{"id": "3049092", "revid": "834", "url": "https://it.wikipedia.org/wiki?curid=3049092", "title": "Cedar Rapids, Iowa", "text": ""}
{"id": "3049095", "revid": "161374", "url": "https://it.wikipedia.org/wiki?curid=3049095", "title": "Andrej Deev", "text": ""}
{"id": "3049096", "revid": "599013", "url": "https://it.wikipedia.org/wiki?curid=3049096", "title": "Cappella di San Martino (Pareto)", "text": "La cappella di San Martino \u00e8 un piccolo edificio religioso nel comune di Pareto in provincia di Alessandria. Si trova poco fuori dall'abitato, lungo la strada di collegamento con Mioglia.\nStoria e descrizione.\nLa cappella si presenta a navata unica con volta a botte a sesto ribassato ed \u00e8 priva di campanile. All'interno vi \u00e8 un solo altare in pietra e calce dipinta. Sulla parete di fondo sopravvive in parte una pittura raffigurante la Vergine con il Bambino.\nNella zona (considerata luogo di passaggio del santo), esisteva sin da epoca remota una chiesetta dedicata a San Martino. Essa fu a lungo contesa tra gli abitanti di Mioglia e Pareto per ragioni di confine. Abbandonata e divenuta luogo di rifugio di briganti, fu demolita nel settembre 1770."}
{"id": "3049099", "revid": "287204", "url": "https://it.wikipedia.org/wiki?curid=3049099", "title": "Cheshire Phoenix", "text": "I Cheshire Phoenix sono una societ\u00e0 cestistica avente sede a Chester, in Inghilterra.\nMilita nella massima divisione del Regno Unito, la British Basketball League.\nIn precedenza la squadra ha avuto altre denominazioni: \"Cheshire Jets, Chester Jets e Ellesmere Port Jets\"."}
{"id": "3049102", "revid": "1305772", "url": "https://it.wikipedia.org/wiki?curid=3049102", "title": "F\u00ebdor Nemirovi\u010d", "text": "Biografia.\nHa conquistato una medaglia di argento nei campionati europei di scherma di Gand del 2007 nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3049104", "revid": "287204", "url": "https://it.wikipedia.org/wiki?curid=3049104", "title": "Essex Pirates", "text": "Gli Essex Pirates sono una societ\u00e0 cestistica avente sede a Southend-on-Sea, in Inghilterra.\nMilita nella British Basketball League, la massima divisione del Regno Unito."}
{"id": "3049107", "revid": "1543377", "url": "https://it.wikipedia.org/wiki?curid=3049107", "title": "Ol'ha Lelejko", "text": "Biografia.\nHa conquistato una medaglia di bronzo nella gara di fioretto individuale nei campionati europei di scherma di Gand del 2007.\nPalmar\u00e8s.\nIn carriera ha conseguito i seguenti risultati:"}
{"id": "3049108", "revid": "287204", "url": "https://it.wikipedia.org/wiki?curid=3049108", "title": "Mersey Tigers", "text": "I Mersey Tigers sono una societ\u00e0 cestistica avente sede a Liverpool, in Inghilterra. Dal 2007 al 2010 erano conosciuti come Everton Tigers. Milita nella massima divisione del Regno Unito, la British Basketball League.\nNell'estate 2010 ha cambiato nome, da Everton a Mersey Tigers. Il 30 aprile 2011 ha vinto la finale dei play-off BBL contro l'One Health Sharks Sheffield per 79-74 nella National Indoor Arena."}
{"id": "3049113", "revid": "767487", "url": "https://it.wikipedia.org/wiki?curid=3049113", "title": "White Pop Jesus", "text": "White Pop Jesus \u00e8 un film italiano del 1980 diretto da Luigi Petrini.\nTrama.\nJesus \u00e8 un giovane, fuggito da un manicomio, convinto di essere il Messia, ritornato sulla terra: emerge dalle acque del mare a Taranto, vestito di bianco. Viene subito scippato da alcuni ragazzi in motorino nella vicina \"Villa Peripato\", ma basta una sua parola e gli scippatori vanno a sbattere contro un albero.\nConosce una bella ragazza, Lattuga Pop, sorella di un commissario di polizia, Vito Ragione, la quale \u2013 per\u00f2 - fa parte della banda di Play Boy Smith. Lei si innamora di Jesus: i due cantano in coppia, poi Lattuga Pop cerca di baciarlo, ma Jesus si divincola e fugge nel quartiere.\nUn uomo fa lo sciopero della fame, la gente tutta intorno gli offre soldi, poi Jesus lo fa alzare e spuntano panini e cibi.\nLattuga Pop segue Jesus insieme ad altre ragazze. Si forma un gruppo di seguaci, insieme al giovane Gabriele, con due ragazze travestite da suore, ma armate: stanno organizzando un attentato terroristico. Le donne lo minacciano, ma vengono convertite dal predicatore.\nPoi tutti fanno ingresso a Taranto per portare la \"buona novella\". Jesus percorre a piedi le strade principali, seguito da un gruppo di ragazzi; poi cavalca un asino e si forma un corteo.\nUn ragazzo di un centro sociale, con la chitarra, chiede qualcosa da mangiare. Jesus entra nel panificio e compra del cibo, ma quando glielo porge, il ragazzo chiama un gruppo di amici, che assaltano il negozio per la spesa proletaria. Jesus soccorre un drogato che gli si para davanti per strada, poi entra in una grotta, dove i ballerini circondano una ragazza, che inizia a ballare con lui ma si trasforma in una enorme siringa.\nJesus organizza un concerto ai giardinetti: sale sul palco e canta \"Che ti manca fratello?\" ad un folto pubblico di giovani. Ma il commissario Ragione \u00e8 a caccia della banda di Play Boy Smith, mentre il boss cerca Lattuga Pop. Jesus viene tradito da Stella Young e dovr\u00e0 essere riportato nel manicomio.\nProduzione.\nIl film \u00e8 tutto girato e ambientato a Taranto e si avvale delle musiche di Alberto Mandolesi, Franco Bixio e Vince Tempera, su dischi incisi dalla \"EMI Italiana\". Particolari la coreografia ed i balletti di Don Lurio. Del cast fa parte anche l'attore barese Luca Sportelli.\nDistribuzione.\nL'anteprima del film si tenne al \"Teatro Sistina\" a Roma con intervento di attori e regista. Sui manifesti appare il titolo: \"White \u201cPop\u201d Jesus\". In Spagna \u00e8 stato distribuito con il titolo \"El profeta pop\"."}
{"id": "3049117", "revid": "287204", "url": "https://it.wikipedia.org/wiki?curid=3049117", "title": "Glasgow Rocks", "text": "I Glasgow Rocks sono una societ\u00e0 cestistica avente sede a Glasgow, in Scozia.\nMilita nella massima divisione del Regno Unito, la British Basketball League.\nStoria.\nI Glasgow Rocks sono l'unica societ\u00e0 professionistica di basket presente in Scozia e nella lega del Regno Unito, la British Basketball League. Vennero fondati nell'estate del 1998 ed originariamente la sede si trovava ad Edimburgo da li' il nome Edimburgo Rocks. In precedenza vi erano altre due squadre i Rangers Glasgow ed i Murray Livingston, ma ebbero breve vita.\nLa stagione di debutto dei Rocks, 1998\u201399, con le partite giocate a Meadowbank a Edimburgo, con la guida del coach americano Jim Brandon vede la formazione scozzese con un record di 12 partive vinte e 24 perse.\nLa stagione seguente vide la divisione della BBL in due gironi, e i Rocks nel girone nord fin\u00ec terzo qualificandosi per i play-off. Dopo essere riusciti a sconfiggere la Thames Valley Tigers 68-64 nei quarti di finale, furono fermati dal Manchester Magic in semifinale per 88-84.\nJim Brandon venne sostituito da Greg Lockeridge la stagione successiva, 2000\u20132001, che fu povera di soddisfazioni con la sostituzione dello stesso Lockeridge con il giocatore veterano Iain MacLean come giocatore-allenatore.\nUn passaggio significativo si verifico' 12 mesi pi\u00f9 tardi quando la societ\u00e0 venne rinominata Scottish Rocks e si trasfer\u00ec alla \"Braehead Arena\" di Glasgow per la stagione 2002-2003. Fu la stagione della vittoria in BBL sconfiggendo i Brighton Bears 83-76.\nCon la partenza di Wall Coach arrivo' dai Bears Steve Swanson che guid\u00f2 il club a tre finali importanti. Nel 2005-06 ha visto i Rocks arrivare al secondo posto in campionato dietro il Newcastle Eagles ed in finale ha visto i Rocks e Eagles con questi ultimi vincitori per 83-68.\nLe due formazioni si sono nuovamente incontrate nelle stagione successiva in finale, con il Newcastle che s'impose sui Rocks per 95-82. Lo stesso anno perse la finale di Coppa della BBL contro i Guildford Heat per 81-78. Con la partenza Swanson arriv\u00f2 l'allenatore tedesco Thorsten Leibenath che rimase con il club solo un anno prima di tornare in Germania per diventare head coach dei Gie\u00dfen 46ers. Questo ha spianato la strada per il giocatore Rocks Sterling Davis.\nDavis ha portato il club a un quinto posto nella stagione 2007-08, con un record di 18-15 e un posto nella finale della Coppa della BBL. La stagione 2008/09 ha visto le \"Rocce\" arrivare al settimo posto in classifica ed uscendo al primo turno del play-off.\nLa stagione 2009-10 vide Sterling portare la squadra al terzo posto in campionato con un record di 23-13. I Rocks persero le finali con gli Everton Tigers per 80-72.\nDavis resta al timone delle \"Rocce\" per la sua quinta stagione come giocatore/allenatore, sperando di mettere fine alla \"siccit\u00e0\" che dura da 7 anni.\nCronistoria.\nNote:\nImpianto sportivo.\nL'impianto di gioco dei Glasgow Rocks \u00e8 la Commonwealth Arena and Sir Chris Hoy Velodrome, denominata anche Emirates Arena, realizzato nel 2009 con una capienza per 6.500 spettatori. \nPrecedenti impianti.\nGli impianti che hanno ospitato in passato le partite della formazione scozzese sono:\nRoster 2019-2020.\nRoster 2009-2010.\nQuesta \u00e8 la formazione che ha raggiunto la finale della BBL, perdendola con gli Everton Tigers"}
{"id": "3049124", "revid": "1305772", "url": "https://it.wikipedia.org/wiki?curid=3049124", "title": "Virgil", "text": ""}
{"id": "3049127", "revid": "599013", "url": "https://it.wikipedia.org/wiki?curid=3049127", "title": "Cappella di Santa Rosalia", "text": "La cappella di Santa Rosalia \u00e8 un piccolo edificio religioso seicentesco nel comune di Pareto in provincia di Alessandria. Si trova poco fuori dall'abitato, lungo la strada di collegamento con Spigno Monferrato.\nStoria e descrizione.\nLa cappella si presenta a navata unica con volta a botte a sesto ribassato, dotata di piccolo campanile e pronao sull'ingresso. All'interno vi \u00e8 un solo altare in pietra e calce dipinta. Anche le pareti e la volta risultano dipinte. Dietro l'altare spicca una tela raffigurante la \"Vergine con Bambino e Santa Rosalia\", circondata da cornici di stucchi e colonne tortili. A lato dell'altare si trova una statua lignea della Santa titolare."}
{"id": "3049128", "revid": "1305772", "url": "https://it.wikipedia.org/wiki?curid=3049128", "title": "Virginia City", "text": ""}
{"id": "3049131", "revid": "117212107", "url": "https://it.wikipedia.org/wiki?curid=3049131", "title": "Franco Pannuti", "text": "Biografia.\nLaureato in Medicina e Chirurgia presso l'Universit\u00e0 degli Studi di Bologna nel 1957, con specializzazioni in medicina interna, medicina del lavoro, cardiologia e oncologia, ha conseguito la libera docenza in patologia speciale medica presso la stessa universit\u00e0 nel 1968. \u00c8 stato docente di chemioterapia antiblastica presso la scuola di specializzazione in oncologia dell'Universit\u00e0 di Bologna e docente di oncologia generale presso la scuola di specializzazione in geriatria e radioterapia dell'Universit\u00e0 di Bologna. \u00c8 stato Primario della divisione di oncologia del Policlinico Sant'Orsola-Malpighi dal febbraio 1972 al luglio 1997 ed \u00e8 membro dell'Accademia delle Scienze di New York.\nAssociazione nazionale tumori.\nNel 1978 per sua iniziativa nasce l'Associazione nazionale tumori (ANT), trasformata in Fondazione ANT Italia Onlus nel 2002, e negli anni 80 promuove il \"Progetto Eubiosia\": l'assistenza medico-specialistica domiciliare gratuita ai sofferenti di tumore e alle loro famiglie.\nDirettore scientifico di ANT dal 1978 e presidente dal 2001; dal 2002 al 2011 \u00e8 fondatore e membro del consiglio direttivo dell'Associazione Amici ANT e contemporaneamente presidente della Fondazione. \nAttivit\u00e0 politica.\n\u00c8 stato assessore alle politiche sociali, volontariato e scuola del comune di Bologna per 5 anni a partire dal giugno 1999, membro del comitato del Ministero della Salute sull'ospedalizzazione domiciliare nel 2002 e del Consiglio Superiore di Sanit\u00e0, come esperto nel settore oncologia nel 2003."}
{"id": "3049132", "revid": "291643", "url": "https://it.wikipedia.org/wiki?curid=3049132", "title": "Omega 9", "text": ""}
{"id": "3049135", "revid": "599013", "url": "https://it.wikipedia.org/wiki?curid=3049135", "title": "Folio Moeaki", "text": "Carriera.\nNazionale.\nDurante la sua carriera ha rappresentato in 10 partite la Nazionale tongana, senza andare mai in rete."}
{"id": "3049136", "revid": "287204", "url": "https://it.wikipedia.org/wiki?curid=3049136", "title": "Surrey Scorchers", "text": "I Surrey Scorchers sono una societ\u00e0 cestistica avente sede a Guildford, in Inghilterra.\nMilita nella massima divisione del Regno Unito, la British Basketball League."}
{"id": "3049142", "revid": "110157", "url": "https://it.wikipedia.org/wiki?curid=3049142", "title": "Diocesi di Karonga", "text": "La diocesi di Karonga (in latino: \"Dioecesis Karongana\") \u00e8 una sede della Chiesa cattolica in Malawi suffraganea dell'arcidiocesi di Lilongwe. Nel 2019 contava 59.500 battezzati su 478.250 abitanti. \u00c8 retta dal vescovo Martin Anwel Mtumbuka.\nTerritorio.\nLa diocesi comprende i distretti di Karonga e Chitipa e la parte settentrionale di quello di Rumphi, nella Regione Settentrionale del Malawi.\nSede vescovile \u00e8 la citt\u00e0 di Karonga, dove si trova la cattedrale di Santa Maria.\nIl territorio \u00e8 suddiviso in 9 parrocchie, raggruppate in 2 decanati, quello di Karonga e quello di Chitipa.\nStoria.\nLa diocesi \u00e8 stata eretta il 21 luglio 2010 con la bolla \"Quo in Malavio\" di papa Benedetto XVI, ricavandone il territorio dalla diocesi di Mzuzu.\nOriginariamente suffraganea dell'arcidiocesi di Blantyre, il 9 febbraio 2011 \u00e8 entrata a far parte della provincia ecclesiastica di Lilongwe.\nIl 5 novembre 2016 il cardinale Fernando Filoni ha consacrato la cattedrale.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 478.250 persone contava 59.500 battezzati, corrispondenti al 12,4% del totale."}
{"id": "3049143", "revid": "767487", "url": "https://it.wikipedia.org/wiki?curid=3049143", "title": "Who do I Gotta Kill", "text": "Who Do I Gotta Kill ? (conosciuto anche come Me and the mob) \u00e8 un film del 1994 diretto da Frank Rainone con James Lorinz, Sandra Bullock e Tony Darrow.\nTrama.\nUn autore, spinto a scrivere materiale dai toni pi\u00f9 cupi, riesce a guadagnare fama come autore di opere ambientate nel contesto mafioso, cosa che gli viene resa possibile grazia all'influenza di un suo zio appartenente alla mafia."}
{"id": "3049151", "revid": "1573940", "url": "https://it.wikipedia.org/wiki?curid=3049151", "title": "Chiesa di Santa Regina", "text": "La chiesa di Santa Regina si trova a Siena, nell'omonima frazione.\nStoria e descrizione.\nRappresenta un compiuto esempio di architettura romanica senese.\nNell'interno \u00e8 stata ripristinata la struttura pi\u00f9 arcaica con la distruzione degli altari barocchi che l'avevano ornata fino alla met\u00e0 del Novecento.\nLe pareti a grosse pietre sono parzialmente ricoperte da affreschi quattrocenteschi.\nSull'altare maggiore era stata collocata la pala raffigurante la \"Madonna col Bambino e i santi Regina, Caterina e Bernardino\" (oggi spostata sul lato destro), dipinta nel 1635 da Astolfo Petrazzi; per lo stesso altare era stato intagliato e dipinto con \"Storie del Martirio di santa Regina\" il gradino ligneo col tabernacolo (oggi conservato in sagrestia), commissionato nel 1632 dal parroco Girolamo Palmieri."}
{"id": "3049154", "revid": "174925", "url": "https://it.wikipedia.org/wiki?curid=3049154", "title": "Repubblica di California", "text": ""}
{"id": "3049158", "revid": "287204", "url": "https://it.wikipedia.org/wiki?curid=3049158", "title": "Leicester Riders", "text": "I Leicester Riders sono una societ\u00e0 cestistica avente sede a Leicester, in Inghilterra.\nMilitano nella massima divisione del Regno Unito, la British Basketball League."}
{"id": "3049164", "revid": "262457", "url": "https://it.wikipedia.org/wiki?curid=3049164", "title": "Li\u00e8z\u012d", "text": ""}
{"id": "3049166", "revid": "92723", "url": "https://it.wikipedia.org/wiki?curid=3049166", "title": "Akure", "text": "Akure \u00e8 una citt\u00e0 di circa 400.000 abitanti nel sudovest della Nigeria. \u00c8 la capitale dello stato confederato dell'Ondo, nonch\u00e9 la citt\u00e0 principale. La citt\u00e0 \u00e8 abitata per lo pi\u00f9 da popolazioni del gruppo etnico Yoruba.\nInfrastrutture e trasporti.\nLa citt\u00e0 \u00e8 collegata via terra alla rete autostradale nazionale tramite la A122 highway. Inoltre \u00e8 presente un piccolo aerodromo, l'Aeroporto di Akure, collegato alla rete aeroportuale nazionale tramite voli charter."}
{"id": "3049168", "revid": "110157", "url": "https://it.wikipedia.org/wiki?curid=3049168", "title": "Chiesa di Santa Maria della Catena (Napoli)", "text": "La chiesa di Santa Maria della Catena (pi\u00f9 precisamente Santa Maria delle Grazie a Catena o Madonna della Catena) si erge nel centro storico di Napoli, in via Santa Lucia.\nIl tempio venne fondato nel 1576 dagli abitanti del quartiere, che decisero di dedicarlo alla Madonna della Catena, il cui culto era stato importato a Napoli dalla Sicilia. La costruzione della chiesa fu avviata dopo che, nel 1565, la zona fu cinta da mura protettive sul mare, rendendo agli abitanti la vita pi\u00f9 sicura e trasformando la zona in luogo di svago signorile.\nIl miracolo siciliano.\nLa tradizione vuole che nel 1390, a Palermo, tre condannati innocenti videro rimandare il giorno della loro esecuzione a causa di una pioggia battente. Le catene con cui erano imprigionati nella chiesa di Santa Maria del Porto (la denominazione della chiesa in questione prima del miracolo) furono spezzate dal provvidenziale intervento della Vergine, attestato dai miracolati. Per questo motivo quella chiesa in seguito, prima popolarmente e poi anche ufficialmente, venne ribattezzata \"della Catena\".\nLa chiesa napoletana.\nLa primitiva chiesa della Madonna della Catena fu costruita da una confraternita che raccoglieva pescatori e marinai del borgo di Santa Lucia. La chiesa, iniziata nel 1576, fu benedetta il 5 settembre 1579 su licenza del cardinale arcivescovo di Napoli, il teatino Paolo Burali d'Arezzo.\nPrimo cappellano fu il francescano Giovanni Vollero, ma alla cura spirituale degli abitanti concorsero i Francescani (Zoccolanti riformati) dei vicini conventi di Santa Croce e della SS.ma Trinit\u00e0 di Palazzo.\nDal 1597 la chiesa cominci\u00f2 a ospitare la nuova parrocchia del borgo di Santa Lucia a Mare, eretta dal cardinale arcivescovo Alfonso Gesualdo in applicazione dei decreti del Concilio di Trento; primo parroco fu Lelio de Bernaudo. All'epoca i lavori della chiesa risultavano quasi del tutto completi. La navata aveva volta carenata e pavimento in battuto. L'altare maggiore era in muratura. Sui lati si contavano tre cappelle. Gli arredi liturgici, pochissimi in argento, erano modesti e malridotti.\nA met\u00e0 del XVII secolo, quando vi comp\u00ec la visita pastorale il cardinale arcivescovo Ascanio Filomarino (1648), la chiesa si presentava con forme eleganti. Era illuminata da cupola e finestre, ed era dotata di organo e cantoria. Sul presbiterio si affacciavano due coretti per la musica. La Madonna della Catena, titolare del luogo di culto, era raffigurata nella pala dell'altare maggiore, in dipinto non pi\u00f9 esistente, tra i santi Andrea e Leonardo (nella descrizione della visita pastorale compiuta dal cardinale arcivescovo Giacomo Cantelmo nel 1688, la tavola era per\u00f2 descritta come raffigurante la Vergine, attorniata da puttini con catene, tra i santi Gennaro e Andrea, e con le anime del Purgatorio ai piedi). Al XVII secolo risalgono le decorazioni a stucco della cupola e il cupolino, opera di Gabriele Barrile con la partecipazione di Andrea Canale.\nLa chiesa fu completamente riedificata nel 1871 a cura dell'architetto Carmelo Passaro e portata alle dimensioni di circa m 27 per m 14. Contestualmente furono edificati vari nuovi appartamenti tutt'intorno all'edificio, perfino al di sopra, chiudendo cos\u00ec le finestre, lasciando appena libero il cupolino e realizzando un pozzo negli ambienti accanto all'altare maggiore. Nel 1881 la chiesa della Madonna della Catena acquist\u00f2 una nuova e moderna veste neoclassica, con una facciata illuminata da un grande finestrone riquadrato, che si allungava fino al sottotetto. La facciata tuttavia \u00e8 stata integralmente rifatta, riproponendo quella delle origini, ricavata dai dipinti d'epoca, in occasione di radicali lavori di restauro compiuti nel 2005-2006 a curati dall'architetto Antonia Totaro.\nDal 1799 nella chiesa \u00e8 conservata la tomba dell'ammiraglio Francesco Caracciolo, condannato a morte nello stesso anno per ordine dell'ammiraglio Horatio Nelson. Il corpo, raccolto dopo l'esecuzione nei pressi del Castel dell'Ovo, fu prima deposto nella cripta, destinata originariamente a uso funerario e poi collocato nel transetto sinistro della chiesa, sormontato da una grande epigrafe marmorea. Un epitaffio, posto nel 1881 in occasione della riapertura al culto della chiesa, ricorda con enfasi il contesto della condanna a morte dell'ammiraglio.\nAlla chiesa era legata la festa della \"'Nzegna\", celebrata fino agli anni cinquanta del Novecento. Si svolgeva prima nella data del 15 agosto, poi trasferita ai primi di settembre.\nAttuale natura.\nParrocchia fino alla met\u00e0 del XIX secolo oggi la chiesa \u00e8 una rettoria nell'ambito territoriale della vicina parrocchia di Santa Lucia a Mare. Il sacerdote che cura l'attivit\u00e0 liturgica e pastorale del luogo ha titolo di rettore e padre spirituale dell'arciconfraternita di Santa Maria delle Grazie a Catena, ente ecclesiastico civilmente riconosciuto proprietario della chiesa."}
{"id": "3049171", "revid": "20768", "url": "https://it.wikipedia.org/wiki?curid=3049171", "title": "Gianluca Tamberi", "text": "\u00c8 stato campione italiano invernale di lancio del giavellotto nel 2010 e ha vinto il concorso di bellezza Mr. Italia 2012.\nBiografia.\nFiglio dell'ex primatista italiano di salto in alto Marco Tamberi, che \u00e8 stato il suo allenatore fino al 2012, e fratello di Gianmarco Tamberi, Gianluca Tamberi inizia la propria carriera sportiva gareggiando per l'Atletica Osimo.\nNel 2008 passa alla societ\u00e0 Bruni Atletica Vomano, con la quale vince i campionati italiani di societ\u00e0. L'anno successivo si classifica quarto ai campionati europei juniores di Novi Sad, Serbia, stabilendo il record italiano di categoria con la misura di 72,76 m. Nell'ottobre dello stesso anno \u00e8 arruolato nel gruppo sportivo delle Fiamme Gialle.\nNell'inverno 2010 vince i campionati italiani invernali con la misura di 73,97 m, e successivamente stabilisce il record italiano under 23 della specialit\u00e0 con la misura di 78,61 m, durante un triangolare Italia-Francia-Germania aggiudicandosi la gara e la convocazione per la successiva Coppa Europa invernale di lanci di Arles, dove si piazza al quinto posto.\nIl 15 settembre 2012 a Pescara, grazie al suo manager talent scout fotografo Francesco Costa, partecipa al concorso di bellezza maschile Mr. Italia, vincendolo. Si trasferisce a Roma per studiare recitazione e a maggio 2013 ottiene il suo primo ingaggio come attore dalla societ\u00e0 di produzione televisiva Lux Vide per interpretare il ruolo di Oscar, nella nona stagione della serie televisiva \"Don Matteo\" al fianco di Terence Hill, Nino Frassica, Giorgia Surina e Simone Montedoro."}
{"id": "3049175", "revid": "287204", "url": "https://it.wikipedia.org/wiki?curid=3049175", "title": "London Capital", "text": "I London Capital sono una societ\u00e0 cestistica avente sede a Londra, in Inghilterra.\nMilitava nella massima divisione del Regno Unito, la British Basketball League. Da non confondersi con i London Towers (militante in EBL Division 3, ed per un certo periodo nella BBL), London United o la Greater London Leopards, altre formazioni londinesi. Dopo un solo anno BBL il 18 maggio 2010, la societ\u00e0 ha annunciato il ritiro dalla lega maggiore per entrare entrare a far parte della divisione EBL 1.\nCollegamenti esterni.\nLondonCapital.org"}
{"id": "3049178", "revid": "339392", "url": "https://it.wikipedia.org/wiki?curid=3049178", "title": "Y\u00ecj\u012bng", "text": ""}
{"id": "3049186", "revid": "1573940", "url": "https://it.wikipedia.org/wiki?curid=3049186", "title": "Pieve di San Giovanni Battista al Bozzone", "text": "La pieve di San Giovanni Battista al Bozzone \u00e8 un edificio sacro del XII secolo che si trova in localit\u00e0 Pieve al Bozzone nel comune di Siena, arcidiocesi di Siena-Colle di Val d'Elsa-Montalcino.\nLa pieve prende il nome dal torrente Bozzone, situato tra il fiume Arbia e Siena, teatro di frequenti combattimenti fra i senesi, i fiorentini e gli aretini.\nStoria e descrizione.\nGi\u00e0 esistente nel XII secolo, citata con il titolo di Sant'Andrea al Bozzone nella bolla di papa Clemente III inviata nel 1189 a Bono vescovo di Siena, fu arricchita nel XVI secolo del titolo di abbazia trasferitovi dall'Abbazia (o Badia) della Trinit\u00e0 ad Alfiano.\nL'edificio fu restaurato nell'Ottocento e si presenta con la facciata scandita da lesene agli angoli e il timpano in laterizio aggettante sulla superficie intonacata; il portale, anch'esso inquadrato da una cornice in mattoni, \u00e8 preceduto da una scalinata.\nAll'interno sui due altari laterali sono esposti dipinti neogotici databili ai primi anni del Novecento racchiusi in un tabernacolo di stile analogo raffiguranti la \"Madonna col Bambino e il Redentore\"; in sagrestia una tavola cinquecentesca raffigurante la \"Madonna col Bambino, San Giovannino, Santa Caterina e San Girolamo\" rielabora modi mutuati dal Sodoma da un artista attivo nella seconda met\u00e0 del secolo.\nSecondo quanto riporta il Emanuele Repetti, la Pieve comprendeva diciassette chiese: "}
{"id": "3049187", "revid": "767487", "url": "https://it.wikipedia.org/wiki?curid=3049187", "title": "Alacah\u00f6y\u00fck", "text": "Alacah\u00f6y\u00fck (anche \"Alaca H\u00f6y\u00fck\", \"Euyuk\" o \"Evuk\") \u00e8 un comune della Turchia sito nel distretto di Alaca, nella provincia di \u00c7orum.\nAlacah\u00f6y\u00fck \u00e8 un sito archeologico neolitico ed ittita di grande importanza. Dista 17 chilometri da Alaca e 51 da \u00c7orum.\nSi trova a nord-est di Bo\u011fazkale, centro moderno corrispondente all'antica capitale ittita di \u1e2aattu\u0161a. Il suo nome in lingua ittita \u00e8 sconosciuto anche se si ipotizza possa trattarsi di Arinna, Tawiniya o Zippalanda importante centro religioso dell'impero ittita.\nStoria.\nLa collina (H\u00f6y\u00fck in turco) presso Alacah\u00f6y\u00fck \u00e8 stata la sede di una sequenza continua di insediamenti fin dal Calcolitico quando i primi antichi strumenti in rame fecero la loro comparsa accanto agli strumenti di pietra. Il sito \u00e8 stato abitato ininterrottamente da allora fino all'attuale insediamento in forma di un moderno piccolo villaggio. Durante l'et\u00e0 del Bronzo Antico la collina fu il centro di una fiorente cultura hattica, tuttavia i resti architettonici pi\u00f9 evidenti e pi\u00f9 caratteristici del sito di Alacah\u00f6y\u00fck, come la \"Porta della Sfinge\", risalgono al periodo ittita che segu\u00ec quello dei Hatti, dal XIV sec. a.C.\nAll'antico insediamento hattico risalgono importanti reperti rappresentanti l'arte anatolica del tempo ritrovati in tredici pozzi scavati nella roccia: le \"Tombe reali\" (EBII, circa 2350-2150 a.C.) di Alacah\u00f6y\u00fck che contenevano i defunti in posizione fetale e rivolti verso sud. Questi erano riccamente adornati con fibule d'oro, diademi, e fibbie di cinture con figure sbalzo in foglia d'oro. Molti dei reperti trovati nelle tombe reali ad Alacah\u00f6y\u00fck, tra cui magnifici oggetti in oro ed in bronzo del periodo hattico, si trovano oggi nel Museo delle Civilt\u00e0 Anatoliche di Ankara. Tra questi manufatti vi sono preziose coppe d'oro e di elettro con piedistallo e altre stoviglie preziose. Tra i reperti ritrovati vi sono inoltre idoli, amuleti, gioielli, diademi, bracciali, collane, fibbie per cinture in oro, elettro, ottone o di bronzo. Questi oggetti a forma di animale su piedistalli (cervo, toro, ecc.) o con forme completamente astratte (cerchi, raggi, svastiche, ecc.) dimostrano una grande padronanza ed originalit\u00e0 nella tecnica.\nTori e cervi sono fra le immagini pi\u00f9 comunemente rappresentate in questi oggetti, \nchiamati anche \"animali standard\". Altre forme frequenti in questi manufatti sono i cerchi piatti, semi-cerchi o quadrati riempiti da una rete aperta di barre traverse, con croce centrale e svastiche che sono stati identificati come \"dischi solari\". Animali standard e dischi solari sono interpretati in due modi diversi da due diverse scuole di pensiero. Per la prima, questi oggetti sarebbero \"oggetti religiosi\", che rappresentano i primi d\u00e8i della civilt\u00e0 dei Hatti, il disco solare sarebbe una rappresentazione della dea del sole. Per la seconda, questi oggetti, che sono stati ritrovati nei crani di bovini posti sulle tombe, sono dei serbatoi ornamentali tipici di quella cultura sepolcrale.\nLa ricchezza di questi oggetti e di altri (come le armi in oro e rame) ritrovati in questi sepolcri, assieme all'importanza strategica del sito, fanno ritenere che si tratti di tombe di principi o almeno di alti funzionari, da qui il nome di \"tombe reali\". Leonard Woolley ha trovato che le Tombe Reali \"sembrano appartenere alla fine di un periodo, come indicato da uno strato di distruzione e di ceneri della cittadella. La cultura che gli oggetti delle tombe illustrano non prosegue nella successiva fase storica, la fase di K\u00fcltepe\". \nDurante il periodo ittita (1450-1180 a.C. circa) il sito fu sede di una comunit\u00e0 fiorente che prosper\u00f2 fino alla fine della tarda et\u00e0 del bronzo. Anche se non \u00e8 stato ancora possibile identificare il nome di questo centro ittita, i dati archeologici sembrano confermare che si trattasse di un importante centro religioso, probabilmente la citt\u00e0 di Arinna. In effetti fra gli ortostati ritrovati nel sito, uno, nei pressi della parte delle sfingi, presenta scolpite scene che descrivono lo svolgimento di un rituale religioso: a sinistra il Re e la Regina adorano un toro circondato da sacerdoti, giocolieri e animali sacrificali, a destra sono rappresentate delle figure che potrebbero rappresentare la dea del sole di Arinna con degli adoratori (gli ortostati presenti nel sito sono calchi, gli originali sono al Museo delle Civilt\u00e0 Anatoliche di Ankara). Lungo il limite est dell'antico insediamento si trova la base di un edificio di grandi dimensioni 20 x 80\u00a0m interpretato come un tempio, piuttosto che un palazzo (seguendo gli insegnamenti degli scavi a Hattusa). Anche durante il periodo frigio si trovano segni di una fiorente comunit\u00e0.\nArcheologia.\nIl sito, conosciuto da lungo tempo, fu indagato la prima volta nel 1907 dall'archeologo ottomano Theodor Makrid Bey che tenne qui due brevi esplorazioni per due settimane. Nel 1910 un gruppo tedesco scopr\u00ec le tombe reali risalenti al III millennio a.C., cos\u00ec come una citt\u00e0 ittita del II millennio a.C. il cui ingresso \u00e8 segnato dal cancello delle sfingi, imponente portale di pietra circondato da rilievi in pietra. La citt\u00e0 era pesantemente fortificata con mura e torri a causa delle frequenti incursioni dei popoli Kaska che vivevano nella regione montagnosa a nord.\nGli scavi furono ripresi nel 1935 dagli archeologi turchi Remzi O\u011fuz Arik e Hamit Ko\u015fay, su istruzioni personali dello stesso Mustafa Kemal Atat\u00fcrk, che contribu\u00ec alla spedizione con il proprio patrimonio personale. Gli scavi, che sono continuati fino al 1970, hanno riportato alla luce una notevole ricchezza locale di manufatti, anche precedenti al tempo degli Ittiti, con la prima occupazione del sito risalente al quarto millennio a.C. Tombe del terzo millennio a.C., vasi di metallo caratteristici, gioielli, armi, e statue di tori, cervi, e forme astratte spesso interpretato come simboli solari. Il lavoro presso il sito \u00e8 ripreso nel 1994 diretto dal Dr. Aykut \u00c7\u0131naro\u011flu.\nLa diga.\nIl 23 settembre 2006 \u00e8 stata riattivata una diga risalente al 1240 a.C. Secondo quanto riportato nelle antiche tavolette ittite, un prolungato periodo di siccit\u00e0 colp\u00ec l'Anatolia in quel periodo costringendo il re Tudhaliya IV ad importare grano dall'Egitto per evitare la carestia. A seguito di ci\u00f2, per poter affrontare i futuri periodi di siccit\u00e0, il re ordin\u00f2 che fossero costruite numerose dighe in tutta l'Anatolia centrale; una di queste \u00e8 la diga di Alacah\u00f6y\u00fck che fu dedicata alla dea Hebat. Tutte lentamente si interrarono e si disattivarono, a parte una. Quella in Alacah\u00f6y\u00fck si \u00e8 mantenuta efficiente perch\u00e9 la fonte dell'acqua si trova proprio all'interno del serbatoio della diga, che cos\u00ec non fu riempito dai detriti portati da un fiume immissario."}
{"id": "3049188", "revid": "757396", "url": "https://it.wikipedia.org/wiki?curid=3049188", "title": "London Lions (pallacanestro)", "text": "I London Lions sono una societ\u00e0 cestistica avente sede a Londra, in Inghilterra. Militano nella massima divisione del Regno Unito, la British Basketball League."}
{"id": "3049193", "revid": "599013", "url": "https://it.wikipedia.org/wiki?curid=3049193", "title": "Castello di Mioglia", "text": "Il castello di Mioglia \u00e8 stato un edificio difensivo situato in posizione dominante, su una collinetta, presso la strada di collegamento di Mioglia con Pareto, lungo il confine tra i due comuni, in provincia di Savona.\nStoria e descrizione.\nIl castello sorgeva su un poggio con fianchi scoscesi, facilmente difendibile. Da esso si poteva dominare tutta la vallata di Mioglia e gran parte del territorio verso Pareto, ove si trovava un altro castello strategicamente molto pi\u00f9 importante e di dimensioni maggiori. Il sito \u00e8 stato anche scelto come punto trigonometrico dall'Esercito Italiano.\nLa fortificazione doveva essere di modeste dimensioni ed utilizzata principalmente come punto di osservazione. Gran parte delle strutture erano probabilmente costruite in legno e sono quindi andate perdute. Sopravvivono un locale seminterrato quasi totalmente sepolto e avanzi di una torre circolare crollata probabilmente a causa di un'esplosione.\nIl castello fu forse edificato dagli Aleramici contro i Saraceni nella seconda met\u00e0 del X secolo, oppure da Bernab\u00f2 Doria, figlio di Branca Doria sul finire del XIII secolo. Certamente esisteva gi\u00e0 nel 1323 e nel 1365 fu occupato dai Genovesi. Venne raso al suolo nel 1638."}
{"id": "3049194", "revid": "131358", "url": "https://it.wikipedia.org/wiki?curid=3049194", "title": "CD Marath\u00f3n", "text": ""}
{"id": "3049197", "revid": "131358", "url": "https://it.wikipedia.org/wiki?curid=3049197", "title": "Alianza FC", "text": ""}
{"id": "3049204", "revid": "287204", "url": "https://it.wikipedia.org/wiki?curid=3049204", "title": "Newcastle Eagles", "text": "I Newcastle Eagles sono una societ\u00e0 cestistica avente sede a Newcastle upon Tyne, in Inghilterra.\nMilitano nella massima divisione del Regno Unito, la British Basketball League."}
{"id": "3049206", "revid": "131358", "url": "https://it.wikipedia.org/wiki?curid=3049206", "title": "CD Olimpia", "text": ""}
{"id": "3049207", "revid": "33713002", "url": "https://it.wikipedia.org/wiki?curid=3049207", "title": "Alay", "text": ""}
{"id": "3049209", "revid": "1566286", "url": "https://it.wikipedia.org/wiki?curid=3049209", "title": "Garson Kanin", "text": ""}
{"id": "3049210", "revid": "131358", "url": "https://it.wikipedia.org/wiki?curid=3049210", "title": "C.D. Saprissa", "text": ""}
{"id": "3049211", "revid": "131358", "url": "https://it.wikipedia.org/wiki?curid=3049211", "title": "C.S.D. Comunicaciones", "text": ""}
{"id": "3049212", "revid": "33751", "url": "https://it.wikipedia.org/wiki?curid=3049212", "title": "C.D. Motagua", "text": ""}
{"id": "3049213", "revid": "131358", "url": "https://it.wikipedia.org/wiki?curid=3049213", "title": "C.D. Olimpia", "text": ""}
{"id": "3049214", "revid": "287204", "url": "https://it.wikipedia.org/wiki?curid=3049214", "title": "Plymouth Raiders", "text": "I Plymouth Raiders sono una societ\u00e0 cestistica avente sede a Plymouth, in Inghilterra.\nMilita nella massima divisione del Regno Unito, la British Basketball League."}
{"id": "3049216", "revid": "131358", "url": "https://it.wikipedia.org/wiki?curid=3049216", "title": "Joe Public FC", "text": ""}
{"id": "3049217", "revid": "131358", "url": "https://it.wikipedia.org/wiki?curid=3049217", "title": "Joe Public F.C.", "text": ""}
{"id": "3049221", "revid": "287204", "url": "https://it.wikipedia.org/wiki?curid=3049221", "title": "Sheffield Sharks", "text": "I Sheffield Sharks sono una societ\u00e0 cestistica avente sede a Sheffield, in Inghilterra.\nMilita nella massima divisione del Regno Unito, la British Basketball League."}
{"id": "3049222", "revid": "666668", "url": "https://it.wikipedia.org/wiki?curid=3049222", "title": "Luparense Calcio a 5 2010-2011", "text": "Nel 2010-11 la Luparense disputa il campionato di Serie A di calcio a 5."}
{"id": "3049223", "revid": "125481786", "url": "https://it.wikipedia.org/wiki?curid=3049223", "title": "Soldino", "text": "Soldino \u00e8 un personaggio dei fumetti protagonista della omonima serie a fumetti ideata da Giovan Battista Carpi nel 1957 e pubblicata dall'editore Renato Bianconi per oltre trent'anni e per un totale di 618 numeri.\nBiografia del personaggio.\nSoldino IV \u00e8 il re dello Stato di Bancarotta. Stanco dei doveri di corte, va via dalla patria. Il primo ministro Scartoffia, per evitare che il potere venga affidato al malvagio duca Frittella, tenta in tutti i modi di fare tornare il re con l'aiuto di Nonna Abelarda. Soldino torna in patria e viene affidato a nonna Abelarda. Nonna Abelarda lo difende da attacchi nemici e da congiure ma causa anche incidenti diplomatici.\nStoria editoriale.\nL'editore Bianconi decide di dedicare una testata a nonna Abelarda, un personaggio che i lettori avevano dimostrato di gradire negli anni precedenti all'interno di una precedente testata, una propria pubblicazione. Nei primi anni Sessanta per gli impegni di Carpi nelle pubblicazioni con personaggi Disney e nel settore dell'illustrazione il personaggio viene affidato ad altri collaboratori della Bianconi quali Nicola Del Principe, Luciano Capitanio, Alberico Motta e Tiberio Colantuoni. Inizialmente lo stile \u00e8 ancora quello di Carpi ma poi gli autori, soprattutto Del Principe che si rif\u00e0 ad autori americani come Harvey Eisenberg e Warren Kremer, personalizzano la serie inserendo nuovi comprimari come i tre fuorilegge della Banda Neroni e approfondendo personaggi come Attila, il gatto nero di Abelarda, al quale vengono dedicate singole storie. La testata contiene storie di altri personaggi come Topo Bigio e Gatto Michelone, Giannina Calamity e il Caporale Pignatta. La serie prosegue ininterrottamente fino al 1992 arrivando a pubblicare 618 numeri. Nel 1959 esordisce una seconda testata incentrata sul personaggio dal titolo \"Super Soldino\" nel quale si ristampano le storie pubblicate nella testata originale. Verr\u00e0 pubblicata per 239 numeri divisi in cinque serie fino al 1994. Il personaggio comparir\u00e0 anche su altre testate dove si ristampano vecchie storie fino agli anni novanta.\nNel 1984 venne pubblicata una testata dedicata al personaggio di Pipo, edita per sei numeri fino al 1985, che ripropose in formato tascabile le avventure di Soldino insieme a Nonna Abelarda. Nelle tavole solo il protagonista Soldino, qui ribattezzato Pipo, venne ridisegnato per dargli l'aspetto di un bambino moderno al posto del piccolo principe dai toni fiabeschi."}
{"id": "3049224", "revid": "88740", "url": "https://it.wikipedia.org/wiki?curid=3049224", "title": "Wabasso", "text": ""}
{"id": "3049225", "revid": "110157", "url": "https://it.wikipedia.org/wiki?curid=3049225", "title": "The Moan", "text": "The Moan \u00e8 un singolo del duo blues-rock The Black Keys pubblicato nel 2002 su vinile, con \"Have Love, Will Travel\" sul lato B. Due anni dopo il titolo apparve in un EP su CD. Quello del 2004 \u00e8 il loro ultimo lavoro commercializzato dalla casa discografica Alive Records poich\u00e9 l'anno precedente il gruppo era passato alla Fat Possum Records per pubblicare \"Thickfreakness\".\nLa traccia \"Have Love, Will Travel\", una reinterpretazione del brano omonimo dei Sonics che a loro volta hanno tratto il pezzo dalla versione di Richard Berry, era originariamente presente nell'album \"Thickfreakness\". La versione di \"Heavy Soul\" \u00e8 diversa da quella gi\u00e0 pubblicata dal gruppo in \"The Big Come Up\", e \"No Fun\" \u00e8 una \"cover\" degli Stooges.\nSingolo:\nEP:"}
{"id": "3049227", "revid": "765341", "url": "https://it.wikipedia.org/wiki?curid=3049227", "title": "Sibilla Libica", "text": ""}
{"id": "3049228", "revid": "3115", "url": "https://it.wikipedia.org/wiki?curid=3049228", "title": "Giovanni Battista Albanese", "text": "Biografia.\nFiglio di Francesco Albanese e fratello di Girolamo, appartenne alla seconda generazione di una famiglia, gli Albanese (o Albanesi), di scultori e architetti vicentini. Concorse, con altri scultori e architetti, alla realizzazione di numerose ville venete cinquecentesche e seicentesche.\nOpere.\n\"(elenco parziale)\""}
{"id": "3049229", "revid": "36426", "url": "https://it.wikipedia.org/wiki?curid=3049229", "title": "Sibilla libica", "text": ""}
{"id": "3049230", "revid": "1305772", "url": "https://it.wikipedia.org/wiki?curid=3049230", "title": "Waco (disambigua)", "text": ""}
{"id": "3049237", "revid": "81195", "url": "https://it.wikipedia.org/wiki?curid=3049237", "title": "Wainwright", "text": ""}
{"id": "3049240", "revid": "1305772", "url": "https://it.wikipedia.org/wiki?curid=3049240", "title": "Walden", "text": ""}
{"id": "3049243", "revid": "765341", "url": "https://it.wikipedia.org/wiki?curid=3049243", "title": "Sibilla Persica", "text": ""}
{"id": "3049244", "revid": "47767", "url": "https://it.wikipedia.org/wiki?curid=3049244", "title": "Wintergrasp", "text": ""}
{"id": "3049245", "revid": "267975", "url": "https://it.wikipedia.org/wiki?curid=3049245", "title": "Sibilla persica (Michelangelo)", "text": ""}
{"id": "3049247", "revid": "869733", "url": "https://it.wikipedia.org/wiki?curid=3049247", "title": "Waldron", "text": ""}
{"id": "3049250", "revid": "287204", "url": "https://it.wikipedia.org/wiki?curid=3049250", "title": "Walker (Pennsylvania)", "text": ""}
{"id": "3049252", "revid": "729019", "url": "https://it.wikipedia.org/wiki?curid=3049252", "title": "Douglas XB-22", "text": "Il Douglas XB-22 era un bombardiere medio bimotore ad ala bassa sviluppato dall'azienda statunitense Douglas Aircraft Company negli anni trenta e e rimasto allo stadio progettuale.\nDerivato dal precedente pari ruolo B-18 Bolo, fu uno sviluppo intermedio non avviato alla produzione ma che determin\u00f2 la realizzazione del B-23 Dragon.\nStoria del progetto.\nDopo aver realizzato il B-18 Bolo, sviluppato su una specifica dell'United States Army e che ebbe come concorrente diretto il Boeing B-17 Flying Fortress, il favore riscontrato dall'US Army per quest'ultimo spinse la Douglas a considerare un programma di sviluppo al fine di migliorare le prestazioni complessive del proprio modello. Il progetto incorporava numerose modifiche tra le quali l'adozione di un impianto motore pi\u00f9 potente, sostituendo gli originali radiali Wright R-1820 a 9 cilindri singola stella da 1\u00a0000 hp (746 kW) ciascuno con una coppia di Wright R-2600-1 14 cilindri doppia stella da 1\u00a0600\u00a0hp (1\u00a0194\u00a0kW).\nAl termine delle modifiche il progetto originale era cos\u00ec variato che al modello venne assegnata la nuova designazione XB-22. Le migliorie per\u00f2 non risultarono del tutto soddisfacenti e bench\u00e9 l'United States Army Air Corps (USAAC), dopo aver visionato le specifiche del progetto, si fosse dichiarata interessata indic\u00f2 una serie di modifiche da apportare al modello di produzione in serie, indicato con la nuova designazione B-23 Dragon.\nTecnica.\nL'aspetto dell'XB-22 risultava molto simile al modello da cui derivava, bimotore ad ala bassa e di costruzione interamente metallica, la cui differenza pi\u00f9 evidente era l'adozione della coppia di radiali R-2600 inseriti in diverse gondole dalle dimensioni maggiorate e chiuse da cappottature NACA."}
{"id": "3049253", "revid": "1494169", "url": "https://it.wikipedia.org/wiki?curid=3049253", "title": "Walkerville", "text": ""}
{"id": "3049260", "revid": "729019", "url": "https://it.wikipedia.org/wiki?curid=3049260", "title": "Forte di Lodrino Superiore", "text": "Il forte di Lodrino Superiore sorge in posizione dominante su una collina presso Giovo Ligure nel comune di Pontinvrea. Faceva parte di un sistema difensivo composto da 6 diverse piazzeforti poste a guardia del colle del Giovo per proteggere il Piemonte da eventuali invasioni dal mare."}
{"id": "3049261", "revid": "729019", "url": "https://it.wikipedia.org/wiki?curid=3049261", "title": "Forte di Lodrino Inferiore", "text": "Il forte di Lodrino Inferiore sorge in posizione dominante su una collina presso la frazione di Giovo Ligure a Pontinvrea, in provincia di Savona.\nEdificato presumibilmente nel 1881, come scritto in una pietra del forte, faceva parte di un sistema difensivo composto da sei diverse piazzeforti poste a guardia del Colle del Giovo per proteggere il Piemonte da eventuali invasioni dal mare.\nCircondato da un fossato, a sua volta difeso dalla caponiera centrale, il forte \u00e8 sviluppato su due piani. Nel versante sud, guardando verso le valli del Giovo, sono ancora visibili i terrapieni su cui erano posizionate le postazioni dei cannoni (tipo 149 G). Fino al 1979 il forte \u00e8 stato utilizzato come campo militare dai cadetti dell'Accademia militare di Modena."}
{"id": "3049263", "revid": "124918441", "url": "https://it.wikipedia.org/wiki?curid=3049263", "title": "Rossija 2", "text": "Rossija 2 () \u00e8 stato un canale televisivo sportivo russo di propriet\u00e0 di VGTRK, la televisione di Stato della Russia.\nLanciato nel 2003 con il nome \"Sport\" (), ha assunto l'attuale denominazione il 1\u00ba gennaio 2010."}
{"id": "3049264", "revid": "200568", "url": "https://it.wikipedia.org/wiki?curid=3049264", "title": "Zeeman", "text": ""}
{"id": "3049265", "revid": "767487", "url": "https://it.wikipedia.org/wiki?curid=3049265", "title": "Semestre", "text": "Il semestre \u00e8 una suddivisione dell'anno in periodi di circa sei mesi l'uno.\nIl semestre in ambito giuridico.\nL'articolo 88 della Costituzione della Repubblica Italiana stabilisce che il Presidente della Repubblica ha il potere di effettuare lo scioglimento anticipato delle due Camere o di una sola di esse dopo averne consultato i Presidenti, ma questo potere non pu\u00f2 essere esercitato durante gli ultimi sei mesi del suo mandato, per evitare condizionamenti su una sua eventuale rielezione: questo periodo di tempo \u00e8 definito \"semestre bianco\"."}
{"id": "3049270", "revid": "729019", "url": "https://it.wikipedia.org/wiki?curid=3049270", "title": "Forte Tagliata del Giovo", "text": "Il Forte Tagliata del Giovo sorge in posizione dominante sul Colle del Giovo nel comune di Pontinvrea in provincia di Savona, in corrispondenza del bivio tra la strada provinciale 334 del Sassello e la provinciale 542 di Pontinvrea che vi passa all'interno.\nFaceva parte di un sistema difensivo composto da sei diverse piazzeforti poste a guardia di Giovo Ligure per proteggere il Piemonte da eventuali invasioni dal mare.\nFu edificata allo scopo di creare uno sbarramento sul passo ed era cos\u00ec chiamata proprio perch\u00e9 il suo scopo principale era quello di interrompere la via, essendo una tagliata stradale. Essa era contornata da un fossato ed era superabile solo tramite il ponte levatoio della fortezza. Con l'ampliamento della sede stradale, nei primi anni del Novecento, parte dell'originaria struttura del forte fu smantellata perdendo cos\u00ec la sua funzione difensiva.\nLa postazione difensiva fu notevolmente danneggiata nel corso della seconda guerra mondiale, quando il forte divenne sede del reggimento San Marco della Repubblica Sociale Italiana. Lungo il corpo che fiancheggia la strada si scorgono ancora due cannoniere gradinate per pezzi da 12 GRC Ret."}
{"id": "3049274", "revid": "1305772", "url": "https://it.wikipedia.org/wiki?curid=3049274", "title": "Rubbia", "text": ""}
{"id": "3049280", "revid": "775504", "url": "https://it.wikipedia.org/wiki?curid=3049280", "title": "Rossija 24", "text": "Rossija 24 () \u00e8 un canale televisivo \"all-news\" russo di propriet\u00e0 di VGTRK, la televisione di Stato della Russia.\nLanciato nel 2006 con il nome \"Vesti\" (), ha assunto l'attuale denominazione il 1\u00ba gennaio 2010."}
{"id": "3049281", "revid": "767487", "url": "https://it.wikipedia.org/wiki?curid=3049281", "title": "Les C\u00f4teaux", "text": "Les C\u00f4teaux, in creolo haitiano \"Koto\", \u00e8 un comune di Haiti, capoluogo dell'arrondissement omonimo nel dipartimento del Sud."}
{"id": "3049292", "revid": "729019", "url": "https://it.wikipedia.org/wiki?curid=3049292", "title": "Forte Bruciato", "text": "Il Forte Bruciato sorge in posizione dominante su una collina presso Giovo Ligure nel comune di Pontinvrea. Faceva parte di un sistema difensivo composto da 6 diverse piazzeforti poste a guardia del Colle del Giovo per proteggere il Piemonte da eventuali invasioni dal mare.\nPressoch\u00e9 simile strutturalmente ai forti Moglie e Scarato, \u00e8 il forte maggiormente pi\u00f9 visibile in quanto non invaso dalla vegetazione infestante. Era munito di due cannoni da 120 ARC su affusto corazzato Gruson."}
{"id": "3049295", "revid": "767487", "url": "https://it.wikipedia.org/wiki?curid=3049295", "title": "Saint-Jean-du-Sud", "text": "Saint-Jean-du-Sud, in creolo haitiano \"Sen Jan disid\", \u00e8 un comune di Haiti facente parte dell'arrondissement di Port-Salut nel dipartimento del Sud."}
{"id": "3049297", "revid": "767487", "url": "https://it.wikipedia.org/wiki?curid=3049297", "title": "Party di capodanno", "text": "Party di capodanno (\"When the Party's Over\") \u00e8 un film del 1993 diretto da Matthew Irmas con Sandra Bullock, Rae Dawn Chong e Fisher Stevens.\nTrama.\nTre ragazze e un giovane omosessuale vivono sotto lo stesso tetto, a Los Angeles. M.J. \u00e8 la tipa per la quale i soldi sono tutto e i sentimenti contano poco, Frankie \u00e8 un'assistente sociale, Amanda \u00e8 una pittrice, mentre Banks \u00e8 un attore di scarso successo. Frankie \u00e8 innamorata di Taylor, e sembrerebbe anche ricambiata dal ragazzo, se non fosse che lui continua ad andare a letto con M.J. solo per sesso."}
{"id": "3049299", "revid": "494555", "url": "https://it.wikipedia.org/wiki?curid=3049299", "title": "Daryl Karolat", "text": ""}
{"id": "3049301", "revid": "51032", "url": "https://it.wikipedia.org/wiki?curid=3049301", "title": "Padre Ernesto Balducci", "text": ""}
{"id": "3049302", "revid": "287204", "url": "https://it.wikipedia.org/wiki?curid=3049302", "title": "Rubber Factory", "text": "Rubber Factory \u00e8 il terzo album del duo blues-rock The Black Keys, pubblicato nel 2004 dalla Fat Possum Records. \u00c8 stato registrato in una fabbrica abbandonata nella citt\u00e0 natale del duo, Akron, Ohio. Come gli album precedenti \u00e8 stato prodotto e registrato da Patrick Carney. Patrick Carney ha dichiarato che la fabbrica \u00e8 stata abbattuta nel 2010.\nLa canzone \"When the Lights Go Out\" \u00e8 stata utilizzata nel trailer del film \"Black Snake Moan\", mentre \"10 A.M. Automatic\" \u00e8 presente in uno spot della \"American Express\", nei film \"Die Hard - Vivere o morire\" e \"The Go-Getter\" (quest'ultimo presenta anche \"Keep Me\"). Si pu\u00f2 sentire \"Grown So Ugly\" nella scena del party nel film \"Cloverfield\". \"Girl Is on My Mind\" \u00e8 stata utilizzata per gli spot della Sony Ericsson e di \"Victoria's Secret\"."}
{"id": "3049304", "revid": "110157", "url": "https://it.wikipedia.org/wiki?curid=3049304", "title": "Arniquet", "text": "Arniquet, in creolo haitiano \"Anik\u00e8\", \u00e8 un comune di Haiti facente parte dell'arrondissement di Port-Salut nel dipartimento del Sud."}
{"id": "3049306", "revid": "729019", "url": "https://it.wikipedia.org/wiki?curid=3049306", "title": "Forte Moglie", "text": "Il Forte Moglie sorge in posizione dominante su una collina presso Giovo Ligure nel comune di Pontinvrea. Faceva parte di un sistema difensivo composto da 6 diverse piazzeforti poste a guardia del Colle del Giovo per proteggere il Piemonte da eventuali invasioni dal mare.\nAvente le stesse caratteristiche strutturali del forte Scarato, \u00e8 posizionato su un'altura dominante la strada provinciale 537, lungo la direttrice Sassello-Acqui Terme, con una copertura della batteria della strada che saliva da Varazze a Stella e la sella del valico del Giovo.."}
{"id": "3049308", "revid": "729019", "url": "https://it.wikipedia.org/wiki?curid=3049308", "title": "Forte Scarato", "text": "Il Forte Scarato sorge in posizione dominante su una collina presso Giovo Ligure nel comune di Pontinvrea. Faceva parte di un sistema difensivo composto da 6 diverse piazzeforti poste a guardia del Colle del Giovo per proteggere il Piemonte da eventuali invasioni dal mare.\nA pianta pentagonale e consto da una batteria in muratura, era dotato di tre massicce caponiere e casematte per fucileria. Il primo piano del forte ospitava le camerate e i locali di servizio della truppa; nel piano sottostante erano ubicati i magazzini, la riserva delle munizioni e la polveriera. La batteria era armata con un affusto corazzato per due cannoni da 120 ARC in cupola Gruson.."}
{"id": "3049320", "revid": "33714550", "url": "https://it.wikipedia.org/wiki?curid=3049320", "title": "Albero dei paternostri", "text": ""}
{"id": "3049321", "revid": "767487", "url": "https://it.wikipedia.org/wiki?curid=3049321", "title": "Fed Cup 2005", "text": "La Fed Cup 2005 \u00e8 stata la 43\u00aa edizione del pi\u00f9 importante torneo tennistico per nazionali femminili. Hanno partecipato alla competizione 76 nazionali. La finale si \u00e8 giocata dal 17 al 18 settembre al Court Philippe Chatrier di Parigi in Francia ed \u00e8 stata vinta dalla Russia che ha battuto la Francia.\nWorld Group I.\nTabellone.\nLe perdenti del primo turno accedono ai Play-off con i vincitori del World Group II.\nWorld Group I Play-offs.\nData: 9-10 luglio\nWorld Group II.\nData: 23-24 aprile\nWorld Group II Play-offs.\nDate: 9-10 luglio"}
{"id": "3049323", "revid": "767487", "url": "https://it.wikipedia.org/wiki?curid=3049323", "title": "Black Dawn - Tempesta di fuoco", "text": "Black Dawn - Tempesta di fuoco (\"Black Dawn\") \u00e8 un film del 2005 diretto da Alexander Gruszynski e interpretato da Steven Seagal. La pellicola \u00e8 il sequel di \"The Foreigner - Lo straniero\" del 2003.\nTrama.\nUn gruppo componente terroristico ha intenzione di acquistare una testata nucleare per farla esplodere a fini religiosi ed ideali non precisati. Per fare ci\u00f2 esegue una serie di rapine rubando una grossa quantit\u00e0 di diamanti per scambiarli con l'ordigno. Uno dei due fratelli a capo dei terroristi intenzionata ad assemblare e vendere la bomba viene fatto evadare da Cold (un ex agente della CIA accusato di tradimento e creduto morto dai servizi segreti), il quale sembra lavorare come mercenario e uomo sotto copertura per l'organizzazione terroristica.\nNel frattempo alcuni agenti, tra cui una ex allieva di Cold, Amanda Stuart, spiano la banda terroristica tentando di capirne i piani. Uno scienziato si reca nel covo dell'organizzazione terroristica per vendere la testata priva di plutonio, ma a scambio avvenuto viene eliminato da uno dei due fratelli con l'ex agente della CIA presente ed impassibile. Gli agenti che spiavano la banda vengono misteriosamente scoperti ed eliminati, esclusa l'ex allieva di Cold Amanda, che viene salvata da quest'ultimo, il quale rivela le sue reali intenzioni ed afferma di essere ancora un agente segreto della CIA, infiltratosi tra i terroristi con l'obiettivo di fermarla.\nIl gruppo mafioso, che nel frattempo si \u00e8 incontrato con i killer per scambiare la bomba con dei diamanti, per\u00f2, prosegue nel suo piano riuscendo ad ottenere il plutonio necessario per la bomba. Cold e la sua allieva li raggiungono e dopo vari scontri a fuoco e combattimenti eliminano tutta la banda ad eccezione di due killer, i quali si dirigono in un palazzo per far esplodere la testata con il fine di distruggere l'intera citt\u00e0.\nCold e Amanda li raggiungono nuovamente ma scoprono che un altro agente della CIA (superiore della ragazza) era in realt\u00e0 il vero organizzatore del piano. Riescono ad ucciderlo non prima per\u00f2 che la bomba a timer venga attivata. I due si dirigono fuori dalla citt\u00e0 con un elicottero portando con s\u00e9 la bomba nel tentativo di farla esplodere in mare.\nCold e Amanda riescono infine a lanciare via la testata una trentina di secondi prima della detonazione, salvando sia la citt\u00e0 che loro stessi.\nDistribuzione.\nBlack Dawn - Tempesta di fuoco \u00e8 uscito in USA il 27 dicembre 2005.\nIn Italia \u00e8 stato distribuito il 21 luglio 2006 al cinema."}
{"id": "3049324", "revid": "15756", "url": "https://it.wikipedia.org/wiki?curid=3049324", "title": "Mara Navarria", "text": "Fa parte del Centro Sportivo Esercito ed \u00e8 la campionessa del mondo di spada 2018.\nBiografia.\nNasce il 18 luglio 1985 a Udine, in Friuli-Venezia Giulia.\nInizia a tirare di scherma intorno ai 10 anni, come sport invernale alternativo alla canoa e non smette pi\u00f9 ottenendo una serie di successi individuali e a squadre. \nDal 1995 al 2005 si \u00e8 allenata al Club Gemina Scherma di San Giorgio di Nogaro - Udine - con il maestro Dario Codarin per poi trasferirsi al Club Scherma Roma sotto la guida del maestro Oleg Pouzanov fino al 2016.\nPer la stagione 2020/2021, Mara Navarria ha scelto l\u2019Associazione Sportiva Udinese ASU come societ\u00e0 d'allenamento; \u00e8 quindi tornata a Carlino in provincia di Udine, sua citt\u00e0 natale, con il marito Andrea Lo Coco, suo preparatore fisico, e il figlio Samuele, nato nel 2013.\nHa fatto parte della spedizione olimpica italiana ai Giochi olimpici estivi di dove ha ottenuto il diciottesimo posto nel torneo della spada individuale e il settimo in quello a squadre, con Bianca Del Carretto, Rossella Fiamingo e Nathalie Moellhausen.\nAi Giochi del Mediterraneo di Mersin 2013 \u00e8 stata eliminata agli ottavi nel torneo individuale della spada dalla tunisina Sarra Besbes.\nA febbraio 2020 si qualifica con la Nazionale Italiana per le Olimpiadi di Tokyo. \nHa una laurea specialistica in scienza e tecnica dell'attivit\u00e0 motoria preventiva e adattata. (108/110, Aprile 2016).\nNel 2018 ha vinto la Coppa del Mondo e i Mondiali di spada a Wuxi in Cina mentre a luglio 2019 ha vinto con la Nazionale Italiana di spada la medaglia di bronzo ai Mondiali di Budapest.\n\u00c8 la numero 6 nel ranking mondiale.\nDa settembre 2019 \u00e8 ambassador della Regione Friuli-Venezia Giulia.\nHa rappresentato la ai Giochi olimpici di , dove \u00e8 stata eliminata agli ottavi dell'estone Katrina Lehis nel torneo della spada individuale; ai sedicesemi aveva eliminato Yulia Lichagina. All'Olimpiade di Tokyo il 27-07-2021 vince nella gara olimpica della spada femminile a squadre la medaglia di Bronzo insieme alle altre spadiste azzurre Rossella Fiamingo, Federica Isola e Alberta Santuccio.\nAltri risultati.\nNote"}
{"id": "3049325", "revid": "339392", "url": "https://it.wikipedia.org/wiki?curid=3049325", "title": "Albero dei salami", "text": ""}
{"id": "3049326", "revid": "1728", "url": "https://it.wikipedia.org/wiki?curid=3049326", "title": "Achille Gennarelli", "text": "Biografia.\nFu direttore de \u00abil Saggiatore, giornale romano di storia, letteratura, belle arti e variet\u00e0\u00bb diretto assieme a Paolo Mazio.\nVisse a Roma e a Firenze dove ebbe incarichi ministeriali."}
{"id": "3049328", "revid": "408977", "url": "https://it.wikipedia.org/wiki?curid=3049328", "title": "Black Dawn", "text": ""}
{"id": "3049329", "revid": "92723", "url": "https://it.wikipedia.org/wiki?curid=3049329", "title": "Chiesa di San Pietro a Vico d'Arbia", "text": "La chiesa di San Pietro a Vico d'Arbia \u00e8 un edificio sacro che si trova in localit\u00e0 Vico d'Arbia (Strada di Pieve al Bozzone 62) nel territorio comunale di Siena, arcidiocesi di Siena-Colle di Val d'Elsa-Montalcino.\nStoria e descrizione.\nPesanti rimaneggiamenti hanno alterato la struttura esterna della chiesa, nota dall'XI secolo.\nSi presenta con la facciata intonacata preceduta da tre gradini in cemento. L'altare in pietra fu costruito alla fine del Settecento dal parroco Grilli (come indicano gli stemmi posti sulle mensole a sostegno delle colonne laterali).\nSulle pareti si trovano due tele: un \"Martirio di San Bartolomeo\", attribuito a Crescenzio Gambarelli, attivo a Siena nella seconda met\u00e0 del Seicento e la pala di grandi dimensioni, dipinta per l'altare di destra, raffigurante la \"Purificazione di Maria Vergine\", opera di elevata qualit\u00e0 stilistica e riconducibile alla produzione migliore di Astolfo Petrazzi nel secondo decennio del Seicento."}
{"id": "3049333", "revid": "339392", "url": "https://it.wikipedia.org/wiki?curid=3049333", "title": "Albero del burro", "text": ""}
{"id": "3049352", "revid": "610351", "url": "https://it.wikipedia.org/wiki?curid=3049352", "title": "Fed Cup 2004", "text": "La Fed Cup 2004 \u00e8 stata la 42\u00aa edizione del pi\u00f9 importante torneo tennistico per nazionali femminili. Hanno partecipato alla competizione 77 nazionali. La finale si \u00e8 giocata dal 27 al 28 novembre all'Ice Stadium Krylatskoe di Mosca in Russia ed \u00e8 stata vinta dalla Russia che ha battuto la Francia.\nWorld Group.\nTabellone.\nLe perdenti del primo turno accedono ai Play-off con i vincitori del World Group II.\nWorld Group Play-offs.\nData: 10-11 luglio"}
{"id": "3049353", "revid": "217591", "url": "https://it.wikipedia.org/wiki?curid=3049353", "title": "Santuario della Madonna di Valverde (Rezzato)", "text": "Il santuario della Madonna di Valverde di Rezzato, in provincia di Brescia, fu edificato vicino al luogo dell'apparizione mariana avvenuta, secondo la tradizione, nel 1399, l'unica della storia che vede l'apparizione contemporanea del Cristo e della Madonna.\nStoria.\nL'apparizione.\nLe condizioni sociali del secolo che precede l'apparizione erano disastrose: potere civile e religioso erano in balia di crescenti forze disgregatrici, la Chiesa era dilaniata da gravi contrasti interni. Dal Comune si pass\u00f2 alla Signoria: tale passaggio implic\u00f2 lotte tra fazioni. I costumi erano guasti, a ci\u00f2 si aggiungevano le calamit\u00e0 causate dagli uomini e dalla natura: crisi economiche, carestie, pestilenze e guerre. Considerando questo quadro fosco si pu\u00f2 meglio comprendere l'avvenimento dell'apparizione di Ges\u00f9 e della Madonna.\nSecondo il racconto tradizionale, durante la primavera avanzata dell'anno 1399 un contadino stava arando il suo campo; a un tratto si imbatt\u00e9 in un uomo vestito di rosso, che gli ordin\u00f2 di gettare i tre pani che aveva nella bisaccia in un laghetto poco distante. Arrivato al laghetto fu fermato dalla Madonna, che stava in piedi sulla riva e lo incaric\u00f2 di tornare dal Signore, affinch\u00e9 questi ritirasse l'ordine di gettare i tre pani nel laghetto. Dopo essere stato dal Signore, l'uomo torn\u00f2, deciso a gettare i pani nell'acqua, ma la Madonna gli spieg\u00f2 che i tre pani significavano tre castighi: guerra, fame e peste. La Madonna lo rimand\u00f2 dal Redentore, e al suo ritorno l'uomo gett\u00f2 nel laghetto un solo pane, simbolo della peste: grazie al Signore fame e guerra erano state evitate.\nIl periodo storico e le Confraternite.\nSuccessivamente all'evento la regione fu interessata da movimenti religiosi, che manifestavano la loro spiritualit\u00e0 anche con processioni penitenziali itineranti, organizzate da penitenti chiamati con diversi nomi, ad esempio i \"Flagellanti\", poich\u00e9 si sottoponevano a mortificazioni corporali mediante flagellazione, e i \"Bianchi\", perch\u00e9 indossavano tuniche bianche di umile panno che richiamavano la tunica di Cristo e la veste penitenziale di biblica memoria. I Bianchi, in particolare, avevano uno speciale rapporto con l'apparizione, poich\u00e9 il loro movimento avrebbe avuto origine in Nord Europa proprio in seguito a un'apparizione del tutto simile a quella di Valverde (vedi \"Cronaca dei Disciplinanti\" di Luca Dominici, notaio pistoiese che segu\u00ec il movimento e ne raccolse per iscritto le testimonianze). Questi penitenti, sia uomini sia donne, toccarono quasi tutto il Vecchio Continente e costituirono i predecessori delle Confraternite laicali cattoliche giunte fino ad oggi, la maggior parte delle quali ha conservato l'abito bianco, corredato di cappuccio per garantire l'anonimato delle buone opere. Sul cappuccio e sul lato del cuore questi abiti recavano (qualcuno la conserva) una croce rossa, da \"croce-signati\", ossia segnati dal sangue dell'Agnello Immolato, cio\u00e8 Cristo Crocifisso. I Bianchi si recarono in massa verso la zona dell'apparizione, intonando canti di lode (le \"laudi\") e affollando la piccola Rotonda.\nNel corso del Quattrocento il culto si diffuse e si rafforz\u00f2, tanto che nel 1580 arriv\u00f2 San Carlo Borromeo in visita alla cappella del laghetto. San Carlo \u00e8 considerato compatrono delle Confraternite, per le quali scrisse un'apposita \"Regola dei Disciplinanti\" tuttora valida.\nOpere architettoniche.\nDistante circa 500 m dal lago era posta una piccola chiesa in stile romanico, riconducibile per caratteristiche costruttive al Duomo Vecchio di Brescia. Era chiamata \"Rotonda\" e, successivamente all'apparizione, fu circondata da altari e porticati. San Carlo Borromeo, nel 1580, raccomand\u00f2 la costruzione di una nuova chiesa pi\u00f9 spaziosa, in sostituzione degli altari esterni. Il 5 marzo 1601 inizi\u00f2 la costruzione di una nuova chiesa adiacente alla piccola Rotonda, terminata nel 1615. La facciata e il campanile furono aggiunti nel 1642, mentre la strada che dal paese porta al santuario fu completata nel 1635. Il piazzale e la fontana risalgono al 1637.\nLa cappella del laghetto, edificata nel 1400, fu restaurata nel 1580 e nel 1712, dopo la seconda apparizione.\nLa seconda apparizione.\nUna seconda apparizione sarebbe avvenuta gioved\u00ec 1\u00ba ottobre 1711 quando, secondo il racconto tradizionale, due bambini che raccoglievano castagne sul Colle San Pietro videro brillare la Madonna d'oro posta sulla cappella del laghetto, sentendo anche la voce di una donna che li rassicur\u00f2. Il giorno seguente era fissata infatti una solenne celebrazione sulle rive del laghetto, per chiedere alla Madonna di debellare la peste che in quei giorni aveva colpito il paese.\nProcessione storica.\nOgni anno, l'ultima domenica di luglio, il miracolo del 1399 viene rievocato con una processione storica di santi, che partono dalla parrocchiale di San Giovanni Battista per recarsi al laghetto, dove il contadino si tuffa nell'acqua per riprendere i pani che vi erano stati gettati.\nDurante tutta la settimana che precede questa processione, al Santuario si svolgono funzioni solenni che terminano la sera del venerd\u00ec, durante la quale l'immagine della Madonna viene portata in processione fino alla parrocchia di San Giovanni, dove rimane fino alla domenica della processione."}
{"id": "3049355", "revid": "767487", "url": "https://it.wikipedia.org/wiki?curid=3049355", "title": "Port-Salut", "text": "Port-Salut, in creolo haitiano \"P\u00f2sali\", \u00e8 un comune di Haiti, capoluogo dell'arrondissement omonimo nel dipartimento del Sud.\nQua \u00e8 nato il politico Jean-Bertrand Aristide. "}
{"id": "3049371", "revid": "124123", "url": "https://it.wikipedia.org/wiki?curid=3049371", "title": "Crescenzio Gambarelli", "text": ""}
{"id": "3049372", "revid": "767487", "url": "https://it.wikipedia.org/wiki?curid=3049372", "title": "Anse-\u00e0-Foleur", "text": "Anse-\u00e0-Foleur, in creolo haitiano \"Ansafol\u00e8\", \u00e8 un comune di Haiti facente parte dell'arrondissement di Saint-Louis-du-Nord nel dipartimento del Nordovest."}
{"id": "3049373", "revid": "339392", "url": "https://it.wikipedia.org/wiki?curid=3049373", "title": "Andriy Yagodka", "text": ""}
{"id": "3049374", "revid": "1776051", "url": "https://it.wikipedia.org/wiki?curid=3049374", "title": "Ermolao Rubieri", "text": "Biografia.\nDi origini provenzali, la sua famiglia immigr\u00f2 in Toscana agli inizi del Settecento. Ermolao Rubieri frequent\u00f2 le scuole primarie a Prato, sua citt\u00e0 nativa, e quelle secondarie a Lucca, dimostrando peraltro un'indole ribelle.. Nel 1840 si trasfer\u00ec a Firenze, dove scrisse una serie di drammi storici, la cui pubblicazione incontr\u00f2 gravi difficolt\u00e0 per motivi di censura. Alcune di queste opere, come \"Eleonora di Toledo\" e \"Bianca Cappello\", rimasero inedite per il predetto motivo. Inedito rimase altres\u00ec un suo diario relativo a un viaggio compiuto nel 1847 in varie citt\u00e0 dell'Italia centro-meridionale.\nPartecip\u00f2 ai moti risorgimentali e fu volontario nella prima guerra d'indipendenza (1848-49). Nel 1859 prese parte ai tumulti che costrinsero il granduca Leopoldo II ad abbandonare Firenze.\nLa sua attiva partecipazione alla vita culturale fiorentina \u00e8 testimoniata, tra l'altro, dai suoi cospicui studi di poesia popolare italiana presso l'\u00abArchivio storico italiano\u00bb del Gabinetto Vieusseux. Notevoli anche i suoi contributi alla \u00abRivista di Firenze\u00bb di Atto Vannucci, nonch\u00e9 la collaborazione all'Accademia dei Georgofili con studi specialistici.\nNella \"Storia intima della Toscana\" (1861) narr\u00f2, con dovizia di particolari, gli eventi ai quali egli stesso aveva preso parte, dal 1\u00ba gennaio 1859 al 30 aprile 1860.\nDeputato del Regno di Sardegna, dopo l'unificazione fu deputato del costituito Parlamento del Regno d'Italia (VIII e IX legislatura), da cui si ritir\u00f2 pochi anni prima di morire.\nOltre ad alcune tragedie e drammi storici, scrisse una \"Storia della poesia popolare italiana\", ampia opera pubblicata a Firenze nel 1877, riproposta nel 1966 in ristampa anastatica a cura di Vittorio Santoli ed ancora apprezzata."}
{"id": "3049376", "revid": "767487", "url": "https://it.wikipedia.org/wiki?curid=3049376", "title": "Fed Cup 2003", "text": "La Fed Cup 2003 \u00e8 stata la 41\u00aa edizione del pi\u00f9 importante torneo tennistico per nazionali femminili. Hanno partecipato alla competizione 79 nazionali. La finale si \u00e8 giocata dal 22 al 23 novembre all'Olympic Stadium di Mosca in Russia ed \u00e8 stata vinta dalla Francia che ha battuto gli Stati Uniti.\nWorld Group.\nTabellone.\nLe perdenti del primo turno accedono ai Play-off con i vincitori del World Group II.\nWorld Group Play-offs.\nDate: 19\u201320 luglio"}
{"id": "3049385", "revid": "15756", "url": "https://it.wikipedia.org/wiki?curid=3049385", "title": "Valvola a sfera equipercentuale", "text": "Le valvole CCV (\"Characterized Control Valve\") sono presenti sul mercato da oltre 20 anni ed hanno iniziato la loro diffusione a partire dal continente americano, dove oggi ricoprono oltre l'80% della regolazione dei terminali.\nQueste valvole sono costituite da un corpo in fusione che ospita al suo interno un organo di intercettazione del flusso (la sfera) che ruota sul proprio asse con una corsa costante di 90\u00b0.\nCome avviene per le valvole ad otturatore, il comportamento equipercentuale viene ottenuto sagomando il foro di passaggio del fluido in maniera opportuna tramite un \"disco di regolazione\" apposito.\nLe valvole CCV si distinguono dalle tradizionali valvole a sfera di intercettazione per:\nQuesto tipo di soluzione presenta i seguenti vantaggi:\nrisparmio sulle valvole di intercettazione, la valvola CCV raggruppa in s\u00e9 sia le funzioni di regolazione che di intercettazione. Grazie alla leva manuale \u00e8 possibile, anche a motore alimentato o senza motore, posizionare manualmente la valvola nella posizione desiderata.\nQuantificazione del risparmio energetico conseguito all'uso di valvole CCV.\nPer poter valutare in modo adeguato i risvolti energetici conseguiti con l'uso delle valvole CCV \u00e8 opportuno analizzare attentamente la prima delle problematiche risolte.\nIl trafilamento.\nLa caratteristica di trafilamento di una valvola, non sempre indicata nelle schede tecniche dei costruttori, varia generalmente tra il 0,02 ed il 0,1 % del Kvs della valvola stessa.\nA prima vista questi valori possono apparire insignificanti nel bilancio energetico dell'impianto tuttavia bisogna osservare che:\nTutto ci\u00f2 premesso il valore reale del trafilamento, rapportato alla portata di fluido prevista della valvole, pu\u00f2 facilmente arrivare al 2\u00a0\u2013 3%.\nAd esempio per uno scambiatore di potenza 10\u00a0kW con \u0394t pari a 10\u00a0\u00b0C sono necessari 0,83 m3/h di acqua con prevalenza di 10kPa. Scegliendo una valvola adeguata \u00e8 frequente l'impiego di un dispositivo con Kvs pari a 4 m3/h.\nPrevedendo un trafilamento nominale pari al 0,05 % del Kvs ed uno sporcamento normale della valvola il valore assoluto e reale del trafilamento \u00e8 pari a 2,5 % della portata nominale prevista.\nQuesta \"portata non desiderata\" scambia tuttavia una potenza termica pari a circa il 5-7% di quella nominale per via della curva caratteristica dello scambiatore.\nRisparmio energetico all'impianto termico.\nCome visto in precedenza il fenomeno del trafilamento pu\u00f2 facilmente generare una \"portata non desiderata\" (o \"parassita\") che genera una \"potenza termica parassita\" pari a circa il 5-7% di quella nominale.\nNe consegue che in un impianto a 4 tubi (come ad esempio fancoil, VAV con post riscaldamento o scambiatori caldo/freddo di una AHU) per mantenere le condizioni di comfort desiderato \u00e8 necessario compensare la \"potenza termica parassita\" con una potenza uguale e contraria.\nE frequenti infatti riscontrare che in estate (o nelle stagioni intermedie) la batteria del caldo del fancoil sia \"tiepida\", ne consegue che la potenza richiesta alla batteria fredda sar\u00e0 maggiore.\nTutto questo si traduce in un raddoppio della potenza termica richiesta totale (tra circuito freddo e caldo) che pu\u00f2 arrivare a valori del 10-15% della potenza nominale dell'impianto.\nE come un'automobile i cui freni non sono completamente disinseribili riducendo la potenza all'asse del 5%, oltre al maggiore consumo necessario per mantenere costante la velocit\u00e0, avr\u00e0 un consumo prematuro dei freni stessi.\nRisparmio energetico agli ausiliari.\nNei sempre pi\u00f9 diffusi impianti a portata variabile con valvole a 2 vie la \"portata parassita\" (compresa tra l'1% ed il 3%) sar\u00e0 richiesta sia nel circuito freddo che quello caldo.\nNe consegue che approssimativamente la maggiore potenza elettrica necessaria alle pompe \u00e8 pari a circa il 3-6%.\nAnche l'assorbimento elettrico degli attuatori delle valvole CCV \u00e8 molto pi\u00f9 basso rispetto a quelle ad otturatore. Il motore infatti non deve contrastare alcune pressione del fluido ma vincere esclusivamente gli attriti delle tenute e guarnizioni. Ne consegue una potenza assorbita inferiore del 50% (per le valvole pi\u00f9 piccole) che pu\u00f2 arrivare all'80% per i modelli medio grandi.\nIn termini assoluti questo risparmio \u00e8 difficilmente quantificabile senza esaminare il numero di valvole previsto, tuttavia in impianti funzionanti 24h/24h (ospedali, edifici pubblici...) a bassa prevalenza ma con numerosi terminali (fancoil, VAV con post-riscaldamento...) il risparmio conseguito pu\u00f2 essere pari al 30% di quello ottenuto alle pompe.\nConfronto con le valvole modulanti ad otturatore o a globo.\nLe valvole CCV, rispetto alle tradizionali valvole modulanti ad otturatore o a globo garantiscono:"}
{"id": "3049388", "revid": "1766", "url": "https://it.wikipedia.org/wiki?curid=3049388", "title": "AFC Ajax 1997-1998", "text": ""}
{"id": "3049389", "revid": "767487", "url": "https://it.wikipedia.org/wiki?curid=3049389", "title": "Saint-Louis-du-Nord", "text": "Saint-Louis-du-Nord, in creolo haitiano \"Sen Lwi din\u00f2\", \u00e8 un comune di Haiti, capoluogo dell'arrondissement omonimo nel dipartimento del Nordovest."}
{"id": "3049390", "revid": "1766", "url": "https://it.wikipedia.org/wiki?curid=3049390", "title": "AFC Ajax 2005-2006", "text": ""}
{"id": "3049391", "revid": "1766", "url": "https://it.wikipedia.org/wiki?curid=3049391", "title": "AFC Ajax 2006-2007", "text": ""}
{"id": "3049393", "revid": "1766", "url": "https://it.wikipedia.org/wiki?curid=3049393", "title": "AFC Ajax 2007-2008", "text": ""}
{"id": "3049395", "revid": "250563", "url": "https://it.wikipedia.org/wiki?curid=3049395", "title": "Formula 3000 giapponese stagione 1992", "text": ""}
{"id": "3049403", "revid": "46291", "url": "https://it.wikipedia.org/wiki?curid=3049403", "title": "Myrica cerifera", "text": "L'albero della cera (Myrica cerifera ) \u00e8 un piccolo albero o arbusto originario del Nord America, appartenente alla famiglia Myricaceae.\n\u00c8 usato, oltrech\u00e9 per scopi ornamentali, anche per la produzione di cera per le candele e come pianta medicinale."}
{"id": "3049404", "revid": "1305772", "url": "https://it.wikipedia.org/wiki?curid=3049404", "title": "Albero della cera", "text": "Il nome comune albero della cera pu\u00f2 riferirsi a:"}
{"id": "3049407", "revid": "122246", "url": "https://it.wikipedia.org/wiki?curid=3049407", "title": "Yakushi-ji", "text": "Yakushi-ji (\u85ac\u5e2b\u5bfa) \u00e8 un tempio buddhista situato nella parte sud-ovest della citt\u00e0 di Nara. \u00c8 il tempio principale della setta Hoss\u014d, la pi\u00f9 antica setta buddhista del Giappone. \u00c8 dedicato al Buddha della medicina: Yakushi Nyorai.\nIl tempio \u00e8 stato iscritto al Patrimonio mondiale dell'umanit\u00e0 nel 1998 con molti altri templi di Nara (tra cui il T\u014ddai-ji, il K\u014dfuku-ji e il Kasuga-taisha).\nStoria del tempio.\nAlla fine del VII secolo, l'erezione del tempio Yakushi-ji \u00e8 pianificata dall'imperatore Temmu per pregare per la guarigione dell'imperatrice gravemente malata. L'imperatore muore prima che il tempio sia terminato ed \u00e8 finalmente sotto il regno della sua imperatrice, che va al trono sotto il nome di Jit\u00f4, che il tempio sar\u00e0 terminato ad Asuka. La cerimonia di consacrazione ha luogo nel 697.\nNel 710, la capitale \u00e8 spostata da Asuka verso Nara e il tempio Yakushi-ji \u00e8 allora spostato nel 718 verso il suo posto attuale.\nIl tempio \u00e8 danneggiato molte volte dagli incendi, da guerre e da disastri naturali, i pi\u00f9 grandi danni sono stati causati dalla guerra civile nel 1528. Oggi, non resta che la pagoda Est (toto)."}
{"id": "3049408", "revid": "15756", "url": "https://it.wikipedia.org/wiki?curid=3049408", "title": "Santuario del Sacro Cuore", "text": "Il santuario del Sacro Cuore \u00e8 una chiesa monumentale di Castellammare di Stabia, situata nella frazione di Scanzano, nella zona collinare della citt\u00e0 ed appartenente alla parrocchia della chiesa del Santissimo Salvatore. Al suo interno sono conservate le spoglie della beata Maria Maddalena Starace.\nStoria.\nDopo la fondazione di una congregazione religiosa, chiamata Suore Compassioniste Serve di Maria, suor Maria Maddalena Starace, al secolo Costanza, espresse il desiderio di costruire un convento dove operare con le sue consorelle. La prima sede fu un appartamento di propriet\u00e0 del commissario Francesco Starace, padre di Costanza, spostato poi nel 1870 in un appartamento preso in fitto, che ben presto divenne insufficiente per l'operato della congregazione.\nIl 3 febbraio 1895 il vescovo Vincenzo Sarnelli, pose la prima pietra del convento, il quale sarebbe stato affiancato da un santuario intitolato al Sacro Cuore ed alla Vergine Addolorata. I lavori, affidati alla direzione dell'ingegnere Antonio Vitelli, durarono molto pi\u00f9 a lungo del previsto a causa di problemi burocratici ed economici: il tempio fu consacrato il 5 ottobre 1908 dal vescovo Michele De Jorio. Nel corso degli anni si \u00e8 arricchito di diverse opere d'arte ed ha subito vari interventi di manutenzione che non ne hanno cambiato la struttura originaria.\nStruttura.\nLa facciata principale del santuario del Sacro Cuore \u00e8 divisa in tre zone: una centrale, pi\u00f9 alta e sporgente, e due laterali, caratterizzate da un'altezza minore e legate alla principale da due volute. La facciata centrale si divide a sua volta in due ordini: quello inferiore decorato da due lesene in stile corinzio che reggono la trabeazione e quello superiore che ripropone lo stesso tipo di lesene che sostengono una nuova trabeazione sul quale poggia un timpano finemente decorato. Nell'ordine inferiore \u00e8 presente il portale d'ingresso in bronzo, composto da dieci pannelli cesellati, affiancato da due colonne che reggono una fascia in marmo: i pannelli raffigurano gli stemmi del Pontefice, del cardinale protettore delle Compassioniste, i vescovi dell'epoca, le effigi del Sacro Cuore e dell'Addolorata mentre i rimanenti quattro sono decorati in stile rinascimentale. Nell'ordine superiore \u00e8 presente invece un ampio finestrone con al centro una raffigurazione di Maria Maddalena Starace, ed anch'esso affiancato da due colonne sulle cui sommit\u00e0 \u00e8 poggiato un timpano ad arco.\nAll'interno la chiesa si presenta a tre navate: una centrale e due laterali, separate tramite due serie di tre archi, al cui interno sono ospitata altrettante cappelle comunicanti tra di loro. La navata centrale ha una volta a botte divisa in cinque scomparti: i tre centrali sono decorati da un affresco raffigurante la Crocifissione, opera di Vincenzo Galloppi, mentre i due alle estremit\u00e0 sono decorati con due cassettoni di forma ottagonale. I pilastri che sostengono la volta sono decorati con lesene in stucco e terminano in dei costoloni affrescati con figure di sante devote all'eucaristia. Le cappelle laterali riportano tutte gli stessi elementi decorativi ossia una volte a botte, un altare in marmo ed al centro un'edicola corinzia: le tre cappelle di destra sono dedicate alla Madonna Santissima Addolorata, alla Madonna del Buon Consiglio e a san Filippo Benizi, mentre le tre di sinistra sono dedicate ai Sette santi fondatori dell'ordine dei Servi di Maria, al Transito di San Giuseppe e alle Anime del Purgatorio; tutti gli affreschi presenti nelle cappelle furono realizzate negli anni dieci da Vincenzo Galloppi.\nL'abside, di forma curvilinea, si presenta rialzata rispetto alla navata: al centro \u00e8 posto il dipinto raffigurante il Sacro Cuore, che d\u00e0 il nome alla chiesa, opera di Roberto Scognamiglio. Nella volta dell'abside si aprono due finestroni, mentre al centro \u00e8 presente una raffigurazione di angeli intorno ad un'ostia, oltre a tre lunette decorate con figure religiose. L'altare maggiore \u00e8 in marmo e bronzo, con la mensa sorretta da otto colonne in ordine ionico in marmo rosso, al di sotto della quale \u00e8 presente una riproduzione in bronzo dell'Ultima Cena di Leonardo da Vinci. Al termine delle tre cappelle laterali, poco prima dell'altare, si aprono su ambo i lati due ampi portali: quello a destra conduce in una cappella dove riposano, in un'urna marmorea, dal 1929, le spoglie mortali della beata Maria Maddalena Starace, mentre quello a sinistra conduce nell'ampia sagrestia dove sono custoditi cinque quadri, presumibilmente risalenti al XVIII secolo, in stile giordanesco, raffiguranti i profeti, oltre ad un armadio artistico ed un pulpito in legno realizzati nel 1910.\nSul fondo della chiesa, un soppalco sostenuto da quattro colonne, ospita l'organo, mentre nei pressi dell'ingresso sono presenti due statue di buona fattura raffiguranti l'Addolorata e sant'Antonio ed un'altra di santa Lucia \u00e8 nelle vicinanze della sagrestia. Accanto al santuario si trova il monastero delle Suore Compassioniste ed campanile: quest'ultimo \u00e8 stato costruito recentemente ed inaugurato il 1\u00ba aprile 2006 dal cardinale Jos\u00e8 Saraiva Martins; il campanile \u00e8 dotato di cinque campane, costruite a Vittorio Veneto e sono state benedette dal vescovo Felice Cece il 4 settembre 2005 ed il giorno seguente issate sulla torre."}
{"id": "3049409", "revid": "47767", "url": "https://it.wikipedia.org/wiki?curid=3049409", "title": "Crystalsong Forest", "text": ""}
{"id": "3049412", "revid": "110157", "url": "https://it.wikipedia.org/wiki?curid=3049412", "title": "Bassin-Bleu", "text": "Bassin-Bleu, in creolo haitiano \"Basen Ble\", \u00e8 un comune di Haiti facente parte dell'arrondissement di Port-de-Paix nel dipartimento del Nordovest."}
{"id": "3049416", "revid": "1104133", "url": "https://it.wikipedia.org/wiki?curid=3049416", "title": "There's Got to Be a Way", "text": "There's Got to Be a Way \u00e8 una canzone del 1991 prodotta da Ric Wake per l'album di debutto della cantante. La cantante voleva co-produrre la canzone, ma come la precedente, gli fu negato il permesso dalla Columbia. La canzone parla del fatto che \"Deve esserci un modo per collegare questo mondo\" e migliorare lo stato attuale. \u00c8 una delle poche canzoni a scopo sociale della cantante, che tratta di razzismo e di sfollati.\nDescrizione.\nVenne pubblicata come quinto ed ultimo singolo dall'album \"Mariah Carey\", e per non finire la fila di numero uno nella Hot 100 americana la canzone non venne pubblicata come singolo in Nord America, ma sostitu\u00ec \"I Don't Wanna Cry\" nel Regno Unito, dove non raggiunse neanche la top-40. Arriv\u00f2 ad una posizione massima di 54, e rimase poco nella top-75.\nIl video.\nIl video, diretto sempre da Larry Jordan, vede la Carey camminare per delle strade e lamentarsi riguardo ai senzatetto e riguardo al razzismo. Viene raggiunta da vari amici e tutti insieme ballano in mezzo alla strada. Ci furono molti remix fatti da Shep Pettibone e la 7\" venne usato per la versione video.\nTracce.\nCD single #1\nCD single #2\nCD maxi-single #1\nCD maxi-single #2\nUK CD maxi-single"}
{"id": "3049423", "revid": "110157", "url": "https://it.wikipedia.org/wiki?curid=3049423", "title": "Chansolme", "text": "Chansolme, in creolo haitiano \"Chans\u00f2l\", \u00e8 un comune di Haiti facente parte dell'arrondissement di Port-de-Paix nel dipartimento del Nordovest."}
{"id": "3049427", "revid": "599013", "url": "https://it.wikipedia.org/wiki?curid=3049427", "title": "Bastia Sottana", "text": "Bastia Sottana era un castello che sorgeva in posizione dominante su una collinetta presso il centro storico di Sassello, in provincia di Savona. Da esso prende il nome la piccola borgata che vi \u00e8 sorta all'interno.\nStoria e descrizione.\nIl castello fu eretto intorno al 1450 da Filippo Doria, dopo che il primitivo castello di Bastia Soprana, con il nucleo originario di Sassello, erano stati distrutti. Il nuovo abitato si svilupp\u00f2 ai piedi di Bastia Sottana, abbandonando definitivamente l'antica collocazione e prendendo la forma che grosso modo conserva ancora oggi. Divenuta nel 1612 la Repubblica di Genova proprietaria di Sassello, il fortilizio sub\u00ec negli anni successivi gli scontri tra questa e i Savoia nel 1672 e ancora nel 1747.\nSi conservano ancora ambienti ipogei e ampie porzioni di mura perimetrali risalenti a diverse epoche comprese tra il XV e il XVII secolo e interessate da interventi di recupero attuati tra il 2008 e il 2010. Alcuni edifici interni utilizzati per le guarnigioni o come magazzini, sono stati nel tempo ampliati e destinati ad abitazioni private.\nEsiste ancora la cappella marchionale perfettamente conservata, oggi chiamata cappella di Sant'Antonio."}
{"id": "3049433", "revid": "125626215", "url": "https://it.wikipedia.org/wiki?curid=3049433", "title": "Guglielmo da Burnich", "text": "Guglielmo da Burnich \u00e8 un personaggio dell\"Orlando furioso\" di Ludovico Ariosto, poema cavalleresco che racconta l'assedio di Parigi condotto dai Mori di Agramante. Essendo Guglielmo nativo dell'Inghilterra, nelle traduzioni in inglese del poema non si ha il nome italianizzato ma la forma onomastica che egli effettivamente dovrebbe portare, e cio\u00e8 William of Burnwich (o anche William of Burnich o ancora William of Burnick).\nIl personaggio.\nGuglielmo da Burnich, giovane guerriero cristiano proveniente dall'Inghilterra, \u00e8 menzionato una sola volta nel poema, con i memorabili versi che riguardano il suo duello fatale. Guglielmo, il pi\u00f9 alto tra tutti i combattenti cristiani, viene affrontato dal coetaneo moro Dardinello, che con la spada gli spicca la grande testa dal busto:\n&lt;poem&gt; \" \"Guglielmo da Burnich era uno Inglese \"\n\"maggior di tutti, e Dardinello il cima,\"\n\"e lo pareggia a gli altri\" \"&lt;/poem&gt;\nNel passo ariostesco l'atto della decapitazione \u00e8 espresso tramite il verbo \"cimare\", che correntemente si usa per indicare la potatura delle parti superiori di piante particolarmente alte; a esse viene dunque paragonato Guglielmo una volta rimasto senza testa. Si tratta di una decapitazione tragicomica, ben diversa da quella immediatamente successiva (Aramone di Cornovaglia, massacrato anch'egli da Dardinello): l'altezza di Guglielmo, come tiene a scrivere il poeta, si \u00e8 ridotta in misura tale da essere divenuta simile a quella di molti suoi commilitoni. Ci\u00f2 pu\u00f2 dunque suggerire che il gigantesco guerriero fosse molto orgoglioso di essere tale."}
{"id": "3049436", "revid": "1645873", "url": "https://it.wikipedia.org/wiki?curid=3049436", "title": "Jean-Rabel", "text": "Jean-Rabel, in creolo haitiano \"Jan Rab\u00e8l\", \u00e8 un comune di Haiti facente parte dell'arrondissement di M\u00f4le-Saint-Nicolas nel dipartimento del Nordovest."}
{"id": "3049437", "revid": "1305772", "url": "https://it.wikipedia.org/wiki?curid=3049437", "title": "Juan Navarro", "text": "Personaggi.\nJuan Navarro \u00e8 un nome che pu\u00f2 riferirsi a diversi personaggi:"}
{"id": "3049442", "revid": "123114512", "url": "https://it.wikipedia.org/wiki?curid=3049442", "title": "Casa Calistri", "text": "Casa Calistri \u00e8 una frazione del comune di Alto Reno Terme e capoluogo del \"quinto\" gruppo di localit\u00e0 nella parte pi\u00f9 a monte della valle del torrente Randaragna (affluente del fiume Reno), dominata dal monte Orsigna.\nGeografia fisica.\nCasa Calistri \u00e8 immersa in boschi, praticamente incontaminati, di castagni e nella parte pi\u00f9 alta di faggi, carpini e abeti, in mezzo ai quali \u00e8 possibile scoprire ancora numerosi ruderi di casoni per il ricovero degli armenti, di mulini ed essiccatoi per le castagne; nei dintorni ci si pu\u00f2 imbattere anche in antiche piazze col terreno un po' annerito inequivocabile segno di antiche carbonare (carbonaia); tutte tracce che ricordano la dura vita degli abitanti di queste montagne.\nLa fauna del sottobosco \u00e8 composta di scoiattoli, volpi, caprioli, daini, qualche cervo e cinghiali.\nPasseggiando per le folte macchie si pu\u00f2 essere osservati anche dal lupo che recentemente \u00e8 tornato a popolare queste montagne; \u00e8 invece praticamente impossibile per l'occhio umano poterlo vedere a meno che non si sia degli esperti della fauna montana (guardie forestali, guardacaccia).\nStoria.\nNegli anni cinquanta grazie alla presenza del parroco don Marchi Casa Calistri la frazione fu teatro di alcune iniziative molto innovative per l'epoca.\nUna fu l'istituzione della scuola media \"a distanza\" un progetto creato con la collaborazione del Ministero della Pubblica Istruzione che permetteva agli alunni di tale scuola di seguire le lezioni via TV (installata nell'oratorio gi\u00e0 dal 1958) senza quindi dover tutte le mattine sobbarcarsi un faticoso viaggio a Porretta Terme; solo per l'esame di 3\u00aa media dovevano recarsi presso il capoluogo dell'alto appennino bolognese.\nL'altra di grande utilit\u00e0 per gli abitanti delle frazioni lontane da Casa Calistri fu l'installazione sul campanile della chiesa di trombe con lo scopo principale di avvisare coloro che venivano chiamati al telefono pubblico (installato nel 1950 presso una bottega tabaccheria del posto).\nMonumenti e luoghi d'interesse.\nSulla piazza si affaccia la chiesa di san Pellegrino la cui festa si tiene il 1\u00ba di agosto con caratteristica processione della statua del Santo per le vie del paese. La Chiesa risale alla fine del Seicento come da iscrizione su pietra nella facciata.\nInfrastrutture e trasporti.\nCasa Calistri \u00e8 collegata con Molino del Pallone e Porretta Terme con servizio di corriere 2 volte al giorno tranne i giorni festivi fino a circa 20 anni fa era dotata anche di ufficio postale."}
{"id": "3049444", "revid": "1573940", "url": "https://it.wikipedia.org/wiki?curid=3049444", "title": "Malard", "text": "Mal\u0101rd (farsi \u0645\u0644\u0627\u0631\u062f) \u00e8 il capoluogo dello shahrest\u0101n di Malard, circoscrizione Centrale, nella provincia di Teheran in Iran. Aveva, nel 2006, una popolazione di 228.673 abitanti. Si trova a sud di Karaj."}
{"id": "3049446", "revid": "110157", "url": "https://it.wikipedia.org/wiki?curid=3049446", "title": "Bombardopolis", "text": "Bombardopolis, in creolo haitiano \"Bonbadopolis\", \u00e8 un comune di Haiti facente parte dell'arrondissement di M\u00f4le-Saint-Nicolas nel dipartimento del Nordovest."}
{"id": "3049447", "revid": "599013", "url": "https://it.wikipedia.org/wiki?curid=3049447", "title": "Bastia Soprana", "text": "Bastia Soprana \u00e8 un castello in rovina che sorgeva su una collinetta a circa un chilometro a est del centro storico di Sassello, in provincia di Savona.\nStoria e descrizione.\nIl castello fu eretto nella seconda met\u00e0 del XIII secolo da Branca Doria, quest'ultimo autoproclamatosi Signore di Sassello, sul luogo dove sorgeva gi\u00e0 una torre di avvistamento a difesa dell'originario abitato di Sassello che si sviluppava su una collinetta posta in un'ansa del rio Sbruggia.\nIl castello fu in seguito completamente distrutto insieme all'abitato di Sassello che fu successivamente ricostruito pi\u00f9 a valle nella posizione attuale.\nDel castello rimangono pochi ruderi costituiti da brandelli di mura del corpo centrale, da un piccolo ambiente sotterraneo in gran parte interrato e dalla torre circolare che ancora oggi svetta tra la vegetazione, in precarie condizioni di conservazione."}
{"id": "3049451", "revid": "767487", "url": "https://it.wikipedia.org/wiki?curid=3049451", "title": "Baie-de-Henne", "text": "Baie-de-Henne, in creolo haitiano \"Be de H\u00e8n\", \u00e8 un comune di Haiti facente parte dell'arrondissement di M\u00f4le-Saint-Nicolas nel dipartimento del Nordovest."}
{"id": "3049455", "revid": "1573940", "url": "https://it.wikipedia.org/wiki?curid=3049455", "title": "Nazarabad", "text": "Nazar\u0101b\u0101d (farsi \u0646\u0638\u0631\u0622\u0628\u0627\u062f) \u00e8 il capoluogo dello shahrest\u0101n di Nazarabad, circoscrizione Centrale, nella provincia di Alborz in Iran. Aveva, nel 2006, una popolazione di 97.684 abitanti. Si trova a nord-ovest di Karaj."}
{"id": "3049457", "revid": "307923", "url": "https://it.wikipedia.org/wiki?curid=3049457", "title": "Ayako Hamada", "text": "\u00c8 meglio conosciuta per aver vinto titoli degni di nota nel pro wrestling giapponese, incluso il WWWA World Heavyweight Championship e l'AAAW Singles Championship agli inizi del 2000. \u00c8 una wrestler di seconda generazione visto che suo padre \u00e8 il Gran Hamada. Ha anche lavorato tra il 2009 e il 2010 per la promozione statunitense Total Nonstop Action Wrestling, dove \u00e8 stata una due volte TNA Knockout Tag Team Champion. La sua sorella maggiore, X\u00f2chitl Hamada \u00e8 anche una wrestler professionista.\nCarriera nel pro wrestling.\nGiappone e Messico.\nAyako Hamada, che \u00e8 nata e cresciuta in Messico, ha debuttato all'et\u00e0 di diciassette anni contro Candy Okutsu il 9 agosto 1998 per la promotion giapponese ARSION. Ha ricevuto un push immediato e ha vinto il suo primo titolo, le cinture di coppia Twinstar della ARSION con Mika Akino, il 30 giugno 1999, meno di un anno dopo il suo debutto. Ha vinto il Queen of ARSION contro Aja Kong il 3 dicembre 2000.\nDopo aver lasciato la ARSION nel 2001, ha vinto numerosi titoli femminili in diverse promotion Giapponesi e Messicane, incluso il WWWA World Heavyweight Championship contro Momoe Nakanishi l'11 maggio 2003 e l'AAAW Singles Championship da Dynamite Kansai l'11 gennaio 2004, solo una settimana dopo aver perso il WWWA Title contro Amazing Kong. Dal 2005 al 2006 la Hamada ha lottato nella HUSTLE sotto i nomi di Arisin Z e Dokron Z, prima di affiliarsi con il Dojo Kaoru Ito.\nLa Hamada era una regular nella AAA in Messico per la maggior parte del 2007 e 2008. Il 30 novembre 2007 lei e Mr. Niebla sono stati coinvolti in un Four-Way Mixed Tag Team Match con Billy Boy e Faby Apache, Espiritu e La Diab\u00f2lica e Gran Apache e Mari Apache per i vacanti World Mixed Tag Team Titles. Nel novembre 2008 ha lasciato la promotion per frequentare la scuola di wrestling di Martha Villalobos, dove ha lavorato come allenatrice.\nTotal Nonstop Action Wrestling (2009-2010).\nL'8 aprile 2009 \u00e8 stato annunciato ad una conferenza stampa che lo show della Ito Dojo del 19 aprile sarebbe stato il match finale di Ayako in Giappone avendo lei firmato con la Total Nonstop Action Wrestling. Il 6 agosto 2009 Jeremy Borash ha annunciato sul suo Twitter che la Hamada avrebbe iniziato a lavorare con la TNA dopo il PPV Hard Justice. Nell'edizione di \"Impact!\" del 27 agosto la Hamada ha fatto il suo debutto come Face sconfiggendo Daffney in un No Disqualification match. La settimana successiva ad \"Impact\" lei e Sojo Bolt sono state eliminate nel primo round del torneo per decretare le prime TNA Knockout Tag Team Champion da Tara e Christy Hemme, con la Hamada che ha successivamente colpito la Bolt con il suo Hamada Driver. Nell'edizione di \"Impact!\" del 24 settembre \u00e8 stata assaltata da Alissa Flash mentre teneva un'intervista. La Flash l'ha spinta gi\u00f9 dalle staccionate, facendo iniziare un feud tra le due. Nell'edizione di \"Impact!\" del 15 ottobre la Hamada ha sconfitto Alissa in un Falls Count Anywhere Match. Il 19 novembre e il 3 dicembre Hamada ha battuto rispettivamente Taylor Wilde e poi Sarita, le Knockout Tag Team Champions, entrambe con l'Hamada Driver. Nell'edizione di \"Impact!\" del 10 dicembre ad Hamada fu garantita una title shot al TNA Global Championship da parte di Kevin Nash, che era a capo della serata. Il campione, Eric Young ha dichiarato che il suo gruppo di wrestlers esteri, chiamati World Elite, aveva gli occhi puntati su Hamada da un po' di tempo e che questo sarebbe stato il suo match di iniziazione. Anche se Hamada ha dominato il match, Young \u00e8 stato in grado di mantenere il titolo schienandola con un Illegal Pin. La settimana successiva Hamada e la sua nuova tag team partner Awesome Kong hanno sconfitto Sarita e Taylor Wilde e le Beautiful People (Madison Rayne e Velvet Sky in un Three-Way Non-Title Tag Team Match. Nell'edizione di \"Impacy!\" del 31 dicembre Hamada ha sconfitto Madison Rayne e Roxxi arrivando in finale di un numero 1 Contender's Match dove \u00e8 stata sconfitta da ODB dopo essere stata mandata su un tavolo portato da Awesome Kong. Il luned\u00ec successivo, nell'edizione live di tre ore di \"Impact!\" Hamada e Awesome Kong hanno sconfitto Sarita e Taylor Wilde vincendo i Knockout Tag Team Championships. Il 1\u00ba marzo la Tag Team Partner di Hamada, Awesome Kong, \u00e8 stata riportata come licenziata dalla TNA quando erano ancora le campionesse di coppia. Nell'edizione di \"Impact!\" dell'8 marzo Hamada e Kong sono state private dei loro titolo dopo aver fatto passare pi\u00f9 di 30 giorni dalla loro ultima difesa, anche se in realt\u00e0 il team aveva difeso i loro titoli proprio 21 giorni prima contro Madison Rayne e Velvet Sky. Nella puntata di TNA Impact! del 5 agosto 2010 insieme a Taylor Wilde vince una seconda volta il titolo di coppia battendo le The Beautiful People. Nell'Ottobre 2010 Hamada ha fatto ritorno in Giappone e dopo poco ha richiesto il suo rilascio dalla TNA. Dopo mesi di inattivit\u00e0 in TNA \u00e8 stato riportato il 6 dicembre che la promotion aveva accordato ad Ayako Hamada il suo rilascio e nel frattempo reso vacante i Knockout Tag Team Championship.\nSHIMMER Women Athletes (2009-presente).\nL'8 novembre 2009 Ayako ha fatto il suo debutto per la promotion femminile con sede a Chicago, la SHIMMER, sconfiggendo Mercedes Martinez in un match registrato per il Volume 27 e perdendo contro Sara Del Rey in un No-DQ Match registrato per il Volume 28. Il 5 febbraio 2010 la SHIMMER ha annunciato che Ayako sarebbe ritornata in SHIMMER l'11 aprile per i tapings del Volume 31 e 32. Nel Volume 31 ha sconfitto Daizee Haze e nel Volume 32 \u00e8 stata sconfitta nel Main Event della serata da Cheerleader Melissa. Nel Volume 33 Ayako Hamada si \u00e8 confrontata con Tomoka Nakagawa in un match spettacolare vinto dalla Hamada dopo il suo famigerato AP Cross. Nel Volume successivo Ayako Hamada ha preso parte ad un Triple Threat con Jessie McKay e Sara Del Rey ma a trionfare \u00e8 stata Jessie che ha schienato Sara dopo il suo Boyfriend Stealer. Nel Volume 35 si \u00e8 rifatta ottenendo una vittoria in singolo ai danni di una delle due SHIMMER Tag Team Champions Nicole Matthews. Nel Volume 36 ha preso nuovamente parte al Main Event per la seconda volta e ha lottato nello SHIM-vivor Series Match facendo coppia con Ayumi Kurihara, Cheerleader Melissa e Serena Deeb contro Sara Del Rey, Tomoka Nakagawa, Daizee Haze e la SHIMMER Champion Madison Eagles. Lei \u00e8 stata l'unica sopravvissuta con Cheerleader Melissa assicurandosi la vittoria dopo aver messo a segno un AP Cross sulla SHIMMER Champion.\nnCw Femmes Fatales (2011-presente).\nAyako Hamada fu annunciata in un primo momento per il secondo show della nCw Femmes Fatales dove avrebbe dovuto lottare contro LuFisto nel Main Event dello Show. Tuttavia una bufera che si abbatt\u00e9 su Montr\u00e9al rese impossibile per Ayako prendere l'aereo e il match non si ebbe pi\u00f9. Il 23 ottobre 2010, tuttavia, a seguito della vittoria dell'nCw Femmes Fatales Championship da parte della stessa LuFisto \u00e8 stato annunciato un match tra le due per il 12 marzo 2011, questa volta con in palio il titolo di campionessa Femmes Fatales.\nJersey All Pro Wrestling (2010).\nIl 9 gennaio 2010 la Hamada ha fatto il suo debutto per la divisione femminile della Jersey All Pro Wrestling dove ha sconfitto Rachel Summerlyn. Pi\u00f9 tardi durante quella sera ha sfidato Sara Del Rey ad un match per il JAPW Women's Championship e la Del Rey ha accettato a fronteggiarla in qualunque momento e in qualunque luogo."}
{"id": "3049458", "revid": "404449", "url": "https://it.wikipedia.org/wiki?curid=3049458", "title": "Giuseppe Barellai", "text": "Nato da una famiglia di umili origini riusc\u00ec a laurearsi in medicina.\nPartecip\u00f2 alle battaglie di Curtatone e Montanara nel 1848 spinto dalle sue aspirazioni liberali. Nel 1856 apre il primo ospizio marino per la cura della tubercolosi, scrofolosi e rachitismo nei bambini.\nIl comune di Firenze ha apposto una targa a sua memoria presso la casa in cui mor\u00ec in via dei Neri.\nNel 1870 Giuseppe Barellai fu promotore per la costruzione dell'ospizio marino di Porto Santo Stefano, sul viale che oggi porta il suo nome.\nSofferente egli stesso di tubercolosi muore a Firenze nella sua abitazione nel 1884. Associato in San Giovanni viene trasferito al cimitero della Ven. Arciconfraternita della Misericordia di Firenze, il camposanto di Pinti, e ivi tumulato."}
{"id": "3049459", "revid": "122984010", "url": "https://it.wikipedia.org/wiki?curid=3049459", "title": "Worcester Wolves", "text": "I Worcester Wolves sono una societ\u00e0 cestistica avente sede a Worcester, in Inghilterra."}
{"id": "3049467", "revid": "118643121", "url": "https://it.wikipedia.org/wiki?curid=3049467", "title": "Ben Mezrich", "text": "Alcuni suoi libri sono scritti sotto lo pseudonimo Holden Scott.\nBiografia.\nNativo del New Jersey, si laurea magna cum laude ad Harvard nel 1991. Dopo una serie di romanzi, alcuni scritto sotto lo pseudonimo Holden Scoot, pubblicati tra il 1996 e il 2001, conosce il successo grazie al romanzo \"non-fiction\" \"Bringing Down the House\" (edito in Italia col titolo \"Blackjack Club\"). Nel libro ricostruisce la storia realmente accaduta di un gruppo di studenti del Massachusetts Institute of Technology (MIT), che sfruttarono la loro abilit\u00e0 nella matematica per inventare un infallibile sistema per contare le carte e sbancare cos\u00ec i pi\u00f9 noti casin\u00f2 di Las Vegas: la storia \u00e8 stata usata per realizzare il film del 2008 \"21\". Nel 2004, Mezrich pubblica Ugly Americans, una storia su John Malkom, un americano che ha trovato lavoro a Hong Kong. Tuttavia, il protagonista non ha dovuto impegnarsi a lungo in investimenti bancari - si \u00e8 scoperto che il boss era in collusione con la mafia.\nSeguono altre lavori \"non-fiction\", \"Ugly Americans\", \"Busting Vega$\" e \"Rigged\", in cui racconta storie vere dell'America contemporanea.\nNel luglio del 2009 pubblica \"Miliardari per caso\", in cui ripercorre la storia di Mark Zuckerberg, il fondatore di Facebook. Il libro diviene un bestseller, che nel 2010 diviene un film diretto da David Fincher, \"The Social Network\".\nMezrich \u00e8 stato co-conduttore della terza stagione dei game show \"World Series of Blackjack\" e \"World Blackjack Tour\". Vive a Boston, Massachusetts, con la moglie Tonya Chen, sposata nel settembre del 2006.\nAdattamenti televisivi e cinematografici.\nMolti lavori di Mezrich sono stati oggetto di adattamenti televisivi o cinematografici. Da \"Reaper\" \u00e8 stata tratto un film televisivo intitolato \"Errore fatale\", con Antonio Sab\u00e0to Jr.. Originariamente \"Skin\" \u00e8 stato concepito come un episodio della serie televisiva \"X-Files\".\n\"Blackjack Club\" \u00e8 utilizzato per la realizzazione di \"21\", diretto da Robert Luketic. Basandosi su \"Miliardari per caso\", nel 2010 David Fincher ha realizzato il film \"The Social Network\"."}
{"id": "3049469", "revid": "999533", "url": "https://it.wikipedia.org/wiki?curid=3049469", "title": "Swift FN09", "text": "La Swift FN09, chiamata anche \"Swift n.17\", \u00e8 una vettura sportiva monoposto a ruote scoperte creata nel 2009.\nStoria.\nLa vettura, fabbricata dal costruttore statunitense Swift Engineering, \u00e8 la sola monoposto ammessa nel campionato della Formula Nippon dal 2009 al 2013, stagione in cui il campionato assume la denominazione di Super Formula.\nRimpiazza la precedente Lola FN06, che era stata utilizzata tra il 2006 e il 2008. \u00c8 stata sostituita dalla Dallara FN14.\nSpecifiche tecniche.\nTelaio.\nLa vettura \u00e8 una monoscocca di carbonio composito con il motore montato nella parte posteriore della monoposto. La caratteristica aerodinamica pi\u00f9 originale \u00e8 l'alettone anteriore a doppia ala. Anche la forma delle bandelle laterali che collegano l'alettone alla vettura mostrano un disegno innovativo.\nUn'altra caratteristica particolare della monoposto \u00e8 la struttura chiamata \"side pods\", posta sui lati della scocca. Queste ampie pance inglobano il radiatore e servono anche in funzione aerodinamica. Questa maggior massa serve anche a incanalare meglio il flusso d'aria nelle pance, aumentando cos\u00ec la tenuta al suolo.\nLa vettura sfrutta l'effetto suolo, vietato in Formula 1. La base inferiore della vettura ha infatti una forma a ala rovesciata; ci\u00f2 crea un rapido flusso di aria tra il bordo inferiore e il terreno mentre la vettura \u00e8 in movimento, creando in tal modo una forza verticale rivolta verso il basso fra la macchina e la superficie della pista.\nMotore.\nVengono ammessi come motori propulsori da 3.400 cm\u00b3 V8, forniti da Toyota (modello RV8K, lo stesso impiegato nel campionato Super GT) e Honda (prima il modello HR09 E poi l'HR10E).\nSviluppano entrambi una potenza di 620 cv, con un peso di 120\u00a0kg. Il regime del motore \u00e8 limitato a 12.000 giri/minuto, ci\u00f2 al fine di limitare l'usura del motore stesso.\nOverboost.\nAl fine di incrementare la possibilit\u00e0 di effettuare sorpassi \u00e8 stato introdotto un pulsante sul volante che permette al guidatore di eliminare il limitatore di giri per una durata di venti secondi, durante i quali il motore pu\u00f2 girare fino ad un limite di 10.700 giri/minuto."}
{"id": "3049470", "revid": "71433", "url": "https://it.wikipedia.org/wiki?curid=3049470", "title": "Holden Scott", "text": ""}
{"id": "3049489", "revid": "287204", "url": "https://it.wikipedia.org/wiki?curid=3049489", "title": "Worthing Thunder", "text": "I Worthing Thunder sono una societ\u00e0 cestistica avente sede a Worthing, in Inghilterra.\nMilita nella massima divisione del Regno Unito, la British Basketball League\nCollegamenti esterni.\nWorthing-Thunder.org.uk"}
{"id": "3049490", "revid": "158913", "url": "https://it.wikipedia.org/wiki?curid=3049490", "title": "Manrico Gammarota", "text": "Biografia.\nFonda nel 1978 la compagnia teatrale Giocateatro, sciolta nel 1986, e con essa va in scena in molti teatri italiani ed europei. Dal 1987 inizia la sua attivit\u00e0 di attore cinematografico.\nNel 2009 vince il \"premio Persefone\" come miglior attore per lo spettacolo \"La parola ai giurati\" di Reginald Rose, regia di Alessandro Gassmann. Nel 2011 partecipa al 50\u00ba anniversario di Amnesty.\n\u00c8 morto suicida il 10 febbraio 2015 a 59 anni."}
{"id": "3049494", "revid": "228587", "url": "https://it.wikipedia.org/wiki?curid=3049494", "title": "Hermann Noordung", "text": "Biografia.\nNato in Istria, nel Litorale austriaco, oggi parte della Croazia, era uno dei quattro figli di una coppia slovena, e crebbe, dopo la morte del padre, a Maribor, allora parte della Stiria. Pi\u00f9 tardi frequent\u00f2 - grazie al probabile interessamento di uno zio, maggior generale dell'Imperial regio Esercito austro-ungarico - una scuola militare in Moravia. Dal 1910 al 1913 studi\u00f2 alla \"K.u.k. Technische Milit\u00e4rakademie\" di M\u00f6dling, presso Vienna, e ne usc\u00ec col titolo di ingegnere ed il grado di sottotenente. Era specializzato nella costruzione di ferrovie e ponti.\nDurante la prima guerra mondiale prest\u00f2 servizio in Galizia, Serbia e Bosnia e nel 1915 fu promosso Oberleutnant. Nel 1919, raggiunto il grado di Hauptmann, fu messo a riposo dall'esercito della neonata Austria a causa della tubercolosi. Cominci\u00f2 pertanto studi di elettrotecnica e di meccanica alla Technische Hochschule di Vienna. Dal 1925 nella sua attivit\u00e0 di ingegnere si dedic\u00f2 esclusivamente allo spazio ed alla missilistica. A causa della malattia non si era mai sposato ed era senza lavoro: viveva a Vienna presso il fratello Adolf.\nNel 1928 pubblic\u00f2 il suo unico libro, con lo pseudonimo \"Hermann Noordung\" \"Das Problem der Befahrung des Weltraums - Der Raketenmotor\" (\"Il problema della navigazione dello spazio - Il motore a reazione\"), che l'editore berlinese Richard Carl Schmidt fece uscire con l'anno di edizione 1929. In 188 pagine e oltre 100 illustrazioni, Poto\u010dnik propose diverse possibili realizzazioni di stazioni spaziali e satelliti geostazionari. Descriveva anche in maniera dettagliata i tre moduli di cui si sarebbe dovuta comporre una particolare stazione: la \"Wohnrad\" (ruota abitata), che sarebbe dovuta restare in rotazione continua per produrre artificialmente la forza di gravit\u00e0, una centrale elettrica che sarebbe dovuta essere alimentata dall'energia solare con uno specchio parabolico, ed un osservatorio astronomico. Le tre parti dovevano essere collegate per il tramite di cavi.\nL'idea di Noordung di un \"satellite fermo\" a circa 36.000\u00a0km di altezza, che rimanesse costantemente sopra lo stesso punto della Terra, fu pi\u00f9 tardi resa reale dai satelliti per le telecomunicazioni e meteorologici, grazie all'orbita geosincrona.\nNel 1935 il suo libro fu tradotto in lingua russa, nel 1985 in sloveno e solo nel 1999 in inglese, ad opera della NASA.\nLe sue idee furono riprese in primo luogo dalla \"Verein f\u00fcr Raumschiffahrt\", il cui membro Wernher von Braun nel 1952 pubblic\u00f2 un piano per una stazione spaziale, la cui forma circolare era ispirata alle idee di Noordung. L'edizione russa del libro potrebbe poi aver influenzato Sergej Pavlovi\u010d Korol\u00ebv. Per i contemporanei viennesi, invece, il libro era al contrario solo un esercizio di fantasia.\nNel 1929 Poto\u010dnik mor\u00ec di polmonite, in povert\u00e0, a Vienna. Il suo annuncio funebre, pubblicato a Maribor, richiamava la sua carriera militare, ma non il suo lavoro per lo spazio."}
{"id": "3049500", "revid": "115533", "url": "https://it.wikipedia.org/wiki?curid=3049500", "title": "Nuclear weapons states", "text": ""}
{"id": "3049501", "revid": "16758", "url": "https://it.wikipedia.org/wiki?curid=3049501", "title": "Herman Poto\u010dnik", "text": ""}
{"id": "3049502", "revid": "1924342", "url": "https://it.wikipedia.org/wiki?curid=3049502", "title": "Miley Cyrus", "text": "\u00c8 diventata famosa grazie al ruolo di Miley Stewart/Hannah Montana nella serie televisiva di Disney Channel \"Hannah Montana\" (2006-2011). Nell'ottobre 2006 viene pubblicata la prima colonna sonora della serie, appunto intitolata \"Hannah Montana\", nella quale Cyrus interpreta nove brani, di cui otto come Hannah Montana e uno come se stessa. Nel 2007 firma un contratto discografico con la Hollywood Records per intraprendere la carriera solista e pubblica l'album in studio \"\". Nello stesso anno si esibisce con il \"Best of Both Worlds Tour\", in cui canta sia come se stessa che come Hannah Montana. Il tour si trasforma poi in un film-concerto ed un album dal vivo, \",\" entrambi resi disponibili nel gennaio del 2008.\nNel 2008 pubblica il suo secondo album da solista, \"Breakout\" e gira il film ', distribuito nel 2009; durante la primavera e l'estate del 2009 vengono messe in commercio altre due colonne sonore della serie: ' e \"Hannah Montana 3\". Alla fine del 2009, \"Billboard\" la inserisce al quarto posto nella classifica delle artiste pi\u00f9 remunerative e al quinto posto tra gli artisti dell'anno. Tra il 2009 e il 2010 pubblica l'EP \"The Time of Our Lives\" e il terzo album \"Can't Be Tamed\". Nel 2010 gira anche l'ultima stagione di \"Hannah Montana\", che per l'occasione viene rinominata \"Hannah Montana Forever\".\nNel 2013 il periodico statunitense \"Maxim\" l'ha posizionata al primo posto della propria \"Hot 100\", una lista delle cento donne pi\u00f9 sexy al mondo. La cantante stravolge quindi totalmente la sua immagine, per la quale viene ampiamente criticata, e l'8 ottobre 2013 viene pubblicato l'album \"Bangerz\", contenente la contestata hit \"Wrecking Ball\", che diviene il pi\u00f9 grande successo della cantante e con la quale raggiunge per la prima volta la vetta della Billboard Hot 100. Dopo \"Miley Cyrus &amp; Her Dead Petz\" (2015) e \"Younger Now\" (2017), nel 2020 ritorna sulle scene con il settimo album di inediti \"Plastic Hearts\", trainato dal singolo \"Midnight Sky\".\nBiografia.\nFiglia del cantante country Billy Ray Cyrus e di Letitia \"Tish\" Cyrus, ha due fratelli minori, Braison (1994) e Noah (2000); da parte di madre ha due fratellastri, Brandi (1987) e Trace (1989), successivamente adottati da Billy Ray Cyrus, mentre da parte di padre ha un fratellastro, Christopher Cody (nato nel 1992, sette mesi prima di Miley).\nIl nome Destiny Hope le fu assegnato dai suoi genitori poich\u00e9 erano convinti che la figlia avrebbe raggiunto grandi obiettivi una volta cresciuta; le diedero poi il soprannome \"Smiley\", accorciato poi in Miley, perch\u00e9 da bambina sorrideva spesso. Era molto vicina al nonno paterno Ronald Ray Cyrus, deceduto nel 2006; per questo motivo, nel gennaio 2008, Miley ha legalmente cambiato il suo nome da Destiny Hope Cyrus a Miley Ray Cyrus.\nEsordi (2001-2005).\nNel 2001, all'et\u00e0 di otto anni, insieme alla sua famiglia si trasferisce a Toronto per motivi di lavoro: in questo periodo infatti il padre registra la serie televisiva \"Doc\". Inizia a prendere lezioni di canto e recitazione. Nel suo primo ruolo interpreta una ragazza di nome Kylie nella serie \"Doc\". Nel 2003 debutta sul grande schermo nel film \"Big Fish\" di Tim Burton, interpretando Ruthie da piccola.\nA 12-13 anni partecipa ai provini per diventare Hannah Montana nell'omonima serie televisiva di Disney Channel. In realt\u00e0 si candida per il ruolo della migliore amica della protagonista, Lilly Truscott (ruolo che viene poi dato all'attrice Emily Osment) ma viene inizialmente rifiutata perch\u00e9 la Disney la giudica \"troppo piccola\". Ottiene in seguito la parte di Chloe Stewart/Hannah Montana, il nome della quale verr\u00e0 poi cambiato in Miley Stewart. Durante tutta la registrazione della serie, Cyrus continua a studiare con un tutor privato.\nAll'inizio della carriera, la madre Tish \u00e8 stata la sua manager, approvando e co-gestendo le decisioni riguardo alla carriera della figlia. Il padre Billy Ray si \u00e8 invece occupato della gestione il patrimonio della figlia fino al compimento della maggiore et\u00e0 da parte di quest'ultima.\nIl successo di \"Hannah Montana\" (2006-2007).\nLa serie \"Hannah Montana\" ottenne successo e il \"The Daily Telegraph\" definisce la Cyrus una teen idol. La serie debutt\u00f2 negli Stati Uniti d'America il 26 marzo 2006 e divenne la serie televisiva con l'audience pi\u00f9 alto di Disney Channel. Divenne anche la prima artista a produrre musica, film, telefilm e prodotti di consumo all'interno della The Walt Disney Company.\nIl suo primo singolo fu \"The Best of Both Worlds\", ovvero la sigla di \"Hannah Montana\", che venne pubblicato negli Stati Uniti il 28 marzo 2006. La canzone (come tutte quelle presenti nel telefilm) venne cantata dalla Cyrus con lo pseudonimo di Hannah Montana. La prima canzone uscita con il suo nome fu la reinterpretazione di \"Zip-a-Dee-Doo-Dah\" di James Baskett, pubblicata il 4 aprile 2006. Sempre nei panni di Hannah Montana, il 15 settembre 2006 la Cyrus apr\u00ec per venti date i concerti del \"The Party's Just Begun Tour\" delle The Cheetah Girls. Il 24 ottobre dello stesso anno, la Walt Disney Records pubblic\u00f2 la prima colonna sonora di \"Hannah Montana\". Delle nove tracce presenti, otto furono cantate con lo pseudonimo di \"Hannah Montana\" e una, \"I Learned from You\" insieme al padre, Billy Ray Cyrus. L'intero album raggiunge la prima posizione della Billboard 200.\nLa seconda stagione di \"Hannah Montana\" usc\u00ec negli Stati Uniti il 23 aprile 2007 (19 settembre dello stesso anno in Italia) e fu accompagnata da un doppio album. Il primo disco era la colonna sonora della seconda stagione di \"Hannah Montana\", mentre il secondo, chiamato \"\", fu l'album di debutto da solista. Anche questo album doppio raggiunse il primo posto nella Billboard 200 e venne certificato tre volte disco di platino dalla RIAA. Dall'album furono estratti come singoli \"See You Again\" e \"Start All Over\".\nAlla fine del 2007 venne indetto il suo primo tour, il \"Best of Both Worlds Tour\" per promuovere \"Meet Miley Cyrus\" e la colonna sonora di \"Hannah Montana\". Tre sono le band di supporto: i Jonas Brothers, Aly &amp; AJ e le Everlife. Il tour inizi\u00f2 il 17 ottobre 2007 e fin\u00ec il 31 gennaio 2008, e fece tappa negli Stati Uniti d'America e nel Canada. Tutte le tappe ebbero successo e i biglietti vennero venduti in poco tempo.\n\"Breakout\" e carriera cinematografica (2008-2009).\nDopo la fine del \"Best of Both Worlds Tour\" nel gennaio 2008, la Walt Disney Pictures distribu\u00ec \"\", un film-concerto 3D del tour. Il film incass\u00f2 oltre 31 milioni di dollari al box-office per una media di 42.000$ a sala, il doppio del totale previsto. La colonna sonora del film \u00e8 stata pubblicata negli Stati Uniti dalla Walt Disney Records e dalla Hollywood Records l'11 marzo 2008 e raggiunse la posizione numero tre della Billboard 200.\nIl 22 luglio 2008 Miley Cyrus pubblic\u00f2 col suo vero nome il proprio secondo album in studio, \"Breakout\". L'album debutt\u00f2 alla numero 1 della Billboard 200 Chart degli Stati Uniti e il suo singolo di lancio, \"7 Things\", raggiunse la nona posizione della Billboard Hot 100.\nNell'aprile 2008 condusse i CMT Music Awards insieme al padre Billy Ray Cyrus e nello stesso anno anche i Teen Choice Awards. Nello stesso anno partecip\u00f2 al doppiaggio del cartone animato Disney \"Bolt - Un eroe a quattro zampe\", al fianco di John Travolta. La colonna sonora del film le fece guadagnare la sua prima candidatura ai Golden Globe con il singolo \"I Thought I Lost You\". Verso la fine del 2008 venne scelta per interpretare la protagonista del film \"The Last Song\", tratto dall'omonimo libro di Nicholas Sparks.\nLa produzione di \"The Last Song\" inizi\u00f2 il 15 giugno 2009 e fin\u00ec il 18 agosto dello stesso anno. Registr\u00f2 anche l'EP \"The Time of Our Lives\", contenente il singolo \"Party in the U.S.A.\", il quale ha raggiunto la seconda posizione della Billboard Hot 100.\nNel marzo 2009 pubblic\u00f2 il romanzo \"La mia strada\" (\"Miles to Go\"), scritto insieme ad Hilary Liftin. Sempre nel 2009, Miley interpret\u00f2 il ruolo di Miley Stewart/Hannah Montana sul grande schermo nel film \"\". Sia il film che la colonna sonora, che contiene dodici canzoni, ebbero un buon successo commerciale, mentre il singolo estratto dalla colonna sonora, \"The Climb\", entr\u00f2 nelle prime 40 posizioni di dodici paesi e introdusse Miley Cyrus ad un pubblico musicalmente pi\u00f9 maturo.\nDal settembre 2009 al dicembre 2010 Miley fu impegnata nel \"Wonder World Tour\" per promuovere \"Breakout\" e \"The Time of Our Lives\". Grazie a questo tour, stabil\u00ec un record: il maggior numero di persone radunate alla O2 Arena di Londra. Nell'ottobre 2009 fece un cameo nel film \"Sex and the City 2\", interpretando se stessa. Il 7 dicembre 2009 si esib\u00ec per la Regina Elisabetta II e numerosi altri membri della Famiglia Reale britannica al Royal Variety Performance a Blackpool, in Inghilterra.\n\"Can't Be Tamed\" (2010-2011).\nLa produzione della quarta e ultima stagione di \"Hannah Montana\" inizi\u00f2 il 18 gennaio 2010. Il suo terzo album in studio, \"Can't Be Tamed\" \u00e8 stato pubblicato il 18 giugno 2010 in Italia (21 giugno negli Stati Uniti). Il primo singolo estratto, l'omonimo \"Can't Be Tamed\", usc\u00ec il 18 maggio 2010 e debutt\u00f2 alla posizione numero otto della Billboard Hot 100. L'8 ottobre 2010 usc\u00ec il video di \"Who Owns My Heart\", secondo singolo estratto dall'album \"Can't Be Tamed\" in esclusiva per l'Europa.\nDopo l'uscita dell'album, la Cyrus intendeva prendersi una pausa dal mondo della musica per concentrarsi sulla propria carriera cinematografica. Il film \"The Last Song\" usc\u00ec il 31 marzo 2010 negli Stati Uniti (30 aprile in Italia) e riceve in generale recensioni negative. Ci\u00f2 nonostante, il film fu un buon successo commerciale, incassando oltre 88 milioni di dollari al box office di tutto il mondo. La quarta e ultima stagione di \"Hannah Montana\" and\u00f2 in onda su Disney Channel Italia il 21 settembre 2010. Nel frattempo, Miley gira altri due film, \"LOL - Pazza del mio migliore amico\", un remake di una commedia francese del 2008, e \"Una spia al liceo\", un film commedia.\nA partire dal 29 aprile 2011 la Cyrus fu impegnata in tour con il suo \"Gypsy Heart Tour\" in Sud America e, dal 2 luglio 2011, in Australia.\n\"Bangerz\" (2012-2014).\nNel 2012 ha partecipato alla realizzazione dell'album tributo \"Chimes of Freedom - The Songs of Bob Dylan\", incidendo una sua versione di \"You're Gonna Make Me Lonesome When You Go\", il cui video viene pubblicato dal canale YouTube di Amnesty International. A giugno 2012 viene invece pubblicato \"Morning Sun\", brano cantato con il team discografico Rock Mafia. Il giorno successivo la Cyrus forn\u00ec i primi dettagli circa il quarto album in studio, affermando che sarebbe stato registrato a Miami insieme al produttore Pharrell Williams; inoltre, la cantante diede come data ipotetica di pubblicazione del progetto l'inizio del 2013. In un'intervista a \"The Tonight Show with Jay Leno\" del 12 ottobre 2012, la cantante aggiunse che l'album sarebbe stato molto pi\u00f9 maturo rispetto a quelli precedenti e che stava pianificando un tour mondiale con tappe inedite: \nNel novembre 2012 viene pubblicato il singolo \"Decisions\", cantato insieme a Borgore, mentre il 30 gennaio 2013 Miley firma un nuovo contratto discografico con la RCA Records, casa discografica controllata dalla Sony Music. Nel marzo del 2013 Miley \u00e8 protagonista della copertina della rivista \"Cosmopolitan\". Il 3 aprile 2013 viene diffuso online \"Ashtrays and Heartbreaks\", brano realizzato con la collaborazione di Snoop Dogg e presente nell'album di quest'ultimo, \"Reincarnated\". Il videoclip del brano \u00e8 stato pubblicato il 30 maggio. Nel frattempo, il 16 aprile viene pubblicato il singolo \"Fall Down\" in collaborazione con will.i.am e il 23 maggio viene confermata la partecipazione della cantante al brano \"23\" di Mike Will Made It, insieme a Wiz Khalifa e Juicy J, reso disponibile nel successivo mese di settembre.\nA maggio, in occasione degli annuali Billboard Music Awards, la cantante ha annunciato che il 3 giugno sarebbe stato pubblicato \"We Can't Stop\", il singolo di lancio del quarto album in studio. \"We Can't Stop\", che segna il ritorno della cantante come artista principale dopo circa tre anni, registra un notevole successo commerciale a livello internazionale e in particolare si spinge fino alla prima posizione della classifica dei singoli britannici. Due mesi pi\u00f9 tardi viene confermato il titolo del quarto album in studio, ovvero \"Bangerz\", e la data di uscita fissata per l'8 ottobre 2013. Il 25 agosto 2013, in occasione della 30\u00aa edizione degli MTV Video Music Awards, la cantante si \u00e8 esibita in un medley con Robin Thicke composto da \"We Can't Stop\" e il singolo di Thicke \"Blurred Lines\". Nelle ore successive, la performance \u00e8 diventata virale e ha attirato l'attenzione da parte dei media mondiali nonch\u00e9 sollevato diverse polemiche dal momento che la cantante, durante la stessa, aveva promosso atti volgari e simulazioni sessuali. Sempre in data 25 agosto \u00e8 stato pubblicato il singolo \"Wrecking Ball\" e contemporaneamente \"Bangerz\" viene reso disponibile il pre-ordine sulla piattaforma iTunes. Il 9 settembre 2013 \u00e8 stato pubblicato il controverso video di \"Wrecking Ball\", diretto e girato da Terry Richardson. Il brano si \u00e8 rivelato un successo immediato tanto da consentire alla cantante di raggiungere la sua prima numero uno nella Billboard Hot 100 statunitense e la vetta in diversi altri Paesi, come il Canada e nuovamente il Regno Unito; allo stesso modo anche il video in breve tempo \u00e8 ha ottenuto immediata popolarit\u00e0, venendo infatti visualizzato per 19 milioni di volte nelle prime 24 ore di disponibilit\u00e0.\nAl momento della sua pubblicazione, \"Bangerz\" viene accolto da recensioni per lo pi\u00f9 positive da parte della critica specializzata e ha debuttato direttamente al primo posto della Billboard 200 statunitense con una vendita di oltre copie durante la prima settimana di disponibilit\u00e0. Il 26 ottobre seguente la cantante ha annunciato, durante un'apparizione al \"Saturday Night Live\", il \"Bangerz Tour\", che \u00e8 iniziato il 14 febbraio 2014 a Vancouver ed ha tenuto la cantante impegnata con concerti nelle arene delle principali citt\u00e0 di tutto il mondo. Inoltre, ha partecipato in qualit\u00e0 di artista ospite al brano \"Real and True\" con Mr. Hudson, messo in vendita il 5 novembre 2013. Il 6 dicembre \u00e8 stato invece estratto come terzo singolo da \"Bangerz\" il brano \"Adore You\", mentre il relativo videoclip \u00e8 invece stato pubblicato il 26 dicembre 2013.\nIl 18 maggio 2014 si \u00ec esibita ai Billboard Music Awards alla MGM Grand Garden Arena, a Las Vegas. La Cyrus ha registrato durante il suo concerto a Manchester una versione di \"Lucy in the Sky with Diamonds\" con i The Flaming Lips per poi trasmetterla dal vivo nell'ambito della manifestazione. Terminato l'evento, la Cyrus pubblica la cover della canzone. A giugno vengono diffuse su Internet due tracce scartate da \"Bangerz\", \"Pretty Girls (Fun)\" e \"Last Goodbye\". Di \"Last Goodbye\", che la cantante ha composto in seguito alla morte della sua cagnolina Lila, la cantante stessa aveva pubblicato una breve anteprima au YouTube un anno prima.\nDopo quattro anni di assenza, il 1\u00ba luglio 2014 \"Forbes\" la include al diciassettesimo posto nella classifica riguardante le celebrit\u00e0 pi\u00f9 potenti del momento vicino a Mariah Carey e Taylor Swift. Ad agosto 2014, la Bluewater Productions ha documentato la sua vita in un libro intitolato \"Fame: Miley Cyrus\", cominciando dalla sovracitata performance agli MTV Video Music Awards 2013 e dai successi degli anni passati con \"Hannah Montana\". Il libro \u00e8 stato scritto da Michael L. Frizell e contiene anche alcuni ritratti disegnati dall'artista Juan Luis Rinc\u00f3n.\nMiley Cyrus ha rivelato la sua collaborazione con Jeremy Scott, designer di Moschino, per la sua sfilata alla settimana della moda di New York di settembre. La Cyrus ha realizzato una serie di opere d'arte psichedeliche che sono state esposte durante lo show di Scott.\n\"Miley Cyrus &amp; Her Dead Petz\", \"Younger Now\" e progetti televisivi (2014-2017).\nDurante gli MTV Video Music Awards 2014 Miley Cyrus, dopo aver trionfato nell'ambita categoria di video dell'anno grazie a \"Wrecking Ball\", ha affermato di essere al lavoro al suo quinto album di inediti, previsto per l'anno seguente. Un anno pi\u00f9 tardi, in occasione della 32\u00aa edizione degli MTV Video Music Awards, svoltasi il 30 agosto 2015 presso il Microsoft Theater di Los Angeles, alla Cyrus \u00e8 stata affidata la conduzione dell'evento, al termine del quale ha annunciato a sorpresa il suo quinto album in studio, \"Miley Cyrus &amp; Her Dead Petz\", e ha presentato per la prima volta dal vivo il brano \"Dooo It!\". Il disco, scritto e prodotto principalmente dalla stessa Cyrus, \u00e8 stato descritto come sperimentale e psichedelico, con elementi di pop psichedelico, rock psichedelico e indie pop. Originariamente reso disponibile esclusivamente sulla piattaforma di streaming SoundCloud, l'album \u00e8 stato pubblicato per il download digitale su iTunes solo il 10 aprile 2017.\nNel mese di gennaio 2016 Cyrus recit\u00f2 nel ruolo di co-protagonista in \"Crisi in sei scene\", serie televisiva scritta e diretta interamente dal celebre regista Woody Allen e distribuita da Amazon.com nel mese di settembre dello stesso anno. Durante la premi\u00e8re dell'episodio pilota della serie, la cantante dichiara quanto sia stato proficuo per lei a livello educativo lavorare con Allen, che considera come una fonte di ispirazione. Nel marzo 2016 ha ottenuto il ruolo di key advisor per il talent show \"The Voice\". Nel corso dello stesso mese ha firmato un contratto che le ha garantito il ruolo di giudice principale per l'undicesima stagione di \"The Voice\" in sostituzione a Gwen Stefani: cos\u00ec facendo, diviene il pi\u00f9 giovane giudice nella storia dello show.\nIn un'intervista concessa alla rivista statunitense \"Billboard\" il 3 maggio 2017, Miley Cyrus ha annunciato l'uscita del primo singolo estratto dal sesto album in studio, ovvero \"Malibu\", pubblicato l'11 maggio successivo in concomitanza al relativo videoclip. Il giorno precedente alla pubblicazione del brano, la cantante ha rivelato che il debutto televisivo di esso sarebbe avvenuto in occasione degli annuali Billboard Music Awards del 21 maggio. \"Malibu\" ha raggiunto la decima posizione della Billboard Hot 100 statunitense e ha registrato un buon successo commerciale anche in Canada e Oceania.\nIl sesto album in studio, \"Younger Now\", \u00e8 stato pubblicato il 29 settembre 2017 ed \u00e8 stato anticipato anche dal singolo promozionale \"Inspired\", contenente messaggi di supporto alla comunit\u00e0 LGBT, e dal secondo estratto, ovvero l'omonimo \"Younger Now\". Successivamente Cyrus ha confermato a MTV che non sarebbe stato intrapreso alcun tour promozionale o pubblicato ulteriori singoli dal disco, cos\u00ec da concentrarsi sul proprio lavoro al talent show \"The Voice\", per cui ritorna a ricoprire il ruolo di coach nella tredicesima stagione dopo essersi assentata nella dodicesima.\n\"She Is Coming\" e \"Plastic Hearts\" (2019-presente).\nIl 29 novembre 2018 ha pubblicato assieme al produttore e cantante britannico Mark Ronson il singolo \"Nothing Breaks like a Heart\", di cui \u00e8 anche coautrice. Il brano ottiene un buon successo commerciale, raggiungendo la seconda posizione della Official Singles Chart britannica, e viene incluso nell'album di Ronson \"Late Night Feelings\". Grazie al brano, Cyrus ottiene la prima candidatura in assoluto ai BRIT Awards 2020, nella categoria di canzone dell'anno.\nIl 31 maggio 2019 Miley Cyrus ha pubblicato l'EP \"She Is Coming\", promosso il successivo 2 luglio dal videoclip del primo ed unico estratto \"Mother's Daughter\". Il 16 agosto \u00e8 stato diffuso il singolo inedito \"Slide Away\", in cui Miley Cyrus canta implicitamente della sua separazione dal marito e che \u00e8 stato accompagnato da un video musicale pubblicato il mese seguente, mentre il 13 settembre seguente \u00e8 stato messo in commercio \"Don't Call Me Angel\", collaborazione della cantante con Ariana Grande e Lana Del Rey e primo singolo estratto dalla del film \"Charlie's Angels\".\nContemporaneamente all'attivit\u00e0 musicale, Cyrus ha ripreso la sua carriera da attrice, partecipando ad un episodio della quinta stagione della serie televisiva \"Black Mirror\", in cui ha interpretato una popstar di nome Ashley O; attraverso questo pseudonimo sono stati pubblicati i brani \"On a Roll\" e \"Right Where It Belongs\", il primo dei quali estratto come singolo.\nNel 2020 Cyrus ha dichiarato di aver rimandato la pubblicazione del nuovo album di inediti a causa della pandemia di COVID-19. Il 14 agosto dello stesso anno viene pubblicato il singolo \"Midnight Sky\", promosso dal relativo videoclip da lei diretto e interpretato; inoltre, ha confermato la cancellazione degli EP \"She Is Here\" e \"She Is Everything\" che in precedenza la cantante stessa aveva annunciato come successori di \"She Is Coming\". Il 6 novembre viene messo in commercio anche il remix di \"Midnight Sky\", ovvero \"Edge of Midnight (Midnight Sky Remix)\", che consiste in un mash up del brano con \"Edge of Seventeen\" della cantante Stevie Nicks. \"Midnight Sky\" ha anticipato la pubblicazione del settimo album in studio \"Plastic Hearts\", avvenuta il 27 novembre successivo. Una settimana prima della pubblicazione del disco, il 20 novembre, \u00e8 stato estratto come secondo singolo \"Prisoner\", brano che vede la partecipazione della cantante Dua Lipa e pubblicato in concomitanza con il rispettivo video musicale. \"Plastic Hearts\" si compone di dodici tracce nella versione standard e al suo interno contiene altre due collaborazioni, rispettivamente con Billy Idol e Joan Jett; nella versione digitale sono state aggiunte le reinterpretazioni dei brani \"Heart of Glass\" dei Blondie e \"Zombie\" dei The Cranberries, gi\u00e0 proposte dal vivo dalla cantante nel corso dei mesi di settembre e ottobre, e il sopracitato remix di \"Midnight Sky\". Al momento della sua pubblicazione, \"Plastic Hearts\" \u00e8 stato accolto positivamente dalla critica e ha debuttato al primo posto in Canada e al secondo negli Stati Uniti.\nIl 4 marzo 2021, al termine dell'impegno contrattuale con RCA della durata di tre album, la cantante ha firmato un nuovo contratto discografico con la Columbia Records. La prima pubblicazione per la nuova etichetta \u00e8 il remix del brano \"Without You\" di The Kid Laroi, pubblicato il 30 aprile successivo insieme al rispettivo video musicale. Il 31 dicembre 2021 conduce lo speciale televisivo \"Miley's New Year's Eve\" insieme a Pete Davidson su NBC.\nStile musicale e influenze.\nMiley Cyrus ha pi\u00f9 volte definito Elvis Presley come la principale fonte di ispirazione musicale per la cantante; al noto cantante la Cyrus aveva anche dedicato un santuario custodito all'interno della propria abitazione di Malib\u00f9, che \u00e8 andata a fuoco durante gli incendi in California del novembre 2018. Diversi altri artisti come Madonna, Dolly Parton, Timbaland, Joan Jett, Shania Twain, Lil'Kim, gli OneRepublic, gli Hanson, Christina Aguilera e Britney Spears ne hanno tutti significativamente influenzato lo stile musicale nel corso della carriera.\nCyrus, che possiede un'estensione vocale da mezzosoprano, sin dagli inizi della sua carriera \u00e8 stata etichettata come un'artista prettamente pop. La cantante, gi\u00e0 prima della conclusione di \"Hannah Montana\", ha iniziato a discostarsi dal suono tipicamente bubblegum pop espresso fino ad allora al fine di ricercare uno stile adatto ad un pubblico pi\u00f9 maturo, andando per questo motivo ad incorporare elementi tipici della musica country nei singoli \"These Four Walls\" (2008) e \"The Climb\" (2009). L'album \"Can't Be Tamed\" (2010) si orienta invece verso sonorit\u00e0 pi\u00f9 propriamente elettropop; con il suo successore \"Bangerz\" (2013), pubblicato in seguito a un lungo periodo di pausa dalla musica, la cantante \u00e8 passata a un suono maggiormente influenzato dal synthpop e dall'hip hop. La parentesi sperimentale offerta da \"Miley Cyrus &amp; Her Dead Petz\" (2015) segna invece una virata verso la psichedelia, mentre con \"Younger Now\" (2017) si riavvicina alle tendenze country degli esordi. \"Plastic Hearts\" (2020) costituisce la transizione della cantante verso il rock, pur rimanendo fedele alle sonorit\u00e0 pop che hanno sempre contraddistinto il suo stile musicale.\nVita privata.\nMiley Cyrus ha fatto coming out come pansessuale alla madre quando aveva 14 anni, dicendo: \u00abNon voglio mai etichettare me stessa! Sono pronta ad amare chiunque mi ama per chi sono io! Io sono aperta\u00bb. Nel giugno del 2015, \"Time\" ha riportato che la cantante si identificasse come appartenente ad un genere non-binario.\nMiley Cyrus ha frequentato il collega Nick Jonas da giugno 2006 a dicembre 2007; per via della popolarit\u00e0 di entrambi su Disney Channel, all'epoca la loro relazione cattur\u00f2 l'attenzione dei media statunitensi. Successivamente, dal 2008 al 2009, ha avuto una relazione con il modello Justin Gaston. Nel 2009, durante le riprese del film \"The Last Song\", ha iniziato una relazione a fasi alterne con l'attore australiano Liam Hemsworth. Durante i periodi di rottura tra i due, Cyrus ha brevemente frequentato gli attori Lucas Till nel 2009, Josh Bowman nel 2011 e Patrick Schwarzenegger tra il 2014 e il 2015 e la modella Stella Maxwell sempre nel 2015.\nDopo essere tornati insieme nel 2016, Hemsworth e Cyrus si sono sposati il 23 dicembre 2018 nella loro abitazione di Franklin, nel Tennessee. Il 10 agosto 2019, dopo appena otto mesi di matrimonio, la coppia ha annunciato la separazione. Undici giorni pi\u00f9 tardi Hemsworth ha presentato istanza di divorzio, citando differenze inconciliabili. In seguito \u00e8 stata sentimentalmente legata per un breve periodo alla blogger statunitense Kaitlynn Carter e al cantante australiano Cody Simpson. La fine delle relazioni con Hemsworth, Carter e Simpson hanno tutte ispirato la stesura del testo del brano \"Midnight Sky\".\nNel novembre 2019 si \u00e8 sottoposta a un intervento chirurgico per risolvere il problema dovuto all'Edema di Reinke, un'infiammazione cronica alle corde vocali dovuta anche al suo stile di vita, che sarebbe potuta peggiorare ancora in pochi anni.\nSuccesso commerciale e popolarit\u00e0.\nNel 2007 Cyrus ha guadagnato 18 milioni di dollari, mentre nel 2008 \u00e8 arrivata alla somma di 25 milioni. \u00c8 entrata quindi nella classifica di Forbes delle cento celebrit\u00e0 pi\u00f9 pagate, occupando la posizione numero 35.\nLa rivista \"Parade\" l'ha definita la pi\u00f9 ricca delle celebrit\u00e0 adolescenti e il suo franchising era stimato per circa un milione di dollari. Nel 2009 sempre \"Forbes\" l'ha classificata alla posizione numero 29 della classifica \"Celebrity 100\" per aver guadagnato un totale di 25 milioni, per poi salire fino alla posizione numero 13 guadagnando, solo nel 2010, 54 milioni di dollari.\nLavorando sul set di \"Hannah Montana\", Miley venne pagata $ a episodio. Nonostante ricevesse uno stipendio inferiore rispetto ad altre star della Disney, all'et\u00e0 di diciassette anni entr\u00f2 nella classifica delle venti cantanti femminili pi\u00f9 ricche di sempre, alla posizione numero 19, avendo guadagnato pi\u00f9 di 100 milioni di dollari in cinque anni di attivit\u00e0. \u00c8 entrata anche nella classifica delle adolescenti pi\u00f9 ricche di Hollywood, alla prima posizione, con un patrimonio di 120 milioni.\nNel giugno 2011 Miley Cyrus \u00e8 stata classificata ottava dalla rivista \"Rolling Stone\" nella sua classifica finalizzata a determinare la \u00abregina del pop\u00bb. Per la stesura della classifica finale sono stati presi in considerazione numerosi dati: Miley \u00e8 arrivata al settimo posto nella classifica digitale, avendo venduto copie, al quinto posto in fatto di visualizzazioni del suo canale YouTube, all'undicesimo posto in base alle presenze nella Billboard Hot 100 con 164,2 punti e al primo posto nella classifica dei social network per il numero di seguaci sulle piattaforme Facebook, Instagram e Twitter. Nel 2013 compare sulla rivista \"Maxim\" conquistando il primo posto tra le cento donne pi\u00f9 sexy del mondo.\nFilantropia.\nNel settembre del 2008 ha partecipato ad un evento di beneficenza per raccogliere fondi destinati alla lotta contro il cancro, cantando \"Just Stand Up\" con altre artiste, tra le quali Nicole Scherzinger, Beyonc\u00e9, Rihanna e Mariah Carey. In seguito al terremoto di Haiti del 2010, Miley ha contribuito cantando insieme ad altri importanti artisti \"We Are the World 25 for Haiti\" ed \"Everybody Hurts\", due singoli di beneficenza. Anche in questo caso, il ricavato della canzone \u00e8 stato devoluto per la ricerca contro il cancro. Ha registrato anche \"Send It On\", un singolo cantato insieme ad altre star Disney per beneficenza.\nNell'agosto 2012 ha donato i suoi capelli a un'associazione di beneficenza per persone affette da cancro. Nello stesso anno ha pubblicato una versione di \"You're Gonna Make Me Lonesome When You Go\" di Bob Dylan con Johnzo West per l'organizzazione benefica Amnesty International come parte dell'album \"Chimes of Freedom\".\nSupporta anche trentanove enti di beneficenza tra cui: \"Make-a-Wish Foundation\", \"Cystic Fibrosis Foundation\", \"St. Jude's Children's Research Hospital\", \"To Write Love on Her Arms\", \"NOH8 Campaign\", \"Love Is Louder Than the Pressure to Be Perfect\" e \"The Jed Foundation\". Nel 2013 Cyrus \u00e8 stata nominata la quattordicesima celebrit\u00e0 pi\u00f9 caritatevole dell'anno da \"Do Something\".\nNel maggio 2014 Cyrus ha fondato la \"Happy Hippie Foundation\", che lavora per \u00abcombattere l'ingiustizia nei confronti dei giovani senzatetto, dei giovani LGBTQ e di altre popolazioni vulnerabili\u00bb. Dal 2014, la fondazione ha servito quasi giovani senzatetto a Los Angeles, ha raggiunto pi\u00f9 di giovani della comunit\u00e0 LGBTQ e le loro famiglie e ha fornito servizi sociali a persone transgender, giovani nelle zone di conflitto e persone colpite da situazioni di crisi. Happy Hippie incoraggia i fan della Cyrus a sostenere le cause tra cui l'uguaglianza di genere, i diritti LGBTQ e la salute mentale attraverso campagne di sensibilizzazione e raccolta fondi.\nLa Cyrus dall'agosto del 2014 \u00e8 impegnata con la fondazione \"My Friend's Place\", luogo che ispira i giovani senzatetto a costruire vite autosufficienti. Agli MTV Video Music Awards 2014, quando Jimmy Fallon annunci\u00f2 che Miley vinse il premio di video dell'anno, al posto di accettarlo lei stessa, mand\u00f2 sul palcoscenico un uomo chiamato Jesse, un senzatetto di ventidue anni che Miley incontr\u00f2 a \"My Friend's Place\", il cui discorso incoraggi\u00f2 i musicisti ad apprendere di pi\u00f9 circa i senzatetto che abitano a Los Angeles e cosa possono fare per rendersi utili mediante la pagina Facebook della cantante. Successivamente, lancia la campagna Prizeo atta a riscuotere fondi per \"My Friend's Place\" e ad aiutare i giovani tra i 12 e i 25 anni a trovare lavoro, casa, cure mediche e istruzione. Coloro che avessero effettuato donazioni automaticamente sarebbero stati inseriti in una lotteria attraverso cui avrebbero potuto vincere biglietti per il concerto di Miley a Rio de Janeiro.\nNel gennaio 2015 viene distribuita la linea \"Viva Glam\" della \"MAC Cosmetics\" che vede come nuova testimonial la Cyrus. Il ricavato \u00e8 stato devoluto alla \"MAC AIDS FUND\", un fondo utilizzato per aiutare donne, bambini e uomini affetti dal virus dell'HIV. A settembre 2015 \u00e8 stata messa in commercio una seconda linea, \"Viva Glam 2\", in collaborazione con la medesima azienda.\nImmagine pubblica.\nCyrus \u00e8 stata cresciuta come cristiana e si \u00e8 identificata come tale durante tutta la sua infanzia e la prima giovinezza; include ampi riferimenti al buddhismo tibetano nei testi di \"Milky Milky Milk\" (2015).\n\u00c8 una sostenitrice del movimento LGBT ed ha spesso affermato le sue convinzioni sul tema. La sua canzone \"My Heart Beats for Love\" (2010) \u00e8 stata scritta per uno dei suoi amici gay, mentre da allora in poi ha dichiarato che Londra \u00e8 il suo luogo preferito di lavoro a causa della vasta comunit\u00e0 gay presente; ha anche un tatuaggio sull'anulare che simboleggia il suo sostegno al matrimonio tra persone dello stesso sesso.\nCyrus \u00e8 aperta anche sull'uso ricreativo della cannabis, affermando in un'intervista concessa a \"Rolling Stone\" che essa \u00e8 \u00abla sostanza migliore esistente sulla terra\u00bb e l'ha chiamata, insieme all'MDMA, una \u00abdroga felice\u00bb. Prima di sottoporsi a un intervento chirurgico alle corde vocali nel novembre 2019 e durante il ricovero post-operatorio, si \u00e8 astenuta dall'utilizzo di droghe o alcol.\nDoppiatrici italiane.\nNelle versioni in lingua italiana dei suoi lavori, Miley Cyrus \u00e8 stata doppiata da:\nDa doppiatrice \u00e8 sostituita da:\nRiconoscimenti.\nNel corso della sua carriera, Miley Cyrus ha accumulato numerosi riconoscimenti sia per il suo impegno in campo cinematografico e televisivo che musicale. Vanta, in particolare, la vittoria di due Billboard Music Awards, due MTV Europe Music Awards, tre MTV Video Music Awards e diciassette Teen Choice Awards su quarantatr\u00e9 candidature, risultando essere l'artista pi\u00f9 nominata nella storia della manifestazione. Ha ricevuto anche una candidatura al Golden Globe per la migliore canzone originale per il brano \"I Thought I Lost You\" nel 2008 e al Grammy Award al miglior album pop vocale per \"Bangerz\" nel 2015. Inoltre, la Cyrus costituisce uno dei pochi esempi di attori bambini che sono riusciti a costruirsi una carriera musicale di successo."}
{"id": "3049506", "revid": "33689", "url": "https://it.wikipedia.org/wiki?curid=3049506", "title": "Sub Zero", "text": ""}
{"id": "3049508", "revid": "1543377", "url": "https://it.wikipedia.org/wiki?curid=3049508", "title": "Soapy Smith", "text": "\u00c8 stato uno dei personaggi pi\u00f9 influenti nella criminalit\u00e0 organizzata di Denver (Colorado), e Skagway (Alaska), dal 1879 al 1898. Smith, uno dei truffatori pi\u00f9 famosi dell'epoca, fu ucciso a Juneau Wharf, presso Skagway, in una sparatoria diventata celebre nella mitologia del Far West.\nBiografia.\nJefferson Smith proveniva da una famiglia di buona cultura e benestante. Suo nonno era stato proprietario di una piantagione, e suo padre praticava l'avvocatura. Alla fine della Guerra civile americana la famiglia si trov\u00f2 in difficolt\u00e0 economiche. Ormai rovinati, gli Smith si trasferirono nel 1876 a Round Rock, Texas, per cominciare una nuova vita.\nIn quel periodo due eventi influirono sul giovane Smith, spingendolo a lasciare la casa di famiglia: la morte della madre e l'assistere alla sparatoria in cui venne ucciso il fuorilegge Sam Bass. A Fort Worth Jefferson Smith cominci\u00f2 a praticare la vita del piccolo truffatore: raccolse un gruppo di uomini, molto legati tra loro e ben disciplinati, che fungevano da complici o da ladri durante le sue performance. Divenne rapidamente un nome noto nella societ\u00e0 criminale, guadagnandosi il soprannome di \"re dei truffatori della frontiera\".\nLa carriera criminale.\nPer 22 anni Smith condusse in prima persona innumerevoli frodi e guid\u00f2 con successo il suo gruppo di truffatori, che divenne noto come la \"Soap Gang\", o \"Banda del sapone\". Il gruppo comprendeva altri truffatori, che sarebbero poi diventati famosi, tra cui Texas Jack Vermillion e Ed \"Big Ed\" Burns. Spostandosi di citt\u00e0 in citt\u00e0, il gruppo praticava soprattutto truffe dove la rapidit\u00e0 e la coordinazione erano fondamentali, senza bisogno di complessi schemi, preparazioni o numerosi complici. Tra i sistemi preferiti di Smith vi erano il gioco delle tre carte (sia nella variante con le carte che con i bicchieri) e i giochi d'azzardo truccati.\nLa truffa della saponetta.\nTra la fine degli anni Settanta e l'inizio degli anni Ottanta del XIX secolo, Smith svilupp\u00f2 un sistema per truffare intere folle, basato su un semplice espediente chiamato dai giornali di Denver \"The prize soap racket\" (\"la truffa della saponetta premio\"). Smith cominciava predisponendo un tavolinetto in un punto trafficato o con molta folla, dopo di che vi disponeva delle normali saponette. Mentre ne decantava le lodi straordinarie, per attirare i passanti, estraeva dal portafogli banconote di vari tagli, da uno a cento dollari, e le avvolgeva su alcune saponette. Infine, avvolgeva tutte le saponette in fogli di carta anonimi.\nDopo questa preparazione, mischiava le saponette con i soldi insieme alle altre, e vendeva il sapone agli acquirenti ad un dollaro al pezzo. La truffa solitamente prevedeva che un complice nascosto tra il pubblico acquistasse una saponetta ed esultasse, dichiarando di avervi trovato dei soldi. Spesso Smith, a met\u00e0 della vendita, dichiarava che il biglietto da cento dollari non era ancora stato preso, e procedeva a vendere le restanti saponette all'asta tra i migliori offerenti.\nIl trucco di Smith stava nella sua rapidit\u00e0 di mano, grazie alla quale riusciva a nascondere le saponette col denaro e a sostituirle con altre normali senza che nessuno se ne accorgesse. Gli unici vincitori apparentemente erano i complici nascosti tra il pubblico. Smith venne soprannominato dunque \"Soapy Smith\", un soprannome che lo rese noto in tutti gli Stati Uniti, ma che non gli imped\u00ec di usare questo trucco per vent'anni, con estremo successo.\nLa vendita delle saponette, cos\u00ec come le altre truffe, servivano a finanziare le operazioni illecite che conduceva su diversi fronti, e gli permisero di detenere una fitta rete di politici, giudici e poliziotti al proprio servizio. Inizialmente Smith consolid\u00f2 un vero e proprio impero criminale a Denver (tra il 1886 e il 1895), per poi affiancarvene un secondo a Creede, Colorado (1892), e un terzo a Skagway, Alaska (1898).\nDenver.\nNel 1879 Smith si trasfer\u00ec a Denver, dove pot\u00e9 stabilirsi grazie al potere e alla sicurezza garantitegli dalla sua numerosa banda e dal denaro ottenuto con le truffe, che gli permisero di arrivare a influenzare le autorit\u00e0 comunali.\nFino al 1887 venne coinvolto nella maggior parte delle attivit\u00e0 criminali della citt\u00e0, e i giornali cittadini indagarono spesso sul suo potere, che gli permetteva di gestire indisturbato il mondo del gioco d'azzardo clandestino, di controllare i principali fuorilegge e di godere della protezione di politici e del capo della polizia grazie alla corruzione.\nIl Tivoli Club.\nNel 1888 Smith apr\u00ec il saloon Tivoli Club, nell'angolo sud-est tra il Mercato e la 17a strada. Il saloon comprendeva una sala da gioco: tra le leggende che circolavano sul posto, si diceva che all'ingresso vi fosse la scritta \"caveat emptor\", ossia \"Stia attento il compratore!\"\nAnche il fratello minore di Smith si un\u00ec alla banda: Bascomb Smith gestiva un negozio di sigari apparentemente lecito, dietro il quale dei bari e truffatori praticavano il poker. Altre attivit\u00e0 di Smith comprendevano lotterie truffaldine, scambi di azioni fasulle o di nessun valore, orologi finti e imitazioni di diamanti.\nL'influenza politica.\nL'influenza politica di Smith fu tale che alcuni dei poliziotti di pattuglia si rifiutavano di arrestare lui o membri della sua banda. o in caso di arresto organizzavano un rapido rilascio. Dopo le elezioni municipali del 1889 il nome di Smith emerse in un processo riguardante i legami di corruzione tra i politici e il mondo della criminalit\u00e0. Furono dimostrate le tangenti scambiate tra Smith, il sindaco e il capo della polizia: la stampa si rifer\u00ec ai tre come \"la ditta Londoner, Farley e Smith\".\nSmith istitu\u00ec un ufficio in un prestigioso quartiere a poca distanza dal Tivoli Club, dove trasfer\u00ec la base di tutte le sue operazioni illecite: dietro la facciata di onesto uomo di affari, Smith us\u00f2 l'ufficio per condurre diverse truffe di alto livello. La sua posizione eminente nel mondo della criminalit\u00e0 lo rese bersaglio di numerosi tentativi di assassinio, cui sopravvisse spesso uccidendo a sua volta l'assalitore: la sua fama si orient\u00f2 sempre pi\u00f9 sulla sua immagine di giocatore di azzardo e sul cattivo carattere. Per salvare l'immagine pubblica, Smith era solito donare grosse cifre a enti benefici e alle attivit\u00e0 della chiesa.\nCreede, Colorado.\nNel 1892 a Denver vennero intraprese delle operazioni di repressione del gioco di azzardo e di riforma delle attivit\u00e0 dei locali pubblici: Smith vendette il Tivoli e si trasfer\u00ec a Creede, una \"boomtown\" mineraria nata per sfruttare una grossa vena di argento. Smith si avvalse del lavoro di alcune delle sue prostitute di Denver per convincere i proprietari dei negozi cittadini a firmare dei contratti di cessione, e prese il controllo della maggior parte dei negozi del centro cittadino, affittandoli poi ai propri associati. Grazie agli alleati che ottenne in questo modo, si dichiar\u00f2 capo della cittadina.\nIl suo complice e parente William Sidney \"Cap\" Light venne eletto sceriffo, e Smith pot\u00e9 quindi instaurare un nuovo impero criminale, aprendo una sala da gioco e un saloon chiamati Orleans Club. Il saloon per un breve periodo espose un uomo pietrificato soprannominato \"McGinty\", che poteva essere osservato per 10 centesimi. Lungo la fila per acquistare i biglietti, gli uomini di Smith organizzavano giochi di carte e truffe con cui estorcevano soldi ai visitatori.\nNella citt\u00e0 Smith port\u00f2 una relativa tranquillit\u00e0, allontanando i creatori di problemi pur proteggendo i propri alleati e amici. Arricchitosi ulteriormente, dispensava donazioni per i poveri, finanzi\u00f2 la costruzione della chiesa locale ed era solito pagare per i funerali delle prostitute locali. Il boom di Creede svan\u00ec in breve, e Smith fu invitato a tornare a Denver dagli stessi ufficiali corrotti che lo avevano protetto. L'onda riformista si spense ben presto, e Smith torn\u00f2 in citt\u00e0, portandosi \"McGinty\". Smith aveva lasciato appena in tempo: un enorme incendio, il 5 giugno 1892 rase al suolo il centro di Creede, tra cui l'Orleans Club.\nRitorno a Denver.\nAl ritorno a Denver, Smith install\u00f2 numerose nuove attivit\u00e0 commerciali, che fungevano da facciata per le sue operazioni illecite: tra queste, una in cui venivano attirati clienti con la promessa di biglietti ferroviari scontati dove per\u00f2 si organizzavano \"occasionali\" partite a carte truccate. Il potere di Smith arriv\u00f2 al punto che lui stesso dichiar\u00f2 alla stampa di essere un truffatore, e di non vederci niente di male in quel lavoro \"pi\u00f9 onorevole della vita del politico medio\".\nIl nuovo governatore del Colorado, Davis Hanson Waite, del Partito Populista, si imbarc\u00f2 in una crociata di legalizzazione, licenziando tre ufficiali di Denver che riteneva inadatti al mandato. Questi rifiutarono, e ottennero il supporto degli altri impiegati dell'amministrazione pubblica, che si sentivano anch'essi a rischio. Il governatore mand\u00f2 la milizia di stato per portarli fuori dal municipio, con due cannoni e una mitragliatrice Gatling. Smith si aggreg\u00f2 ai funzionari corrotti e ai poliziotti al municipio, dove ricevette la nomina di sceriffo. Insieme ad alcuni suoi uomini, si arrampic\u00f2 sulla cima della torre del municipio con fucili e dinamite, per respingere gli attaccanti. La situazione infine si allent\u00f2, e le accuse di corruzione vennero risolte in tribunale invece che sul campo di battaglia: Smith fu uno dei testimoni principali al processo.\nWaite ritir\u00f2 la milizia, e rimand\u00f2 la questione alla Corte Suprema del Colorado. La corte stabil\u00ec che il governatore aveva l'autorit\u00e0 per revocare i funzionari, ma il suo richiamo della milizia venne sanzionato. Waite fece chiudere tutte le bische, i saloon e i bordelli di Denver. Smith approfitt\u00f2 dei suoi nuovi poteri di sceriffo per svolgere finti arresti nelle sue case da gioco, cos\u00ec da sbarazzarsi di giocatori ormai impoveriti che avevano perso grandi cifre ai suoi tavoli da poker truccati. Le vittime dopo un po' venivano rilasciate dai poliziotti, e se ne andavano spaventate senza cercare di recuperare le proprie perdite.\nSmith e suo fratello Bascomb divennero troppo conosciuti per essere protetti persino dalla polizia. La loro influenza a Denver and\u00f2 svanendo, e finirono incriminati per tentato omicidio di un proprietario di saloon, aggredito per intimidazione. Bascomb fin\u00ec in carcere, mentre Smith fugg\u00ec diventando un ricercato. Il controllo della citt\u00e0 pass\u00f2 a Lou Blonger e Sam Blonger, nemici storici di Smith. Prima di andarsene, Smith riusc\u00ec quasi a truffare anche il presidente del Messico, Porfirio D\u00edaz, convincendolo ad organizzare una legione straniera di bravacci americani. Smith offr\u00ec i propri servigi e quelli dei suoi uomini, divenendo noto come Colonnello Smith, ma l'accordo infine fall\u00ec.\nSkagway, Alaska, e la corsa all'oro del Klondike.\nCon la corsa all'oro del 1897, Soapy si trasfer\u00ec in Alaska, a Skagway (allora chiamata \"Skaguay\"), dove replic\u00f2 le imprese di Denver e Creede. Mise subito sul proprio libro paga il rappresentante locale dell'United States Marshals Service e si costitu\u00ec un giro di alleanze e amicizie.\nArriv\u00f2 ad aprire un finto ufficio telegrafico, dove i cavi arrivavano solo fino al muro interno: l'ufficio non solo guadagnava facendo pagare l'invio di messaggi, ma organizzava anche partite clandestine di carte truccate. Il telegrafo raggiunse Skagway solo nel 1901. Smith apr\u00ec un saloon, il Jeff Smith's Parlor, nel marzo 1898, dove trasfer\u00ec la sede dei propri affari. Skagway gi\u00e0 possedeva una sede pubblica, ma il bar divenne noto come \"il vero municipio\". Skagway ottenne presto la reputazione di \"inferno in terra\" per via dei molti pericoli che minacciavano abitanti e viaggiatori.\nGli uomini di Smith coprirono tutti i ruoli chiave, divenendo giornalisti e preti per cercare di spingere i nuovi arrivati a spendere denaro nelle attivit\u00e0 di Smith. I nuovi arrivati, spesso ingenui e impreparati, venivano indirizzati a compagnie di spedizione fasulle, hotel e sale da gioco finch\u00e9, impoveriti, o finivano in miseria o venivano coinvolti nelle attivit\u00e0 criminali. In alcuni casi, per uomini particolarmente duri o problematici, Smith arriv\u00f2 a pagare di persona il ritorno alla civilt\u00e0. Un gruppo di vigilantes, il \"Comitato dei 101\", cerc\u00f2 di cacciare la banda di Smith dalla citt\u00e0: Smith stesso dichiar\u00f2 di avere dalla sua una \"Societ\u00e0 della Legge e dell'Ordine\", forte di 317 membri e costrinse allo scioglimento gli avversari.\nDurante la guerra ispano-americana del 1898, Smith organizz\u00f2 un corpo di spedizione volontario con l'approvazione del Dipartimento della Guerra statunitense: nota come la \"Skagway Military Company\", con Smith come capitano, ottenne il riconoscimento presidenziale del presidente William McKinley, cosa che permise a Smith di rinsaldare il suo potere sulla citt\u00e0.\nMorte.\nIl 7 luglio 1898 John Douglas Stewart, un minatore di ritorno dal Klondike, arriv\u00f2 a Skagway con un sacco d'oro del valore di 2700 dollari, circa 71000 dollari al valore del 2009. Tre membri della banda di Smith convinsero l'uomo a partecipare ad una mano del gioco delle tre carte, e quando Stewart si prepar\u00f2 a pagare le proprie perdite, gli uomini di Smith presero il sacco e fuggirono di corsa. Il \"Comitato dei 101\" chiese a Smith di restituire l'oro, ma egli rifiut\u00f2 dichiarando che era stato perso onestamente.\nLa sera dell'8 luglio, dei vigilanti organizzarono un incontro al molo della Juneau Company. Smith, con un Winchester sulla spalla, cominci\u00f2 una lite con Frank Reid, una delle quattro guardie che gli impedivano l'accesso al molo. Segu\u00ec una sparatoria, dove entrambi gli uomini ricevettero ferite fatali.\nLe ultime parole di Smith furono \"Mio dio, non sparare!\" J. M. Tanner, una delle guardie in servizio quella notte, scrisse in alcune lettere che il colpo mortale fu sparato da un'altra guardia. Smith mor\u00ec sul posto, con un colpo al cuore. Fu ferito anche alla gamba sinistra e al gomito sinistro. Reid mor\u00ec in ospedale, 12 giorni dopo, colpito alla gamba e all'inguine. La sua tomba riporta la scritta \"Diede la vita per l'onore di Skagway\". I tre complici di Smith, quelli che rubarono l'oro, ricevettero condanne al carcere. Soapy Smith venne seppellito all'esterno del cimitero.\nCommemorazioni e riferimenti.\nA partire dal 1974, ogni anno l'8 luglio vi sono delle veglie in memoria dell'onore di Smith, sia a Skagway che ad Hollywood e a Laverne (California). La tomba \u00e8 diventata un monumento cittadino. Soapy Smith compare nell'album a fumetti di Lucky Luke \"Le Klondike\". Nella storia compaiono il saloon e il falso telegrafo di Smith, ma l'ambientazione \u00e8 Dawson invece che Skagway.\nNella serie a fumetti di Zio Paperone e nella saga a lui dedicata, il personaggio di Soapy Slick \u00e8 basato su Soapy Smith. \"The Ballad of Soapy Smith\" \u00e8 il titolo sia di una commedia di Michael Weller del 1983 che di una canzone di Al Oster. Soapy Smith compare nel fumetto western Tex negli albi n\u00b0340 \"Senza via di scampo\" e n\u00b0341 \"Terra violenta\". In questa storia lo Smith veste i panni del capo della locale malavita, imponendo tangenti ai commercianti e commissionando omicidi."}
{"id": "3049513", "revid": "125626220", "url": "https://it.wikipedia.org/wiki?curid=3049513", "title": "Aramone di Cornovaglia", "text": "Aramone di Cornovaglia \u00e8 un personaggio dell'Orlando Furioso di Ludovico Ariosto, poema che tratta la guerra tra Saraceni e cristiani, questi ultimi assediati in Parigi.\nIl personaggio.\nNobile originario della Cornovaglia, Aramone arriva a Parigi insieme al fratello, di cui il poeta non fa il nome, per difendere gli abitanti assediati dai Saraceni. Finiscono entrambi vittime di Dardinello che, dopo aver decapitato il giovane e gigantesco Guglielmo da Burnich, fa altrettanto con Aramone. In segno di spregio, Dardinello manda a ruzzolare la testa e il busto del cornovagliese lungo un avvallamento; nel tentativo di recuperare quei poveri resti si muove allora il fratello, che ha assistito alla scena, ma viene anch'egli ucciso da Dardinello, che dopo averlo afferrato alle spalle lo colpisce con la spada squarciandolo fino al fondoschiena.\n&lt;poem&gt;\" \"Guglielmo da Burnich era un Inglese,\"\n\"maggior di tutti, e Dardinello il cima,\"\n\"e lo pareggia agli altri: e appresso taglia\"\n\"il capo ad Aramon di Cornovaglia\".\n\"Morto cadea questo Aramone a valle\"\n\"e v'accorse il fratel per dargli aiuto\"\n\"ma Dardinel l'aperse per le spalle\"\n\"fin gi\u00f9, dove lo stomaco \u00e8 biforcuto\" \". &lt;/poem&gt;"}
{"id": "3049517", "revid": "767487", "url": "https://it.wikipedia.org/wiki?curid=3049517", "title": "Fed Cup 2002", "text": "La Fed Cup 2002 \u00e8 stata la 40\u00aa edizione del pi\u00f9 importante torneo tennistico per nazionali femminili. Hanno partecipato alla competizione 83 nazionali. La finale si \u00e8 giocata dal 2 al 3 novembre al Palacio de Congresos de Maspalomas di Gran Canaria in Spagna ed \u00e8 stata vinta dalla Slovacchia che ha battuto la Spagna.\nWorld Group.\nTabellone.\nLe perdenti del primo turno accedono ai Play-off con i vincitori del World Group II.\nWorld Group Play-offs.\nDate: 20-21 luglio"}
{"id": "3049528", "revid": "1934238", "url": "https://it.wikipedia.org/wiki?curid=3049528", "title": "Mallotus villosus", "text": "Il mallotto (Mallotus villosus), conosciuto comunemente come capelin (Regolamento (UE) N. 1282/2009 e Regolamento delegato (UE) 2015/98 e G.U. della Repubblica Italiana 2\u00aa Serie speciale - n. 23 del 23-3-2015), unica specie del genere \"Mallotus\", \u00e8 un pesce anadromo appartenente alla famiglia Osmeridae.\nEtimologia.\nIl nome scientifico del genere, \"Mallotus\", deriva dall'unione delle parole greche \"mallos\", lana + \"otus\", aggettivo indicante la qualit\u00e0: i descrittori si riferivano alla caratteristica forma delle scaglie dei maschi durante il periodo riproduttivo, che appaiono con bordi sfrangiati tali da far apparire morbidi, \"pelosi\" (il nome della specie \u00e8 proprio \"villosus\") o simili a nuvole, i fianchi di questi individui.\nDistribuzione e habitat.\nQuesta specie \u00e8 diffusa in tutte le acque comprese tra il Circolo Polare Artico e il 40\u00ba parallelo nord, Mar Mediterraneo escluso. \u00c8 anadroma (si riproduce nelle acque dolci ma vive in acque salate) e pu\u00f2 vivere in acque dolci, salate e salmastre comprese tra 0 e -700 metri di profondit\u00e0 (in pratica i maggiori fiumi e laghi afferenti alle acque oceaniche dove \u00e8 diffuso).\nDescrizione.\nIl mallotto \u00e8 un pesce dal corpo allungato e sottile, compresso ai fianchi, con occhi grandi. Le pinne sono piccole e robuste, \u00e8 presente la pinna adiposa. La livrea \u00e8 argentea con riflessi bluastri, il ventre bianco argenteo. Il maschio si riconosce dalla femmina per via del muso pi\u00f9 corto e per le pinne pi\u00f9 sviluppate. \nRaggiunge una lunghezza massima di 20 cm (la femmina fino a 25 cm) per un'et\u00e0 massima di 10 anni.\nMigrazione.\nI mallotti diffusi nell'area intorno all'Islanda sono interessati da un'importante migrazione, studiata per comprendere meglio il ciclo vitale di questa specie e favorirne la pesca, importante industria islandese.\nRiproduzione.\nSi riproduce in primavera dopo aver raggiunto le localit\u00e0 dove avviene la fregola attraverso lunghe migrazioni: i maschi giungono sulle coste qualche giorno prima delle femmine, formando grandi banchi sottocosta, per poi spesso entrare nelle acque dolci dell'entroterra costiero, dove avviene la riproduzione. Ogni femmina pu\u00f2 deporre 6.000-12.000 uova.\nAlimentazione.\nQuesta specie si nutre di piccoli pesci, vermi, crostacei e altri invertebrati marini.\nPredatori.\n\u00c8 una delle principali prede del merluzzo e del pulcinella di mare.\nPesca e conservazione.\nSebbene non molto conosciuta nell'area mediterranea, la specie \u00e8 ampiamente pescata e commerciata in Nord Europa e, con minor diffusione, anche in Russia, Stati Uniti e Canada. Le uova sono preparate come il caviale, mentre il pesce \u00e8 consumato affumicato o fritto."}
{"id": "3049534", "revid": "339392", "url": "https://it.wikipedia.org/wiki?curid=3049534", "title": "Battaglia di Rimini (1944)", "text": ""}
{"id": "3049539", "revid": "33689", "url": "https://it.wikipedia.org/wiki?curid=3049539", "title": "Harald Maddadsson", "text": "Era il figlio di Matad, Mormaer di Atholl, e di Margaret, figlia del conte Haakon Paulsson delle Orcadi. Di sangue misto vichingo e gaelico, e discendente dei re di Scozia, fu un'importante figura della Scozia settentrionale, giocando un ruolo fondamentale nella politica scozzese del XII secolo. La \"Saga degli uomini delle Orcadi\" lo definisce uno dei tre pi\u00f9 potenti conti delle Orcadi, assieme a Sigurd Eysteinsson e Thorfinn Sigurdsson.\nContesto storico.\nAll'inizio del XII secolo la contea delle Orcadi, nonostante fosse indebolita fin dai tempi del conte Thorfinn, era ancora sotto il controllo di Caithness e dominava il Sutherland e parte delle Ebridi Esterne. La successione del comando fu di grande interesse per il re scozzese Davide I. Si crede che il matrimonio di Matad e Margaret sia avvenuto non molto prima del 1134, poco dopo la soppressione da parte di Davide di una grossa rivolta che coinvolse il Mormaer \u00d3engus di Moray, nipote di re Lulach, e M\u00e1el Coluim mac Alaxandair, figlio illegittimo del fratello di Davide, Alessandro, e la successiva estensione del potere reale nelle province di Moray e Ross. Il nipote di Davide, William fitz Duncan, fu nominato a capo di Moray, e sugger\u00ec di conferire a Matad, il cui potere era relegato ad Atholl, il governo delle nuove terre a nord di Mounth, Il suo matrimonio con Margaret, figlia di Haakons, sarebbe quindi dovuto a questo.\nHarald Maddadsson nacque poco prima che R\u00f6gnvald Kali Kolsson prendesse il controllo della contea delle Orcadi, con la scomparsa del conte Paul Haakonsson. La \"Saga degli uomini delle Orcadi\" racconta la storia ufficiale, ovvero che Paul abdic\u00f2, e che girarono voci riguardo al fatto che fosse stato assassinato per ordine della madre di Harald. Il conte Paul non era ben visto dalle sue parenti. La madre e la sorella, Frakkok, avevano gi\u00e0 tentato di ucciderlo con una maglietta avvelenata che caus\u00f2 invece la morte del fratello Harald Haakonsson. Rognvald rappresent\u00f2 la fazione pro-Norvegia alla rincorsa della contea. Si dice che Frakkok ed i suoi seguaci avessero voluto originariamente sostenere la tesi del figlio di Harald Haakon, Erlend, dopo la morte di Paul. Comunque Matad e Margaret, con re Davide a supporto, imposero il neonato Harald Maddadson come governante con Rognvald.\nGiovent\u00f9.\nLa principale minaccia per Harald Maddadsson e Rognvald Kali veniva da Erlend Haraldsson, e soprattutto dalla sua sostenitrice Frakkok. La cospiratrice venne ben presto arsa viva nei pressi di Helmsdale. La \"Saga degli uomini delle Orcadi\" cita un certo Svein Asleifsson come boia, e disse che si spost\u00f2 a Caithness dal sud, da Atholl, con la benedizione di Rognvald e l'aiuto di Matad. Questo Svein Asleifsson sarebbe anche stato l'uomo sotto la cui custodia spar\u00ec il conte Paul.\nNei primi anni di Harald, quando il potere era esercitato unitamente con Rognvald dai suoi vice scelti da re Davide, le Orcadi mantennero una relativa stabilit\u00e0, nonostante la Saga citi le normali uccisioni ed esecuzioni del tempo, compresa la morte di uno sconosciuto conte Valthjof. Nel 1150 o nel 1151 Harald visit\u00f2 la Norvegia con il conte Rognvald, e probabilmente si incontr\u00f2 con re Ingi Haraldsson. Durante questa visita Rognvald decise di partire per una crociata, come raccontato dettagliatamente nella \"Saga\".\nConti Rognvald, Harald ed Erlend.\nDopo che Harald fece ritorno alle Orcadi, e che Rognvald part\u00ec per la sua spedizione, re \u00d8ystein Haraldsson, fratello maggiore di Ingi, guid\u00f2 una spedizione norvegese contro la contea delle Orcadi. In questa occasione incontr\u00f2 Harald nei pressi di Thurso e lo cattur\u00f2. Harald venne liberato in cambio di un riscatto in oro, e solo dopo aver prestato giuramento ad \u00d8ystein. \u00d8ystein pass\u00f2 quindi a razziare le coste di Scozia ed Inghilterra.\nProbabilmente come risultato delle azioni di \u00d8ystein, re Davide concesse met\u00e0 Caithness al cugino di Harald, Erlend Haraldsson. Il risultato, come raccontato nella \"Saga degli uomini delle Orcadi\", fu una lotta politica che termin\u00f2 con l'uccisione di Erlend nel 1154. Anche Rognvald venne ucciso, nel 1158. Svein Asleifsson era di nuovo fortemente coinvolto in questo conflitto dinastico. Nel 1153 re Davide mor\u00ec, e fu sostituito da un giovane nipote, Malcolm IV. Anche re \u00d8ystein mor\u00ec in una guerra col fratello Ingi e Sigurd, per cui Ingi rimase l'unico figlio sopravvissuto di Harald Gilli. Quindi, a partire dal 1158 Harald Maddadsson fu l'indiscusso conte delle Orcadi, con i re di Scozia e Norvegia che non potevano fare nulla per contestarne il potere.\nIl conte Harald ed i nemici dei re.\nDopo la morte di Rognvald, Harald Maddadsson segu\u00ec una politica di sostegno nei confronti dei nemici dei re di Scozia, primo fra tutti Malcolm IV, il quale mor\u00ec giovane nel 1165, poi il fratello di Malcolm, Guglielmo I. Di questi nemici, quelli molto attivi nel nord e nell'ovest dove il potere di Harald era consistente, erano Somerled, re di Argyll e delle Ebridi (il quale spos\u00f2 la prima cugina del conte Harold, Ragnhild dell'isola di Man), i figli di M\u00e1el Coluim mac Alasdair, il figlio illegittimo di re Alessandro I, fatto prigioniero a Roxburgh, il Meic Uilleim, i discendenti di William fitz Duncan, il MacHeths ed i Mormaer di Ross.\nUna spedizione a Ross operata da re Guglielmo e dal fratello conte Davide nel 1179 potrebbe essere legata alle azioni di Harald. Due anni dopo scoppi\u00f2 in Ross e Moray la ribellione di Domnall, figlio di M\u00e1el Coluim mac Uilleim, e si crede che il conte Harald vi abbia partecipato. La ribellione fu sedata solo nel 1187.\nLa sconfitta della ribellione di Domnall port\u00f2 a nuovi conflitti tra Harald e re Guglielmo. Dopo il 1187 sembra che i nobili Scoti e Scoto-normanni si insediarono in Ross ed in Cromarty, come successo in precedenza in Moray. La famiglia \"de Moravia\", inglesizzata in Moray o Murray, che in seguito diede vita ad Andrew Moray, ricevette il controllo di terre a Ross e Cromarty, e sembra che non siano stati gli unici. La malattia di re Guglielmo del 1195 potrebbe aver dato il via al conflitto finale con Harald, che dur\u00f2 dal 1197 al 1201. Durante lo scontro Guglielmo concesse terre in Caithness ad Harald il Giovane, nipote di Rognvald Kali, nel 1197. Harald il Giovane fu ucciso da Harald Maddadsson l'anno successivo.\nLa \"Saga degli uomini delle Orcadi\" afferma che re Guglielmo chiam\u00f2 il re di Man, Ragnald Guthredsson, per combattere Harald. Pu\u00f2 darsi che Rognvald abbia avanzato saltuarie pretese sulle terre di Harald, dato che la gente ricordava che la madre di Harald era la figlia minore del conte Haakon Paulsson, mentre la figlia maggiore aveva sposato il re dell'isola di Man. Harald si riprese Caithness in questo periodo. Durante questa campagna, datata 1201, la \"Saga\" dice che Harald raggiunse la fortezza del vescovo Giovanni di Caithness, a Scrabster. Il vescovo incontr\u00f2 Harald, apparentemente per salutarlo, ma il conte lo cattur\u00f2, tortur\u00f2 e mutil\u00f2. Il \"Gesta Annalia\" afferma che Harald trad\u00ec il vescovo Giovanni perch\u00e9 credeva che fosse colui che aveva creato i problemi tra lui e re Guglielmo.\nLa creazione della sede vescovile di Giovanni a Caithness nel 1189\u20131190 era sicuramente tesa ad estendere l'autorit\u00e0 scozzese nella regione. Il nuovo vescovado era controverso, e ben presto Giovanni entr\u00f2 in conflitto con Harald Maddadson e con il vescovo delle Orcadi, Bjarni Kolbeinsson. Il conflitto, descritto come disputa sulla raccolta di fondi per il Papa (un tipo di Obolo di San Pietro), fu portato davanti a Papa Innocenzo III, il quale scrisse al vescovo Bjarni ed a quello di Rosemarkie (o Ross) per evitare che Giovanni interferisse con la raccolta.\nRe Guglielmo, utilizzando il tradimento del vescovo Giovanni come scusa di guerra con Harald, riun\u00ec un grosso esercito a nord nel 1201\u20131202. L'esercito, si dice, era talmente grande che Harald capitol\u00f2 senza combattere ed accett\u00f2 di dare un quarto degli introiti di Caithness a Guglielmo. In questo periodo il figlio del conte Harald, Thorfinn, fu catturato dagli Scoti. Per vendicarsi del tradimento del vescovo Giovanni, per spaventare Harald, o perch\u00e9 Thorfinn avrebbe potuto avanzare pretese sul trono tramite la madre (signora di Moray), egli fu accecato e castrato, morendo poco dopo in prigione.\nHarald Maddadson dovette anche affrontare alcuni problemi con il re di Norvegia. Guerrieri di Orcadi e Shetland (\"\u00d8yskjeggs\"), guidati dal cognato di Harald, Olaf, combatterono per conto di Sigurd Magnusson contro re Sverre Sigurdsson. Sigurd Magnusson era il figlio del precedente re Magnus V di Norvegia nonch\u00e9 pretendente al trono di re Sverre. Olaf fu aiutato da Hallkjell Jonsson, il quale era genero del conte norvegese Erling Skakke e cognato di re Magnus V. Re Sverre ed i suoi uomini affrontarono gli \u00d8yskjeggs nella primavera del 1194, quando le due flotte si incontrarono a Florv\u00e5g su Ask\u00f8y, un'isola poco a nord di Bergen (Norvegia). Nella battaglia di Florv\u00e5g, svoltasi il 3 aprile 1194, l'esperienza dei veterani norvegesi si dimostr\u00f2 decisiva. Re Sverre vinse e Sigurd Magnusson ed Hallkjell Jonsson morirono con i loro uomini. Re Sverre credette che Harald Maddadson era coinvolto nella faccenda. Dopo la battaglia di Florv\u00e5g, re Sverre pun\u00ec Harald portandogli via le isole Shetland, che non gli furono pi\u00f9 ridate prima della sua morte.\nNel 1202 Papa Innocenzo si convinse che Harald non era personalmente responsabile degli abusi del vescovo Giovanni, e scrisse al vescovo Bjarni ordinandogli di assicurarsi l'uomo di Harald, Lumberd, venisse accusato dei fatti e punito. Con questo la turbolenta vita di Harald giunse alla fine. Mor\u00ec di cause naturali nel 1206, dopo un lungo regno di 65 anni, all'et\u00e0 di circa 72 anni.\nGli Haraldssons.\nLa prima moglie di Harald si chiamava Affrica, nome gaelico condiviso con una figlia di Fergus di Galloway. Ebbero quattro figli, che la \"Saga degli uomini delle Orcadi\" chiama Heinrek, Haakon, Helena e Margaret.\nLa seconda moglie, sempre secondo la \"Saga degli uomini delle Orcadi\", era Hvarflod (erroneamente chiamata \"Gormflaith\" in alcune opere), figlia del conte M\u00e1el Coluim di Moray, sposata attorno al 1168, e da cui ebbe sei figli: Thorfinn, David, Jon, Gunnhild, Herborga e Langlif. Si crede che il padre di Hvarflod sia stato M\u00e1el Coluim mac Aedh (probabilmente un erede della dinastia Moray/ Loairn), come i suoi figli, e pu\u00f2 darsi che fosse la madre solo di Thorfinn. Sembra che re Guglielmo chiese ad Harald di ripudiare Hvarflod come condizione per stringere la pace tra di loro. Degli Haraldssons sopravvissuti, David e Jon divennero co-conti delle Orcadi alla morte del padre, mentre Heinrek (\"Eanric mac Arailt mac Mataidh\") govern\u00f2 Ross. Non si sa pi\u00f9 nulla di Heinrik e David Haraldsson mor\u00ec di malattia nel 1214, lasciando a Jon il trono fino al 1231.\nNel 1222 Jon fu implicato, indirettamente, nell'omicidio del vescovo Adamo di Caithness. Alcuni contadini locali gli diedero fuoco nella sua sala a Halkirk. Jon fu accusato di aver fomentato lo scontento. Re Alessandro II intraprese rappresaglie di vendettaper conto di Papa Onorio III. Lo scrittore della \"Saga degli uomini delle Orcadi\" dice che \"La punizione di Alessandro per aver dato fuoco al vescovo, tramite mutilazione e morte, e la confisca delle terre, sono ancora fresche nella memoria\".\nJon Haraldsson venne ucciso nel 1231, a Thurso in Caithness. Snaekoll Gunnisson, pronipote di R\u00f6gnvald Kali Kolsson, aveva preteso da Jon una parte della contea. I sostenitori di Jon e Snaekoll combatterono finch\u00e9 non fu deciso che re Haakon Sverreson avrebbe deciso in materia. Tutti partirono per la Norvegia, ma la nave che trasportava Jon si perse durante il viaggio di ritorno. La linea di discendenza dei conti normanni si tronc\u00f2 e, tra il 1231 ed il 1236 le Orcadi non ebbero un conte. Nel 1236 la contea fu concessa da Haakon IV di Norvegia a Magnus, figlio di Gille Brigte, Mormaer di Angus. Nonostante fossero governate da Angus, le Orcadi rimasero parte del regno di Norvegia."}
{"id": "3049541", "revid": "287204", "url": "https://it.wikipedia.org/wiki?curid=3049541", "title": "British Basketball League 2007-2008", "text": ""}
{"id": "3049544", "revid": "451304", "url": "https://it.wikipedia.org/wiki?curid=3049544", "title": "Pericardite adesiva", "text": "La pericardite adesiva \u00e8 una forma di fibrosi pericardica in cui il cavo pericardico viene obliterato da tessuto connettivo. Si generano cos\u00ec delle aderenze che si oppongono alla contrazione del cuore, il quale va incontro a ipertrofia e dilatazione.\nEziologia.\nSolitamente \u00e8 la conseguenza di una pericardite purulenta o caseosa, di un intervento cardiaco, oppure dell'irradiazione del torace.\nClinica.\nI pazienti con pericardite adesiva possono presentare:"}
{"id": "3049547", "revid": "709565", "url": "https://it.wikipedia.org/wiki?curid=3049547", "title": "Epulone (Eneide)", "text": "Epulone (lat. \"Epulo\") \u00e8 un personaggio dell\"Eneide\" di Virgilio.\nEpulone viene menzionato nel poema come un guerriero rutulo partecipante al conflitto scoppiato tra italici e troiani. Muore decapitato da Acate, lo scudiero di Enea.\n&lt;poem&gt; \" \"... ferit ense gravem Tymbraeus Osirin \"\n\"Arcetium Mnestheus; Epulonem obtruncat Achates, \"\n\"Ufentemque Gyas; cadit ipse Tolumnius augur\" \" &lt;/poem&gt;\n&lt;poem&gt; \" \"Timbreo ferisce di spada il colossale Osiri,\"\n\"Mnesteo ferisce Arcezio, Acate decapita Epulone,\"\n\"e Gia Ufente; anche Tolumnio l'augure stramazza al suolo\" \" &lt;/poem&gt;"}
{"id": "3049555", "revid": "287204", "url": "https://it.wikipedia.org/wiki?curid=3049555", "title": "British Basketball League 2008-2009", "text": ""}
{"id": "3049561", "revid": "1921867", "url": "https://it.wikipedia.org/wiki?curid=3049561", "title": "Pusher", "text": ""}
{"id": "3049563", "revid": "1402222", "url": "https://it.wikipedia.org/wiki?curid=3049563", "title": "Dan Voiculescu", "text": "Fondatore del Partito Conservatore Rumeno, \u00e8 uno degli uomini pi\u00f9 ricchi in Romania, con un patrimonio stimato tra 1,5 e 1,6 miliardi di euro.\nCondanna penale.\nL'8 agosto 2014, i giudici del Tribunale di ricorso Camelia Bogdan e Alexandru Mihalcea, hanno condannato Dan Voiculescu nel caso della privatizzazione ICA (Istituto di Ricerca degli Alimenti), a 10 anni di carcere; Gheorghe Mencinicopschi, ex direttore della ICA (Istituto di Ricerca degli Alimenti), a otto anni, e l'ex ministro Sorin Pantis a sette anni di carcere.\nIl danno stimato per lo Stato romeno ad opera di Dan Voiculescu \u00e8 di 60 milioni di euro."}
{"id": "3049564", "revid": "1086846", "url": "https://it.wikipedia.org/wiki?curid=3049564", "title": "Serie D 2010-2011", "text": "La Serie D 2010-2011 \u00e8 la 63\u00aa edizione del campionato di categoria.\nStagione.\nAl torneo prendono parte 167 squadre, divise in 9 gironi, sei dei quali composti da 18 compagini, due da 20 e uno da 19; tra esse figura una sola delle nove retrocesse al termine del campionato di Seconda Divisione Lega Pro 2009-10, 31 club provenienti dall'Eccellenza (di cui 21 in seguito ai ripescaggi) e altre quattro formazioni (, , e ) ammesse in soprannumero al torneo dopo la mancata iscrizione ai campionati professionistici. I campionati dei 9 gironi sono iniziati il 5 settembre 2010 e si sono conclusi l'8 maggio 2011. I play-off partirono una settimana pi\u00f9 tardi, il 15 maggio, mentre i play-out si giocarono il 22 maggio (andata) ed il 29 maggio (ritorno).\nAggiornamenti.\nA completamento di organico vengono ripescate in Lega Pro Seconda Divisione 2010-2011 la , il e la (tra le retrocesse) e la , il , il , il , l', il , il , il , il , il , il e l' tra le aventi diritto a partecipare al campionato di Serie D.&lt;br&gt;\nInoltre la , l', il , il e la , appena retrocesse dalla Lega Pro Seconda Divisione non si iscrivono al campionato. Altre squadre a non iscriversi sono il Domegliara, il e il Casoli.\nDiscorso a parte per il che, pur essendo stata promossa in Lega Pro Seconda Divisione la stagione precedente, non ottiene l'iscrizione in Lega Pro e non si iscrive neanche al campionato di Serie D.\nPer fare fronte a questa carenza di organico vengono ripescate 21 squadre:\nInoltre vengono ammesse 4 squadre ammesse in soprannumero:\nAvvengono infine le seguenti fusioni, acquisizione/cessione di titoli e cambi di denominazione sociali:\nPlay-off.\nLe 9 squadre vincitrici dei play-off di girone sono state divise in 3 gironi da 3 squadre ognuno in cui le cui vincitrici accedono alle semifinali, insieme alla vincente della Coppa Italia Serie D, da disputarsi in turni di andata e ritorno e la finale unica in campo neutro.\nTurno preliminare.\nTriangolare 1.\nLegenda:\nRegolamento:\nTriangolare 2.\nLegenda:\nRegolamento:\nTriangolare 3.\nLegenda:\nRegolamento:\nSemifinali.\nAlle semifinali hanno accesso , , e (finalista della Coppa Italia Serie D).\nPoule scudetto.\nLo Scudetto Dilettanti viene assegnato dopo un torneo fra le vincitrici dei 9 gironi. Le squadre vengono divise in 3 triangolari le cui vincitrici, pi\u00f9 la migliore seconda, accedono alle semifinali e poi alla finale unica in campo neutro.\nTurno preliminare.\nTriangolare 1.\nLegenda:\nRegolamento:\nTriangolare 2.\nLegenda:\nRegolamento:\nTriangolare 3.\nLegenda:\nRegolamento:"}
{"id": "3049565", "revid": "110157", "url": "https://it.wikipedia.org/wiki?curid=3049565", "title": "Fed Cup 2001", "text": "La Fed Cup 2001 \u00e8 stata la 39\u00aa edizione del pi\u00f9 importante torneo tennistico per nazionali femminili. Hanno partecipato alla competizione 90 nazionali. Il World Group era composto da 8 squadre divise in 2 gruppi, con le vincenti dei quali si incontravano in finale. La finale si \u00e8 giocata dal 7 all'11 novembre al Parque Ferial Juan Carlos I di Madrid in Spagna ed \u00e8 stata vinta dalla Belgio che ha battuto la Russia.\nWorld Group.\nTutti gli incontri si sono disputati al Parque Ferial Juan Carlos I di Madrid in Spagna, su campi in terra indoor."}
{"id": "3049577", "revid": "400518", "url": "https://it.wikipedia.org/wiki?curid=3049577", "title": "Woff", "text": ""}
{"id": "3049578", "revid": "400518", "url": "https://it.wikipedia.org/wiki?curid=3049578", "title": "WOFF", "text": ""}
{"id": "3049585", "revid": "155634", "url": "https://it.wikipedia.org/wiki?curid=3049585", "title": "Fed Cup 2000", "text": "La Fed Cup 2000 \u00e8 stata la 38\u00aa edizione del pi\u00f9 importante torneo tennistico per nazionali femminili. Hanno partecipato alla competizione 100 nazionali. Il World Group era composto da 8 squadre divise in 3 gruppi, con le vincenti dei quali si incontravano in semifinale con la squadra detentrice del titolo. La finale si \u00e8 giocata dal 24 al 25 novembre al Mandalay Bay Events Center di Las Vegas negli Stati Uniti ed \u00e8 stata vinta dagli Stati Uniti che ha battuto la Spagna.\nWorld Group.\nTabellone.\nTutti gli incontri si sono disputati al Mandalay Bay Events Center di Las Vegas negli Stati Uniti su campi in sintetico indoor."}
{"id": "3049597", "revid": "1318658", "url": "https://it.wikipedia.org/wiki?curid=3049597", "title": "Th\u00e9\u00e2tre du Vieux-Colombier", "text": "Il Th\u00e9\u00e2tre du Vieux-Colombier \u00e8 un teatro di Parigi che prende il nome dalla via dove \u00e8 situato, al civico 21 di rue du Vieux-Colombier nel VI \"arrondissement\" della citt\u00e0. \u00c8 raggiungibile dalla linea 4 della Metropolitana di Parigi, fermata Saint-Sulpice. Si trova sulla cosiddetta \"rive gauche\" della capitale francese.\nIl teatro venne fondato dal regista teatrale Jacques Copeau nel 1913 all'interno della preesistente sala teatrale dell'Ath\u00e9n\u00e9e-Saint-Germain, e la ristrutturazione dello spazio scenico venne affidato all'architetto e designer Francis Jourdain, mentre l'emblema del teatro, raffigurante due colombe, era di ispirazione da una pavimentazione fiorentina della chiesa di San Miniato, suggerito a Copeau da Mme Van Rysselberghe.\nIl teatro si configur\u00f2, su volere del fondatore, come punto di rottura dalla recitazione coeva, pregna di simbolismo, alla ricerca di un classicismo moderno che rappresentasse la semplificazione delle arti, scevra dal manierismo o dall'eccessiva astrazione.\nAl giorno d'oggi, \u00e8 una delle tre sale utilizzate dalla Com\u00e9die-Fran\u00e7aise per i propri spettacoli."}
{"id": "3049599", "revid": "635893", "url": "https://it.wikipedia.org/wiki?curid=3049599", "title": "Scudo dell'Aldan", "text": "Lo scudo dell'Aldan () \u00e8 un scudo corrispondente alla parte sud-orientale del cratone siberiano. Geograficamente corrisponde all'Altopiano dell'Aldan situato nella parte sudorientale della Sacha-Jacuzia.\nI blocchi crostali dello scudo che risalgono all'Archeozoico e rispecchiano le prime fasi di accrezione della crosta, affiorano solo in alcune aree; infatti nei settori orientali e settentrionali sono coperti dai sedimenti deposti tra la fine del Precambriano e il Cambriano, mentre in quelli occidentali e meridionali hanno subito processi di ringiovanimento tettonico\nche hanno comportato la formazione di nuovi alti e bassi strutturali.\nLa parte pi\u00f9 antica dello scudo \u00e8 composto da un blocco crostale dell'Archeozoico (oltre 2,5\u00a0Ga) spesso da 15 a 20\u00a0km, a cui nel tempo si sono succedute vulcanoclastiti e intrusioni granitiche. \nNel tardo Proterozoico tutte queste rocce sono state sottoposte a metamorfismo regionale durante la deformazione tettonica dovuta alla formazione delle cinture orogeniche. Si sono cos\u00ec generati gneiss, scisti, marmi e quarziti in facies granulitica. Sono inoltre ampiamente rappresentati processi di granitizzazione e metamorfismo regressivo che, in particolare, hanno interessato le grandi intrusioni anorositiche.\nQueste rocce sono attraversate da intrusioni granitiche del Neoproterozoico (2,0-1,6\u00a0Ga), Paleozoico e Mesozoico e sono associate a quarziti ferruginose del Carbonifero.\nL'orogenesi del Neoproterozoico (datata 2,2-2,0\u00a0Ga), , che ha formato il primo nucleo del Cratone siberiano ha lasciato tracce nella parte nord-occidentale dello scudo dove \u00e8 presente una struttura a duomo con spessi strati di pieghe sovrapposti ad un nucleo di gneiss granitico, e nella parte occidentale, dove si trovano le catene montuose Oedokan e Kodar, in cui il basamento \u00e8 coperto da uno spesso strato di oltre 10\u00a0km di rocce.\nIl lato sud dello scudo si presenta fortemente rialzato a causa di un sistema di faglie generatosi tra la fine del Mesozoico e il Cenozoico, e da cui si sono formati i Monti Stanovoj.\nNegli strati del Precambriano sono presenti depositi minerali di ferro, rame, apatite e flogopite. Le formazioni pi\u00f9 recenti contengono oro, fluorite ed elementi piezoelettrici. Lungo le pendici settentrionali degli Stanovoj sono presenti bacini carboniferi."}
{"id": "3049600", "revid": "224230", "url": "https://it.wikipedia.org/wiki?curid=3049600", "title": "Spartakusbund", "text": ""}
{"id": "3049601", "revid": "287204", "url": "https://it.wikipedia.org/wiki?curid=3049601", "title": "Sebastopol (California)", "text": "Sebastopol \u00e8 una citt\u00e0 della Sonoma County, California, Stati Uniti, circa a 52\u00a0km a nord di San Francisco. La popolazione era di 7.774 secondo il censimento del 2000, ma l'area della sua provincia totalizza 50.000 abitanti. Si trova a circa 20 minuti d'auto dall'Oceano Pacifico, tra Santa Rosa e Bodega Bay, ed \u00e8 conosciuta per la sua politica liberale ed il fascino della piccola citt\u00e0. All'inizio era soltanto una regione rurale dove si coltivavano prugne e mele; la vite tuttavia \u00e8 la predominante, e praticamente tutti i terreni una volta usati per i frutteti ora sono vigneti. L'Orticultore Luther Burbank possedeva dei giardini in questa fertile regione. \nLa citt\u00e0 ospita una annuale festa del raccolto Apple Blossom Festival e la fiera Gravenstein della Mela."}
{"id": "3049602", "revid": "1305772", "url": "https://it.wikipedia.org/wiki?curid=3049602", "title": "Nicoletta Maraschio", "text": "\u00c8 professoressa ordinaria di storia della lingua italiana presso l'Universit\u00e0 di Firenze ed \u00e8 stata la prima donna alla guida dell'Accademia della Crusca, della quale \u00e8 stata presidente dal 2008 al 2014.\nBiografia.\nDi origine pavese, Nicoletta Maraschio si \u00e8 laureata in lettere presso l'Universit\u00e0 degli studi di Firenze sotto la guida di Giovanni Nencioni.\nDal 1995 \u00e8 professoressa ordinaria di Storia della lingua italiana presso l'ateneo fiorentino e fa parte del collegio della scuola di dottorato in linguistica. \nDal 2008 \u00e8 succeduta a Francesco Sabatini nella presidenza dell'Accademia della Crusca, dopo essere stata per molti anni vicepresidente della prestigiosa istituzione e averne diretto il \"Centro di Grammatica Italiana\" e la rivista accademica \"Studi di grammatica italiana\".\n\u00c8 stata visiting professor in varie universit\u00e0 europee e statunitensi.\nI suoi interessi di ricerca si concentrano su vari aspetti della storia linguistica italiana, in particolare sul periodo rinascimentale e su quello contemporaneo. Pi\u00f9 in dettaglio, si \u00e8 occupata dei testi dei primi fonetisti cinquecenteschi, dell'evoluzione del sistema grafico italiano dal Medioevo al Novecento, del bilinguismo e della trattatistica d'arte dell'Alberti e di Piero della Francesca, della storia dell'Accademia della Crusca e del suo vocabolario, delle lingue della Chiesa, della fortuna della lingua italiana all'estero. \nPer quanto concerne il Novecento, si \u00e8 occupata della lingua dei mezzi di comunicazione di massa, dell'italiano del cinema, della radio e della televisione.\nDal 2001 dirige, insieme a Sergio Raffaelli, la collana \"L'italiano in pubblico\", pubblicata dall'editore Cesati di Firenze.\n\u00c8 sposata con Paolo Caretti, professore ordinario di diritto costituzionale presso la facolt\u00e0 di giurisprudenza dell'universit\u00e0 di Firenze."}
{"id": "3049604", "revid": "212348", "url": "https://it.wikipedia.org/wiki?curid=3049604", "title": "Provincia Occidentale (Salomone)", "text": ""}
{"id": "3049607", "revid": "212348", "url": "https://it.wikipedia.org/wiki?curid=3049607", "title": "Makira-Ulawa", "text": ""}
{"id": "3049609", "revid": "54253", "url": "https://it.wikipedia.org/wiki?curid=3049609", "title": "Lingua gilbertina", "text": ""}
{"id": "3049610", "revid": "212348", "url": "https://it.wikipedia.org/wiki?curid=3049610", "title": "Temotu", "text": ""}
{"id": "3049611", "revid": "212348", "url": "https://it.wikipedia.org/wiki?curid=3049611", "title": "Rennell e Bellona", "text": ""}
{"id": "3049613", "revid": "1342360", "url": "https://it.wikipedia.org/wiki?curid=3049613", "title": "Abner Trigueros", "text": ""}
{"id": "3049622", "revid": "2064471", "url": "https://it.wikipedia.org/wiki?curid=3049622", "title": "Mary Rodgers", "text": "Biografia.\nLa Rodgers nacque a New York. Era figlia del compositore Richard Rodgers e di sua moglie, Dorothy Belle (nata Feiner). Aveva una sorella, la signora Linda Emory. Frequent\u00f2 la Scuola Brearley a Manhattan, e si diplom\u00f2 in musica al Wellesley College. \nInizi\u00f2 a scrivere musica all'et\u00e0 di 16 anni. La sua carriera professionale ebbe inizio con la scrittura delle canzoni per il Little Golden Records, ossia album per bambini con canzoni di tre minuti. Una di queste registrazioni, Al\u00ec Bab\u00e0 ei 40 ladroni, che fu inciso nel 1957, caratterizz\u00f2 le esibizioni di Bing Crosby e le canzoni di Maria Rodgers scritte con il paroliere Sammy Cahn. Compose musiche per la televisione, tra cui il jingle per lo spot principe \"Spaghetti\".\nIl suo primo full-length musical fu Once Upon a Mattress, che fu anche la sua prima collaborazione con il paroliere Marshall Barer con il quale continu\u00f2 a scrivere canzoni per quasi un decennio. Il musical apr\u00ec su Off Broadway nel maggio 1959 e si trasfer\u00ec a Broadway nel corso dell'anno. Dopo il periodo iniziale dello show di 244 spettacoli, [5] vi fu un tour negli Stati Uniti (nel 1960), una produzione nel West End di Londra del 1960, tre produzioni televisive (nel 1964, 1972 e 2005), e un revival di Broadway (1996). Cast e album sono stati pubblicati per la produzione originale di Broadway, la produzione originale di Londra, e il revival di Broadway. Fino ad oggi, lo spettacolo \u00e8 spesso eseguito da gruppi di comunit\u00e0 e delle scuole negli Stati Uniti.\nUn altro progetto compositivo significativo per lei fu il \"The Mad Show\", una rivista musicale basata su Mad Magazine che si apr\u00ec su Off Broadway nel gennaio del 1966 ed continu\u00f2 per un totale di 871 rappresentazioni. Un album con il cast originale, prodotto da Goddard Lieberson, \u00e8 stato rilasciato per il Columbia Masterworks. Anche se lo spettacolo inizi\u00f2 come una collaborazione con Marshall Barer, egli abbandon\u00f2 prima che il progetto fosse completato e le canzoni restanti dello show dispongono di testi di Larry Siegel (co-autore del libro dello show), Steven Vinaver, e Stephen Sondheim, che contribuirono con le parole di una parodia di \"The Girl from Ipanema\" chiamata \"The Boy From ...\" sotto lo pseudonimo di Esteban Ria Nido. \nNessuno dei suoi altri spettacoli ebbe lo stesso livello di successo, ma anche scrisse musica per musical e riviste, tra cui Dalla A alla Z (1960), Hot Spot (1963), di lavoro (1978), e una donna di Phyllis Newman mostra La pazza di Central Park West (1979). Una rivista di musica di Rodgers intitolato Hey, Amore, ideato e diretto da Richard Maltby Jr. venne pubblicata nel giugno del 1993 a ottantotto anni della maratona di New York. \nMary alla fine pass\u00f2 scrittura di libri per bambini, in particolare Quel pazzo Venerd\u00ec (1972), che fu trasformato in un lungometraggio (uscito 1976) per il quale Rodgers scrisse la sceneggiatura, e che venne rifatto per la televisione nel 1995, e ancora una volta per i cinema nel 2003. Altri libri per bambini della Rodger includono un miliardo per Boris (1974, poi ripubblicato col titolo ESP TV), Switch Summer (1982), e The Rotten Book (1985). Ella contribu\u00ec inoltre alle canzoni dell'album punto di riferimento per i bambini Liberi di essere ... \"You and Me\". Fece alcune brevi incursioni di nuovo nel comporre per il teatro musicale, tra cui un adattamento del suo libro Quel pazzo Venerd\u00ec (con libretto e testi di John Forster) che fu presentato da TheatreWorks / USA nel 1991 e The Griffin e il Minor Canon, che fu prodotto da Music Theatre Group, ma dopo il secondo spettacolo che non compose pi\u00f9 e non syon\u00f2 di nuovo il piano. Spieg\u00f2 poi: \"Ho avuto un piacevole talento, ma non \u00e8 un talento incredibile ... Non ero pari a mio padre o mio figlio. E devi abbandonare quel genere di cose \". [13]\nIl suo primo marito, che spos\u00f2 nel mese di dicembre 1951, fu l'avvocato Julian B. Beaty, Jr. . Ebbero tre figli, Tod, Kim, e Nina Beaty. La loro unione si concluse nel 1957 con il divorzio. Il suo secondo matrimonio con il regista Henry Guettel, produsse due figli, Alec e Adam, un pluripremiato ai Tony award come compositore per il teatro musicale. Termin\u00f2 con la morte di Hanry.\nMary Rodgers fu direttrice dell'Organizzazione \"Rodgers e Hammerstein\" e membro del consiglio di ASCAP. Lavor\u00f2 anche per diversi anni come presidente della Juilliard School.\nMor\u00ec il 26 giugno 2014, all'et\u00e0 di 83 anni a seguito di una malattia cardiaca. Le sopravvissero i cinque figli nati dai due matrimoni, sette nipoti, i pronipoti, la sorella, e gli altri nipoti con famiglie. [1]"}
{"id": "3049634", "revid": "287204", "url": "https://it.wikipedia.org/wiki?curid=3049634", "title": "British Basketball League 2009-2010", "text": "bn"}
{"id": "3049640", "revid": "1963073", "url": "https://it.wikipedia.org/wiki?curid=3049640", "title": "Cattedrale di Cristo (Oxford)", "text": "La cattedrale di Cristo (in inglese: \"cathedral church of Christ\") \u00e8 il principale luogo di culto anglicano di Oxford, sede vescovile della diocesi di Oxford e cappella universitaria dell'omonimo collegio dell'universit\u00e0 di Oxford.\nStoria.\nFu costruita in stile tardo romanico e completata nel XVI secolo. In origine fu la chiesa del monastero di Santa Fridesvida degli agostiniani, dove si rivendicava fossero custodite le reliquie di santa Fridesvida, patrona di Oxford.\nNel 1522 il monastero venne ceduto al cardinale Thomas Wolsey, che lo scelse come sede di un nuovo collegio, fondato nel 1529 dal re Enrico VIII d'Inghilterra. Nel 1546 Enrico VIII vi trasfer\u00ec la sede del vescovo di Oxford, che fino ad allora era stata l'abbazia di Osney. Da questo momento il titolo ufficiale della chiesa \u00e8 \"Ecclesia Christi Cathedralis Oxoniensis\", come riportato nel documento di fondazione da parte del re.\nDal 1526 vi era stato istituito un coro, guidato dal compositore e organista John Taverner e lo statuto del collegio menziona sedici coristi e trenta preti cantori.\nDescrizione.\nLa navata centrale, il coro, la torre principale e il transetto sono del tardo stile romanico normanno, ma elementi architettonici pi\u00f9 tardi arrivano ad essere influenzati dal gotico flamboyant, come il presbiterio realizzato da William Orchard.\nNella cappella di Lucia, del transetto sud, si trova il monumento sepolcrale di sir Henry Gage (1597-1645) e nella navata centrale si trova il monumento del vescovo e filosofo George Berkeley.\nSulla cantoria in controfacciata si trova l'organo a canne, costruito nel 1978-1979 dalla ditta austriaca Rieger riutilizzando la cassa seicentesca dello strumento precedente, realizzato da Bernard Smith nel 1680 e successivamente pi\u00f9 volte modificato. A trasmissione meccanica (servoassistita elettricamente per i registri) dispone di 43 registri su quattro manuali e pedale."}
{"id": "3049643", "revid": "729019", "url": "https://it.wikipedia.org/wiki?curid=3049643", "title": "Castello dei duchi di Bretagna", "text": "Il castello dei Duchi di Bretagna (in francese: \"Ch\u00e2teau des Ducs de Bretagne\"; in bretone: \"Kastell Duged Breizh\") \u00e8 un castello in stile medievale-rinascimentale, costruito tra il XIII e il XVI secolo nella citt\u00e0 francese di Nantes, capoluogo della Loira Atlantica (Francia nord-occidentale), zona appartenente, dal punto di vista amministrativo, alla regione dei Paesi della Loira (dal 1969), ma geograficamente e storicamente legata alla Bretagna.\nUbicazione.\nIl castello si trova in Place Marc-Elder, nei pressi della cattedrale di San Pietro e Paolo.\nCaratteristiche.\nIl castello \u00e8 costruito in granito e in tufo bianco.\nIl castello dei duchi di Bretagna \u00e8 una roccaforte, che racchiude una residenza dalle eleganti facciate in tufo e decorata con logge rinascimentali.\nOspita, tra l'altro, un museo sulla storia della citt\u00e0 di Nantes.\nStoria.\nLe origini del castello risalgono al 1207: tale edificio fu fatto costruire da Guy de Thouars e ampliato da Pierre de Dreux e Giovanni I, quindi ricostruito nel XIV secolo da Giovanni IV di Monfort.\nL'aspetto attuale si deve, per\u00f2, soprattutto agli ampliamenti fatti da Francesco II di Bretagna, nella seconda met\u00e0 del XV secolo e a sua figlia Anna che lo complet\u00f2.\nIn seguito, divenne castello reale oltre che a residenza dei governatori dopo il 1500. Nei secoli a seguire fu utilizzato anche come prigione, come caserma e arsenale.\nIl castello funse sia da fortezza militare che da residenza (dal XVI secolo anche dei reali di Francia e fu \"teatro\" di importanti eventi storici, quali: il matrimonio tra Francesco II di Bretagna e Marguerite de Foix (1471), la nascita della loro figlia Anna di Bretagna (1477), il matrimonio della stessa Anna di Bretagna con Luigi XII di Francia (1499), la firma dell'unione tra il Ducato di Bretagna e il regno di Francia (1532) e probabilmente anche la firma dell'Editto di Nantes da parte di Enrico IV di Francia (1553 - 1610) nel 1598.\n\u00c8 classificato \"monumento storico\" dal 1840 ed \u00e8 di propriet\u00e0 della citt\u00e0 di Nantes dal 1915 che ne ha fatto diventare sede museale della citt\u00e0.\nPunti d'interesse.\nVecchio mastio.\nIl vecchio mastio (\"Vieux Donjon\") \u00e8 la parte pi\u00f9 antica tuttora esistente del castello: fu fatto erigere nel XIV secolo da Giovanni IV di Montfort.\nGrande Palazzo del Governatore (Grand Gouvernement).\nIl palazzo fu fatto erigere da Francesco II di Bretagna, ma della costruzione originaria non \u00e8 rimasta traccia.\nTour de la Couronne d'Or.\nLa \"Tour de la Couronne d'Or\" (in italiano, \"torre della corona d'oro\") fu fatta costruire da Francesco II di Bretagna e completata da Anna di Bretagna.\nSi tratta di due stanze aperte verso l'esterno riservate al tempo libero e alle manifestazioni pubbliche. Al suo interno, le sue decorazioni sono frutto dell'influenza italiana."}
{"id": "3049647", "revid": "409435", "url": "https://it.wikipedia.org/wiki?curid=3049647", "title": "Palazzo Annoni", "text": "Palazzo Annoni (o palazzo Annoni Cicogna Mozzoni) \u00e8 uno storico palazzo barocco di Milano, situato in corso di Porta Romana 6.\nStoria e descrizione.\nIl palazzo venne edificato a partire dal 1631, per volere di Paolo Annoni, ricco commerciante di sete dell'epoca su progetto di Francesco Maria Richini: tale progetto \u00e8 considerato uno dei suoi capolavori. Fu inoltre uno dei pochi palazzi ad essere costruiti durante la peste che colp\u00ec duramente la citt\u00e0. Tra il 1712 e il 1778 il conte Carlo Annoni trasform\u00f2 la dimora in un centro artistico-culturale di prim'ordine, realizzando una ricca biblioteca e una collezione di dipinti comprendente opere di Rubens e Van Dyck, la quale fu successivamente sottratta dagli occupanti austriaci nel 1848. \nLe cronache seicentesche raccontano della rivalit\u00e0 tra la famiglia Annoni e la famiglia Acerbi, che possedeva il palazzo dirimpetto: le due famiglie iniziarono a darsi battaglia decorando sempre pi\u00f9 fastosamente le loro dimore cittadine, abbellendo di volta in volta i propri palazzi per superare in bellezza i rivali.\nLa facciata del palazzo \u00e8 composta da due ordini di finestre, quelle al piano nobile con timpani curvi e triangolari alternativamente, a destra e a sinistra \u00e8 delimitata da lesene bugnate. Al centro della facciata si trova il portone di ingresso principale, affiancato da due colonne con capitello ionico eclettico, che sorreggono il balcone centrale del piano nobile. A delimitare l'ingresso all'interno dell'edificio vi \u00e8 un seicentesco cancello in ferro.\nIl cortile interno \u00e8 impostato su colonne tuscaniche; al primo piano le finestre architravate sono divise da lesene in stile ionico, mentre le piccole finestre quadrate dell'ultimo piano sembrano formare un fregio decorativo.\nIl palazzo ha subito varie opere di ammodernamento all'inizio del diciannovesimo secolo e un ultimo restauro tra il 1955 e il 1961: il palazzo fu gravemente danneggiato durante la seconda guerra mondiale, e degli originari interni fastosi non resta che lo scalone d'onore."}
{"id": "3049655", "revid": "125718246", "url": "https://it.wikipedia.org/wiki?curid=3049655", "title": "Libera Universit\u00e0 Maria Santissima Assunta", "text": "La Libera Universit\u00e0 Maria Santissima Assunta (LUMSA o Universit\u00e0 LUMSA) \u00e8 un'universit\u00e0 non statale italiana d'ispirazione cattolica con sede principale a Roma e sedi distaccate a Palermo e Taranto. \u00c8 il secondo ateneo pi\u00f9 antico di Roma dopo La Sapienza. L'universit\u00e0 si distingue per aver il miglior rapporto studenti/docenti d'Italia con 1 docente ogni 11 studenti. \nStoria.\nFondazione.\nIl 26 ottobre 1939, con Regio decreto n. 1760 pubblicato in Gazzetta Ufficiale del Regno d'Italia, nasce in via Traspontina a Roma (la sola sede concessa direttamente dalla Santa Sede) l'Istituto superiore di magistero femminile \"Maria SS. Assunta\", costituito da Luigia Tincani \u2014 con l'aiuto del cardinale Giuseppe Pizzardo e papa Pio XII \u2014 per dare accesso all'istruzione universitaria delle religiose, a loro negato fino a gran parte della prima met\u00e0 del XX secolo. A partire dagli anni quaranta, in concomitanza con l'arrivo di Pio XII inizia la lunga serie di contatti tra la Santa Sede e l'Istituto. Il 16 marzo 1941 il Papa riceve in udienza le prime studentesse, pochi anni dopo questo evento si ripeter\u00e0, con l'incontro delle prime sessanta laureande dell'universit\u00e0 con il papa. La prima sessione di laurea, in piena guerra, si svolge nell'Aula Magna di Palazzo Serristori davanti a una commissione presieduta dal direttore dell'Istituto, il prof. Giuseppe Cardinali, storico del mondo antico e gi\u00e0 docente allo Studium Urbis, e dal card. Giuseppe Pizzardo, divenuto membro ad honorem della Pontificia accademia delle Scienze. Il primo titolo rilasciato dall'Istituto va a suor Amalia Cernuda. Nel 1946 viene inaugurata la nuova sede del Maria Assunta, un edificio costruito appositamente dallo IOR in soli cinque anni, in via della Traspontina 21, con ingresso secondario in Borgo Sant'Angelo 13. L'amministrazione, guidata dalle Missionarie della Scuola, \u00e8 affidata a Fabiola Breccia Fratadocchi. Il 1\u00ba maggio 1946 arriva un primo piccolo riconoscimento per la qualit\u00e0 della didattica grazie al primo posto, per un'allieva, nel Concorso nazionale di prosa latina. Nei primi anni di attivit\u00e0, a ridosso della seconda guerra mondiale, nell'Istituto vi insegnano docenti di stampo antifascista, esclusi dall'insegnamento in quella che fino a quel momento era stata la sola universit\u00e0 della capitale italiana, la Regia universit\u00e0 di Roma, divenuta in seguito la Sapienza. Nel 1967 vengono aperte le iscrizioni alle studentesse laiche. La popolazione studentesca rester\u00e0 di solo sesso femminile fino agli inizi degli anni novanta, cos\u00ec come gli insegnamenti proposti saranno fino a quel periodo di solo stampo pedagogico.\nNel 1989 nasce, per decreto dell'allora Ministero dell'universit\u00e0 e della ricerca, la Libera universit\u00e0 Maria Santissima Assunta (LUMSA), con la sola facolt\u00e0 di magistero. All'inizio degli anni novanta l'ateneo si amplia: prende possesso dell'edificio di piazza delle Vaschette e nel 1991 viene inaugurata la facolt\u00e0 di lettere e filosofia. Nel 1992 arrivano i primi corsi di laurea in scienze della comunicazione e i diplomi universitari in giornalismo e tecnica pubblicitaria. Le iscrizioni si aprono anche agli studenti di sesso maschile e nel 1995, l'universit\u00e0 entra in possesso del nuovo stabile di via Pompeo Magno, nelle vicinanze della corte di cassazione, dove viene attivata la facolt\u00e0 di giurisprudenza.\nAnni duemila.\nRispettivamente nel 1997 e 1999, vengono aperte la sede universitaria distaccata di Palermo e il polo didattico di Taranto, mentre al termine del Giubileo del 2000, viene acquisito il complesso di via di Porta Castello. Con l'arrivo degli anni duemila, l'universit\u00e0 italiana si rinnova per via della riforma dell'ordinamento accademico emanata nel 1999. L'Universit\u00e0 LUMSA era ormai entrata a pieno regime, basti pensare che negli anni 2000 super\u00f2 per la prima volta il record dei 5\u00a0000 studenti iscritti. Pochi anni dopo, pi\u00f9 precisamente nel 2002 viene inaugurata la nuova sede dell'universit\u00e0, nata da un accordo della Santa Sede con la LUMSA stessa. In questi anni la LUMSA ospit\u00f2 numerose personalit\u00e0 tra cui Walter Veltroni, Carlo Lizzani e Giorgio Napolitano. Nel 2017 con la nomina del nuovo rettore cresce e si diversifica l'offerta formativa, anche a fronte di una nuova tendenza di crescita delle immatricolazioni che porta la popolazione studentesca a superare le 7\u00a0000 unit\u00e0. Nel 2016 viene poi inaugurata la nuova Biblioteca Centrale d'Ateneo, mentre a Palermo, dal 2014 al 2016, l'Universit\u00e0 acquisisce le strutture dell'ex Stazione Lolli di Palermo, dando il via alla riqualificazione dell'area, con nuovi spazi e aule.\nProfilo accademico.\nDipartimenti.\nLo statuto approvato nel 2011 ridefinisce l'organizzazione dell'ateneo, articolandolo in tre dipartimenti:\nScuole di specializzazione.\nL'universit\u00e0 \u00e8 sede di due scuole di specializzazione, organizzate e riconosciute secondo la normativa ministeriale:\nAlle precedenti s'affianca la scuola di giornalismo, cui fanno capo: un quotidiano online, un giornale radio, un telegiornale settimanale e un periodico a cadenza quindicinale.\nCampus.\nLa LUMSA svolge le sue attivit\u00e0 su quattro sue sedi principali:\nAlle quali s'affiancano:\nResidenze.\nL'universit\u00e0 ospita a Roma due residenze per studenti fuori sede in piazza Adriana, adiacente a Castel Sant'Angelo, e in piazza delle Vaschette.\nRicerca.\nParte fondamentale dell'universit\u00e0 sono i centri di ricerca. La LUMSA \u00e8 dotata di due centri a supporto della ricerca scientifica: il primo \u00e8 centro d'ateneo per la ricerca e l'internazionalizzazione (CARI) mentre il secondo \u00e8 il comitato etico per la ricerca scientifica (CERS), ossia un organismo autonomo di valutazione delle proposte di ricerca. Entrambi sono gestiti da docenti della LUMSA e contano complessivamente pi\u00f9 di 100 ricercatori esterni e collaboratori saltuari.\nSistema bibliotecario.\nLe biblioteche dipartimentali della LUMSA di Roma sono state accorpate nel 2016 con l'inaugurazione della nuova biblioteca Attilio Nicora, al cui interno sono ospitati 160\u00a0000 volumi, 500 periodici correnti afferenti alle scienze umanistiche, giuridiche, economiche e politiche; alle scienze della comunicazione, dell'educazione e della psicologia e ventidue banche dati multidisciplinari. La struttura \u00e8 aperta alla consultazione per i cittadini del quartiere.\nA Palermo \u00e8 presente la biblioteca Giuseppe Dalla Torre che ospita due sale e un patrimonio librario di circa 9\u00a0000 volumi e di 75 periodici correnti. Anche il polo didattico di Taranto \u00e8 dotato di una biblioteca che contiene volumi e riviste sul terzo settore e sul non profit. La sede della biblioteca inoltre ha ricevuto diversi riconoscimenti per la sua struttura contemporanea, caratterizzata in particolare da una vetrata ondeggiante che costeggia le mura vaticane.\nSport.\nDal 2015 l'universit\u00e0 ha il proprio gruppo sportivo, societ\u00e0 sportiva LUMSA Sport United, fondata e presieduta da Emanuele Odorisio. Le attivit\u00e0 sportive ivi praticate sono pallacanestro, pallavolo, sci, tennis e calcio a 11. La squadra \u00e8 affiliata al CSI e integrata alla rete interuniversitaria UniSport Roma. Le attivit\u00e0 sportive organizzate dalla societ\u00e0 hanno l'obiettivo di promuovere l'attivit\u00e0 sportiva degli studenti nel rispetto della persona e delle regole (fair-play), di insegnare agli studenti a lavorare in gruppo e di sviluppare un impegno culturale sui riflessi educativi dello sport nella societ\u00e0 contemporanea e nel mondo giovanile. La societ\u00e0 ha avuto un buon riscontro soprattutto nel campo calcistico dove si \u00e8 classificata tra le prime squadre nel campionato universitario. \nSimbologia.\nIl logo dell'universit\u00e0 \u00e8 caratterizzato dalla rappresentazione di Maria SS. Assunta. Nel 2019 viene presentato un restyling del logo caratterizzato dal classico colore verde che rappresenta i colori sociali dell'universit\u00e0 ma anche la transizione ambientale. Il logo \u00e8 inoltre una rielaborazione in una nuova sintesi visiva ispirata al celebre dipinto del pittore Tiziano Vecellio, conservato a Santa Maria Gloriosa dei Frari a Venezia. \nDirettori.\nDirettori dell'istituto pareggiato di magistero:"}
{"id": "3049659", "revid": "124442445", "url": "https://it.wikipedia.org/wiki?curid=3049659", "title": "Clive Russell", "text": "Biografia.\nRussell nacque a Reeth, nell'Hampshire ed \u00e8 cresciuto a Fife, in Scozia. Nel 1995 recit\u00f2 in \"Il museo di Margaret\". Attualmente vive nell'area Hither Green a sud-est di Londra.\nDoppiatori italiani.\nNelle versioni in italiano dei suoi lavori, Clive Russell \u00e8 stato doppiato da:"}
{"id": "3049669", "revid": "767487", "url": "https://it.wikipedia.org/wiki?curid=3049669", "title": "Filipponio", "text": "Biografia.\nEra nato da madre pugliese e padre greco. Dotato di voce roca e di una intonazione che lo faceva assomigliare a Piero Ciampi, a Paolo Conte e al primo Franco Califano, si rifaceva a certa canzone d'autore francese, avendo in Charles Aznavour e in Jacques Brel (di cui ha inciso due cover in italiano, \"Non andare via\" e \"La canzone degli amanti\") un punto di riferimento preciso in termini di ispirazione.\nHa inciso alcuni 33 e 45 giri, ed alcune canzoni sono rimaste nel repertorio musicale italiano, come \"Pazzo non amore mio\", \"Per chi vuol capire\", \"Diventi amore\", \"Controvento\", \"Una sigaretta fumata in due\", incisa per l'etichetta discografica di Federico Monti Arduini, conosciuto come Il Guardiano del Faro.\nHa inciso anche \"Un anno d'amore\", cover di una canzone di Nino Ferrer portata al successo da Mina.\nDue sue canzoni - \"Non \u00e8 un'ora\" e \"Che presuntuoso questo cuore\" - sono state scritte insieme a Giuni Russo e Maria Antonietta Sisini, mentre \"Partire oltre amore, Pittori di talento\" e \"Teatro a 10 lire\", scritte, solo insieme a Maria Antonietta Sisini. La voce nel brano \"Partire oltre amore\", \u00e8 di Giuni Russo, che compare nei cori.\nAltri motivi da lui composti sono: \"Come neve quando tocca il mare\", \"Tattica N.3\", \"L'unica\", \"Tu che fai, rimani?\", \"Tre giorni di ferie al volo\", \"Dialogo alla vita\", \"Pittori di talento\", \"Tu mi confondi\", \"Il gioco della torre\", \"Ladri\", \"Silvia e Andrea\", \"L'avventuriero\", \"Disamore\", \"Fuoco\", \"Non una corda al cuore\".\nNon c'\u00e8 una conferma ufficiale, sulla data e sulla morte di Donato Filipponio. Secondo i vari fan, Filipponio muore intorno al 1995, a causa dell'AIDS. \u00c8 sepolto al cimitero nuovo di Cinisello Balsamo."}
{"id": "3049670", "revid": "447535", "url": "https://it.wikipedia.org/wiki?curid=3049670", "title": "Maria Teresa Di Lascia", "text": ""}
{"id": "3049671", "revid": "447535", "url": "https://it.wikipedia.org/wiki?curid=3049671", "title": "Mariateresa Dilascia", "text": ""}
{"id": "3049672", "revid": "447535", "url": "https://it.wikipedia.org/wiki?curid=3049672", "title": "Maria Teresa Dilascia", "text": ""}
{"id": "3049673", "revid": "124123", "url": "https://it.wikipedia.org/wiki?curid=3049673", "title": "Virginio Vespignani", "text": "Biografia.\nVirginio nacque a Roma nel 1808 da famiglia nobile. Di formazione accademica, allievo e collaboratore di Luigi Poletti, segu\u00ec il maestro nell'ispirazione verso le forme del neoclassicismo per poi volgersi a modelli rinascimentali e romantici. \nFu particolarmente attivo durante il pontificato di Pio IX. Tra le sue opere pi\u00f9 significative si possono ricordare: la cappella della Madonna dell'Archetto (1851), \npiccola cappella nel rione Trevi, ben proporzionata e di gusto cinquecentesco, \nla ricostruzione, nell'aspetto attuale, di Porta San Pancrazio nelle Mura Aureliane (1857), la facciata rivolta verso l'esterno di Porta Pia (1868). Per il cimitero del Verano, prosegu\u00ec il progetto iniziale di Giuseppe Valadier del 1807-1812, realizzando la chiesa, la prima parte del \"Pincetto\" e il quadriportico d'ingresso (1880).\nMor\u00ec nella citt\u00e0 natale, a settantaquattro anni, nel 1882. Il suo monumento sepolcrale, eretto dal figlio Francesco, che segu\u00ec la stessa professione paterna, si trova nel portico dell'ingresso monumentale del Verano, a ricordare il ruolo avuto dall'artista nella creazione dello storico cimitero romano."}
{"id": "3049674", "revid": "1543377", "url": "https://it.wikipedia.org/wiki?curid=3049674", "title": "Jomsborg", "text": "Jomsborg (tedesco: \"Jomsburg\") era una semi-leggendaria fortezza vichinga situata sulla costa meridionale del Mar Baltico (in tempi medievali il Wendland, oggi la Pomerania), esistita tra il 960 ed il 1043. I suoi abitanti erano noti come J\u00f3msv\u00edking. L'esatta posizione di Jomsborg non \u00e8 ancora stata stabilita, anche se si crede che fosse da qualche parte sulle isole dell'estuario dell'Oder. Lauritz Weibull l'ha definita una leggenda.\nPosizione geografica.\nSi pensa che Jomsborg coincida con l'attuale citt\u00e0 di Wolin (chiamata anche \"Wollin\") sull'estremit\u00e0 sud-orientale dell'isola di Wolin, probabilmente sulla collina \"Silberberg\" a nord della citt\u00e0. Nel primo Medioevo l'attuale Wolin era sede di un emporia multietnica (nota come \"Jumne\" o \"Julin\"). Le saghe nordiche utilizzano solo il termine \"Jomsborg\", mentre le storie medievali germaniche usano \"Jumne\" o \"Julin\", con le varianti \"Vimn\", \"Uimne\", \"Jumneta\", \"Juminem\", \"Julinum\", \"Uineta\", \"Vineta\" e \"Vinneta\". Nel 1931/32, lo storico della Pomerania Adolf Hofmeister fu il primo a determinare, comparando eventi descritti in diverse cronache, che tutti facevano riferimento allo stesso luogo nei pressi di Wolin.\nSecondo altre teorie Jomsborg si troverebbe nel nord-ovest della vicina isola di Usedom, su un terreno oggi sommerso. Le piccole isole di questa zona sono i resti di un lungo corridoio che correva tra Usedom e R\u00fcgen, e che fu colpito da una tempesta che lo sommerse all'inizio del XIV secolo. In quest'area si ipotizza che fosse a Veritas tra le isole di Ruden e Greifswalder Oie, ed i banchi di Peenem\u00fcnde. Nonostante vi siano stati rinvenuti gioielli di epoca vichinga, gli studi archeologici hanno stabilito l'impossibilit\u00e0 della cosa.\nLa fortezza.\nSecondo la Kn\u00fdtlinga saga e la Fagrskinna, Jomsborg venne costruita dal re danese Aroldo I di Danimarca (910-985/86) nella decade del 960. La J\u00f3msv\u00edkinga saga cita il re danese-gallese vichingo Palnatoki come suo fondatore.\nNei registri medievali Jomsborg viene descritta come una fortezza portuale. Il porto era dominato da una torre in pietra corredata di catapulte, costruita su un arco che copriva l'intera entrata del porto e che poteva venire chiuso da una porta in ferro. Secondo i registri pi\u00f9 antichi il porto poteva ospitare tre navi, mentre le ultime registrazioni parlano di 360 navi.\nJomsborg venne distrutta nel 1043 dal re norvegese Magnus il Buono. La fortezza venne rasa al suolo da un incendio, e molti degli abitanti furono uccisi.\nJ\u00f3msv\u00edking.\nMolte fonti riportano il nome del jarl di Jomsborg, Sigvald(i), figlio del piccolo re Str\u00fat-Harald dell'allora Scania danese. Sigvald mor\u00ec poco dopo il 1010. I vichinghi di Jomsborg (J\u00f3msv\u00edking) erano guerrieri scelti, che ubbidivano ad un codice speciale, e che erano leali solo al loro capo. Nel 1009 molti J\u00f3msv\u00edking abbandonarono Jomsborg seguendo i fratelli di Sigvald, Herring e Thorkell l'Alto, in Inghilterra, dove divennero il nucleo del Thingmen o degli Huscarl di Canuto I d'Inghilterra.\nEventi storici che coinvolsero Jomsborg.\nAroldo I di Danimarca mor\u00ec a Jomsborg nel 985/86. Jomsborg fu la base di numerose spedizioni: "}
{"id": "3049679", "revid": "149587", "url": "https://it.wikipedia.org/wiki?curid=3049679", "title": "Santuario Maria Santissima di Valverde", "text": ""}
{"id": "3049680", "revid": "105235001", "url": "https://it.wikipedia.org/wiki?curid=3049680", "title": "Domenico Moreni", "text": "Allievo di Domenico Maria Manni, partecip\u00f2 attivamente alla vita accademica del Granducato di Toscana. Fra le sue opere \u00e8 possibile ricordare \"Osservazioni sopra i sigilli antichi\". Fu fondatore della biblioteca Moreniana che raccoglie principalmente volumi inerenti alla storia di Firenze."}
{"id": "3049683", "revid": "235890", "url": "https://it.wikipedia.org/wiki?curid=3049683", "title": "Approssimazione adiabatica", "text": ""}
{"id": "3049686", "revid": "115349472", "url": "https://it.wikipedia.org/wiki?curid=3049686", "title": "Tiburon", "text": ""}
{"id": "3049689", "revid": "33689", "url": "https://it.wikipedia.org/wiki?curid=3049689", "title": "Amanieu de Sescars", "text": "Famoso per le sue canzoni d'amore, i suoi contemporanei gli diedero il soprannome di dieu d'amor (dio dell'amore). Della sua opera restano due \"ensenhamens\" (poemi didattici) e due \"saluts d'amor\" (lettere d'amore). \nL'incertezza riguardo alle sue origini deriva dal fatto che le sue poesie si riferiscono estesamente alla gente e ai luoghi catalani, ma comunque un cantore con lo stesso nome lo si trova a firmare un documento guascone del 1253. Se il firmatario del 1253 e il trovatore siano la stessa persona non \u00e8 dato sapere con certezza, ma \u00e8 possibile che Amanieu fosse un catalano nato o vissuto in Guascogna, cosa non insolita a quel tempo. \nIl primo componimento databile \u00e8 anche il suo pi\u00f9 breve, il \"salut\" \"A vos, que ieu am deszamatz\", scritto il 24 agosto del 1278. Il suo primo \"ensenhamen\" \u00e8 l'\"Ensenhamen del scudier\" in merito a un scudiero (\"scudier\") che osserva il suo nobile maestro in amore, in ozio e mentre si prepara per la guerra e dunque descrive possibilmente il nobiluomo ideale. Era dedicato \"al comte gent apres En B. d'Astarac\" (a Bernardo IV d'Astarac) e deve quindi essere stato scritto prima dell'avvenuta morte del conte nel 1291. Inoltre, in questo stesso periodo viene scritto il suo secondo e pi\u00f9 lungo \"salut\" (\"Dona, per cuy planc e sospir\"), riferito a Giacomo il Giusto come \"reys ... de cecilias\"\", situabile tra il 1285, quando Giacomo eredita il Sicilia, e il 1291, quando eredita il Aragona. Il secondo poema didattico di Amanieu, l'\"Ensenhamen de la donsela\" pu\u00f2 essere datato tra il 1291 e il 1295 da un riferimento a Giacomo come Re di Aragona e alla guerra in corso dei Vespri siciliani. \u00c8 dedicata a una innominata \"donsela\" (donzella) con lo scopo di insegnarle come comportarsi nella societ\u00e0 cortigianesca e come essere rispettati. \nLa poetica di Amanieu \u00e8 in modo determinante influenzata da Peire Vidal e anche forse da Arnaut de Maruelh. Il successivo trovatore Peire Lunel de Montech scrive, in una lettera del 1320,"}
{"id": "3049691", "revid": "352448", "url": "https://it.wikipedia.org/wiki?curid=3049691", "title": "Amanieu des Esc\u00e0s", "text": ""}
{"id": "3049697", "revid": "1982", "url": "https://it.wikipedia.org/wiki?curid=3049697", "title": "Monte Ruapehu", "text": ""}
{"id": "3049699", "revid": "212348", "url": "https://it.wikipedia.org/wiki?curid=3049699", "title": "Ibiza (Spagna)", "text": ""}
{"id": "3049708", "revid": "1718925", "url": "https://it.wikipedia.org/wiki?curid=3049708", "title": "Pollo al curry", "text": "Il chicken tikka masala ( , ), comunemente noto in italiano come pollo al curry, \u00e8 un tipo di curry indiano o britannico, nel quale pezzi cotti in padella di carne di pollo, simili al pollo tikka, vengono serviti assieme a una delicata e cremosa salsa speziata di colore arancione a base di pomodoro, panna e curry.\nLe origini del pollo \"tikka masala\" sono attualmente oggetto di disputa. La pi\u00f9 antica rivendicazione \u00e8 quella legata agli imperatori dell'Impero Moghul come primi creatori del piatto, tuttavia altre rivendicazioni indicano come luogo di nascita del piatto Glasgow, citt\u00e0 della Scozia.\nVarie indagini hanno rivelato che il chicken tikka masala \u00e8 uno dei pi\u00f9 popolari piatti serviti nei ristoranti britannici, dove viene chiamato \"\"Britain's true national dish\", ovvero il \"vero piatto nazionale britannico\"\".\nPreparazione.\nIl pollo al curry \u00e8 come preparazione molto simile al pollo tikka, ma a differenza di quest'ultimo i pezzi di pollo vengono serviti assieme ad una salsa a base di \"masala\" (testualmente \"mistura di spezie\"), ovvero il curry indiano. Non esiste una ricetta unica per questo piatto poich\u00e9, come varie ricerche hanno confermato trovando oltre 48 diversi modi di prepararlo, l'unico ingrediente fisso \u00e8 la carne di pollo. La salsa di masala viene solitamente preparata con pomodori, ridotti a poltiglia o passati, panna, o in alternativa crema di cocco, e varie spezie. Vengono poi aggiunti coloranti alimentari o salsa di pomodoro o varie spezie coloranti, come curcuma o paprica in polvere, per ottenere la tipica colorazione arancione. Tuttavia alcune varianti del piatto sostituiscono, alla carne di pollo, agnello, pesce o formaggio paneer.\nStoria.\nUna possibile spiegazione delle origini europee del piatto \u00e8 che sia stato creato in un ristorante bengalese nel Regno Unito. Altre spiegazioni indicano invece come luogo di nascita del piatto la citt\u00e0 scozzese di Glasgow, dove un cuoco di origini indiane avrebbe creato il piatto per caso, improvvisando una salsa mescolando yogurt, panna e spezie\nIl deputato inglese di origini pakistane Mohammad Sarwar ha reso nota la sua intenzione di rendere il \"chicken tikka masala\" un prodotto IGP (Indicazione geografica protetta), ufficializzando proprio Glasgow come luogo di origine del piatto.\nLa rivendicazione sul creatore del piatto \u00e8 stata fatta da molti cuochi indo-britannici, molti dei quali sostenitori delle origini indiane del piatto, .\nPopolarit\u00e0.\nIl Chicken tikka masala viene servito nei ristoranti di tutto il mondo, in particolare nel Regno Unito dove, come detto, varie ricerche lo hanno identificato come uno dei pi\u00f9 popolari piatti britannici.\nUno su sette piatti a base di curry venduti nei ristoranti indiani nel Regno Unito \u00e8 il Chicken tikka masala. La sempre crescente popolarit\u00e0 del piatto ha portato l'ex ministro degli esteri Robin Cook a dichiarare il Chicken tikka masala il \"\"Britain's true national dish\", ovvero il \"vero piatto tradizionale britannico\"\", tanto che \u00e8 stata la ricetta scozzese ad essere esportata in India e Bangladesh, e non il contrario. Nei primi mesi del 1999 la nota catena di fast food Burger King introdusse nel proprio men\u00f9 il \"Masala Burger\", un panino ispirato al Chicken tikka masala."}
{"id": "3049712", "revid": "73611309", "url": "https://it.wikipedia.org/wiki?curid=3049712", "title": "MARCOM", "text": ""}
{"id": "3049716", "revid": "1305772", "url": "https://it.wikipedia.org/wiki?curid=3049716", "title": "Gomphocarpus fruticosus", "text": "Gomphocarpus fruticosus , detto comunemente albero della seta, \u00e8 un arbusto della famiglia delle Apocynaceae, originario dell'Africa australe.\n\u00c8 provvisto di semi avvolti da lunghi peli usati come fibra tessile.\nTassonomia.\nSono note le seguenti sottospecie:"}
{"id": "3049717", "revid": "125186857", "url": "https://it.wikipedia.org/wiki?curid=3049717", "title": "Lingua gilbertese", "text": "La lingua gilbertese \u00e8 una lingua micronesiana parlata nelle Kiribati.\nDistribuzione geografica.\nSecondo l'edizione 2009 di \"Ethnologue\", i locutori di gilbertese nelle Kiribati sono 58.300. La lingua \u00e8 attestata anche in altri territori dell'Oceano Pacifico, quali Figi, Hawaii, Isole Salomone, Nauru, Tuvalu e Vanuatu, per un totale di 71.550 locutori complessivi.\nGrammatica.\nIl gilbertese \u00e8 una lingua Verbo Oggetto Soggetto.\nSistema di scrittura.\nPer la scrittura viene utilizzato l'alfabeto latino.\nNella lingua gilbertese i suoni dell'alfabeto latino \"G\", \"L\" e \"S\" sono scritti \"K\", \"R\" e \"TI\", e le sillabe sono necessariamente aperte."}
{"id": "3049720", "revid": "339392", "url": "https://it.wikipedia.org/wiki?curid=3049720", "title": "Albero della seta", "text": ""}
{"id": "3049722", "revid": "1793900", "url": "https://it.wikipedia.org/wiki?curid=3049722", "title": "San Rafael (California)", "text": "San Rafael \u00e8 un centro abitato (\"City\") degli Stati Uniti d'America, situato nella contea di Marin dello Stato della California, gemellato con il comune italiano di Lonate Pozzolo.\nNel censimento del 2010 la popolazione era di 57.713 abitanti.\nGeografia fisica.\nSecondo i rilevamenti dell'United States Census Bureau, San Rafael si estende su una superficie di 58,1 km\u00b2, di cui 43,0 di terre e 15,1 occupati da acqua.\nInfrastrutture e trasporti.\nLa citt\u00e0 di San Rafael \u00e8 servita dalle stazioni ferroviarie di Marin Civic Center e San Rafael Transit Center, aperte al pubblico rispettivamente il 29 giugno 2017 e l'8 luglio 2017, che sono servite dai treni del servizio ferroviario suburbano Sonoma-Marin Area Rail Transit."}
{"id": "3049727", "revid": "1543377", "url": "https://it.wikipedia.org/wiki?curid=3049727", "title": "Novato", "text": "Novato \u00e8 un comune degli Stati Uniti d'America, situato nella contea di Marin dello Stato della California. Nel censimento del 2000 la popolazione era di 47.630 abitanti.\nGeografia fisica.\nSecondo i rilevamenti dell'United States Census Bureau, Novato si estende su una superficie di 73,2 km\u00b2, di cui 71,8 di terre e 1,4 occupati da acqua.\nInfrastrutture e trasporti.\nLa citt\u00e0 di Novato \u00e8 servita dalle stazioni ferroviarie di Novato-San Marin/Atherton e Novato-Hamilton, entrambe inaugurate il 29 giugno 2017, che sono servite dai treni del servizio ferroviario suburbano Sonoma-Marin Area Rail Transit."}
{"id": "3049730", "revid": "46291", "url": "https://it.wikipedia.org/wiki?curid=3049730", "title": "Brosimum utile", "text": "Brosimum utile , detto anche \"albero del latte\", \u00e8 un albero della famiglia delle Moraceae, originario dell'America centrale e del Sud America, dal cui fusto, per incisione, si ottengono un latte dolce e una cera.\nDistribuzione e habitat.\nLa specie \u00e8 presente in Costa Rica, Panama, Guyana francese, Guyana, Venezuela, Brasile, Bolivia, Colombia ed Ecuador."}
{"id": "3049732", "revid": "21880", "url": "https://it.wikipedia.org/wiki?curid=3049732", "title": "Albero del latte", "text": ""}
{"id": "3049733", "revid": "31789", "url": "https://it.wikipedia.org/wiki?curid=3049733", "title": "Albero del paradiso", "text": ""}
{"id": "3049734", "revid": "7", "url": "https://it.wikipedia.org/wiki?curid=3049734", "title": "Donato Filipponio", "text": ""}
{"id": "3049736", "revid": "1568601", "url": "https://it.wikipedia.org/wiki?curid=3049736", "title": "Monte Salvaro", "text": "Il monte Salv\u00e0ro (826 ) \u00e8 una montagna del medio Appennino bolognese, inclusa nel territorio comunale di Grizzana Morandi. \nDescrizione.\nCol suo imponente massiccio, compreso fra le due catene di monte Sole a nord e di monte Vigese a sud, divide la valle del fiume Reno a ovest da quella del suo affluente Setta a est e offre, dalla sua cima, una panoramica completa della media valle del Reno.\nIl complesso di monte Salvaro raggiunge la sua massima altezza con la cima denominata \"Il Crocione di monte Salvaro\", posta a 826 metri sul livello del mare; le alte vette sono:\nLungo le boscose pendici di monte Salvaro sorge la localit\u00e0 Pioppe di Salvaro, al confine tra i comuni di Grizzana Morandi, Vergato e Marzabotto, interessante dal punto di vista storico per l'antico borgo chiamato \"Sanguineta\" che conserva.\nStoria.\nIl monte fu teatro di aspre battaglie nell'ottobre del 1944, la cima fu definitivamente conquistata il 24 ottobre dall\u2019Imperial Light Horse/Kimberley Regiment (6th South African Armoured Division).\nTrasporti.\nIl fondovalle \u00e8 solcato dalla linea ferroviaria Bologna-Pistoia."}
{"id": "3049737", "revid": "33721760", "url": "https://it.wikipedia.org/wiki?curid=3049737", "title": "Albero del pepe", "text": ""}
{"id": "3049741", "revid": "47767", "url": "https://it.wikipedia.org/wiki?curid=3049741", "title": "Thousand Needles", "text": ""}
{"id": "3049749", "revid": "121194168", "url": "https://it.wikipedia.org/wiki?curid=3049749", "title": "Agente speciale Sue Thomas", "text": "Agente speciale Sue Thomas (\"Sue Thomas: F.B.Eye\") \u00e8 una serie televisiva poliziesca prodotta dalla CTV in collaborazione con la PAX TV e trasmessa dal 13 ottobre 2002.\nTrama.\nLa serie racconta le avventure dell'agente speciale Sue Thomas. La protagonista \u00e8 sorda, come anche l'attrice Deanne Bray da cui viene interpretata. Dopo un'infanzia difficile riesce a farsi strada e accompagnata da Levi, il suo hearing dog (un \"cane per sordi\", il cui compito \u00e8 segnalare determinati rumori ambientali al padrone) Sue riesce finalmente a coronare il suo sogno che \u00e8 quello di entrare all'FBI. Inizialmente \u00e8 accolta con diffidenza ma scoperte le sue qualit\u00e0 viene ben presto integrata nel gruppo finendo per innamorarsi del capo dell'unit\u00e0 Jack Hudson."}
{"id": "3049750", "revid": "47767", "url": "https://it.wikipedia.org/wiki?curid=3049750", "title": "Borean Tundra", "text": ""}
{"id": "3049751", "revid": "47767", "url": "https://it.wikipedia.org/wiki?curid=3049751", "title": "Grizzly Hills", "text": ""}
{"id": "3049752", "revid": "47767", "url": "https://it.wikipedia.org/wiki?curid=3049752", "title": "Howling Fjord", "text": ""}
{"id": "3049753", "revid": "47767", "url": "https://it.wikipedia.org/wiki?curid=3049753", "title": "Sholazar Basin", "text": ""}
{"id": "3049754", "revid": "47767", "url": "https://it.wikipedia.org/wiki?curid=3049754", "title": "Zul'Drak", "text": ""}
{"id": "3049755", "revid": "124808", "url": "https://it.wikipedia.org/wiki?curid=3049755", "title": "Agente Speciale Sue Thomas", "text": ""}
{"id": "3049758", "revid": "46291", "url": "https://it.wikipedia.org/wiki?curid=3049758", "title": "Sapindus", "text": "Sapindus \u00e8 un genere di piante della famiglia delle Sapindaceae, comprendente arbusti e piccoli alberi nativi di regioni temperato-calde o tropicali sia del Nuovo che del Vecchio Mondo. Il genere include sia specie decidue che sempreverdi. Queste piante sono anche dette \"alberi del sapone\", dall'uso che si fa dei semi nella saponificazione. Infatti i frutti a bacca sono ricchi di saponina e si usano come materia prima nella produzione di detersivi naturali.\nTassonomia.\nComprende le seguenti specie :"}
{"id": "3049760", "revid": "33722114", "url": "https://it.wikipedia.org/wiki?curid=3049760", "title": "Albero del sapone", "text": ""}
{"id": "3049762", "revid": "1305772", "url": "https://it.wikipedia.org/wiki?curid=3049762", "title": "Hot (singolo Inna)", "text": "Hot \u00e8 una canzone della cantante rumena Inna. La canzone \u00e8 stata scritta e prodotta da Sebastian Barac, Radu Bolfea e Marcel Botezan. Esso \u00e8 il singolo di debutto e allo stesso tempo il primo singolo estratto dal suo album di debutto in studio omonimo \"Hot\". \u00c8 stato pubblicato su CD e in formato digitale attraverso etichette discografiche numerose e tra vari paesi in Europa e negli Stati Uniti. La maggior parte dei paesi in cui \u00e8 stata pubblicata la canzone, il \u201cPlay &amp; Win Radio Edit\u201d \u00e8 stato utilizzato come l'unica versione ufficiale. In origine, il 23 dicembre 2008, \"Hot\" \u00e8 stata trasmessa dalle radio di Polonia, Russia, Bulgaria, Turchia e Ungheria, dopo l'uscita in agosto nel suo paese d'origine.\nIl 26 agosto 2008 viene pubblicato un remix chiamato \"US Radio Version\" e fu inclusa nell'edizione rumena dell'album, fu rilasciato come singolo promozionale per promuovere appunto il brano nelle varie discoteche europee.\nVideo musicale.\n\"Hot\" \u00e8 stata accompagnata da due versioni ufficiali del video: la prima \u00e8 uscita il 12 novembre 2008 in cui il video racconta una storia d'amore all'interno di una discoteca, con Inna in secondo piano che canta i versi della canzone. La seconda versione \u00e8 uscita il 23 novembre 2008 con Inna che balla e canta la canzone insieme ad alcuni ballerini con sfondi molto colorati intorno.\nPromozione.\nInna ha promosso la canzone in diversi concerti in tutta Europa e si \u00e8 anche esibita agli Eska Music Awards, alla Sopot Hit Festival in Polonia, al Legendario Ice Experience di Siviglia e al Loop Live in Bulgaria, il tutto nel 2009. Ha inoltre tenuto molti show-case in tutto il mondo per promozionare il brano, in particolare nei paesi in cui il brano \u00e8 entrato in classifica.\nClassifiche.\nIl brano inoltre fa il suo ingresso nella classifica ufficiale statunitense redatta dalla rivista \"Billboard\" nelle categorie Global Dance Song alla posizione numero 6, nella Mexico Ingles Airplay alla posizione numero 23 e nella Dance/Mix Show Airplay dove raggiunge la prima posizione. Inoltre, ha raggiunto la posizione numero 50 nella Billboard Hot 100, classifica che misura i CD singoli pi\u00f9 venduti settimanalmente nel mercato statunitense."}
{"id": "3049771", "revid": "2018934", "url": "https://it.wikipedia.org/wiki?curid=3049771", "title": "Monte Samorr\u00e8", "text": "Il monte Samorr\u00e8 \u00e8 una piccola collina del medio Appennino bolognese posta sul confine tra i comuni di Sasso Marconi e Pianoro: \u00e8 noto per essere una delle pi\u00f9 ambite mete dell'escursionismo ciclistico di Bologna e provincia. Dal capoluogo emiliano, distante circa 13\u00a0km, \u00e8 possibile giungervi attraverso via San Mamolo e immettendosi in seguito nella strada provinciale n.37 che, dopo un percorso che offre ameni panorami dei colli bolognesi, raggiunge il santuario \"Pieve del Pino\" (326\u00a0m), posto sulle pendici di monte Samorr\u00e8; da esso si pu\u00f2 godere di una panoramica completa della valle del fiume Reno prima di discendere verso Sasso Marconi.\nOltre a monte Samorr\u00e8 (378\u00a0m), nelle immediate vicinanze si trova anche la cima denominata Poggio Pelizzano (335\u00a0m)."}
{"id": "3049773", "revid": "48141268", "url": "https://it.wikipedia.org/wiki?curid=3049773", "title": "ETR 150", "text": ""}
{"id": "3049774", "revid": "339392", "url": "https://it.wikipedia.org/wiki?curid=3049774", "title": "ETR 155", "text": ""}
{"id": "3049775", "revid": "136801", "url": "https://it.wikipedia.org/wiki?curid=3049775", "title": "Torneo di tennis del Roland Garros", "text": ""}
{"id": "3049777", "revid": "339392", "url": "https://it.wikipedia.org/wiki?curid=3049777", "title": "ETR 330", "text": ""}
{"id": "3049782", "revid": "47767", "url": "https://it.wikipedia.org/wiki?curid=3049782", "title": "Darkshore", "text": ""}
{"id": "3049785", "revid": "47767", "url": "https://it.wikipedia.org/wiki?curid=3049785", "title": "The Barrens", "text": ""}
{"id": "3049786", "revid": "47767", "url": "https://it.wikipedia.org/wiki?curid=3049786", "title": "Uldum", "text": ""}
{"id": "3049788", "revid": "1543377", "url": "https://it.wikipedia.org/wiki?curid=3049788", "title": "Canottaggio ai Giochi della II Olimpiade - Due con maschile", "text": "La gara di due con maschile di canottaggio della II Olimpiade si tenne il 25 e il 26 agosto 1900.\nSemifinali.\nHanno partecipato alle semifinali 7 equipaggi: i primi 2 di ogni semifinale si sono qualificati per la finale.\nSemifinale 1\nSemifinale 2"}
{"id": "3049791", "revid": "287204", "url": "https://it.wikipedia.org/wiki?curid=3049791", "title": "Spasoje Bulajic", "text": ""}
{"id": "3049792", "revid": "1543377", "url": "https://it.wikipedia.org/wiki?curid=3049792", "title": "Valacchia morava", "text": "La Valacchia morava (in ceco: \"Vala\u0161sko\", abitanti: masch. \"Valach\", fem. \"Vala\u0161ka\") \u00e8 una regione montuosa situata nella parte orientale della\nMoravia, in Repubblica Ceca, lungo il confine con la Slovacchia. Il nome Valacchia indic\u00f2 originariamente tutte le alture della Moravia e della confinante Slesia, ma nel XIX secolo una zona pi\u00f9 circoscritta fu definita Valacchia morava in base a caratteristiche etno-culturali. Il dialetto tradizionale (oggi in declino) presenta un miscuglio di elementi del ceco e dello slovacco e ha un lessico di origine romena e balcanica per quanto riguarda i termini dell'economia agro-pastorale propria della regione.\nIl nome proviene dall'esonimo dei pastori romeni migranti (Valacchi), che si insediarono sui Carpazi tra il XIV e il XVII secolo. Lungo la migrazione i pastori persero gradualmente la loro lingua originaria ad eccezione di alcuni vocaboli romeni che impiegavano nei loro dialetti cechi e slovacchi, ma mantennero molto della loro cultura (specialmente folklore, canzoni e costumi) e della loro economia (pastorizia degli ovini).\nCultura.\nUn aspetto notevole dei Valacchi che abitano i Carpazi occidentali \u00e8 che la loro cultura tradizionale romena \u00e8 rimasta la stessa nonostante l'evoluzione della loro lingua. Ci\u00f2 vale specialmente per le tradizioni che riguardano la pastorizia e l'architettura rurale, sostanzialmente identiche lungo l'intero arco dei Carpazi dalla Moravia alla Romania e anche nelle montagne adiacenti di Serbia e Bulgaria. Come per i vocaboli usati per l'allevamento delle bestie, questo aspetto culturale dei Valacchi si \u00e8 preservato probabilmente per mancanza di una cultura concorrente. Sebbene l'allevamento del bestiame fosse praticato nelle pianure ai piedi dei Carpazi, i metodi e i rituali dei Valacchi per l'allevamento di pecore e montoni erano unici ed originali, come l'introduzione del pascolo sulle alture e l'enfasi sulla produzione di latte e formaggio (bryndza). Varianti dei costumi tradizionali romeni sono ancora elementi importanti nell'etnografia della Repubblica Ceca, della Slovacchia e della Polonia. Anche la musica tradizionale slava fu influenzata dai Valacchi (si vedano ad esempio le danze tradizionali musicate da Leo\u0161 Jan\u00e1\u010dek).\nUn chiaro esempio dell'influenza dei Valacchi sulla cultura slovacca \u00e8 il poema didattico \"Vala\u0161sk\u00e1 \u0161kola\" (\"Scuola valacca\") del 1755 scritto dal francescano Hugol\u00edn Gavlovi\u010d. Presenta una morale cattolica sulla vita e sulla relazione con Dio e la societ\u00e0. Tre temi dominano il poema: l'identit\u00e0 nazionale slovacca, la cultura religiosa e secolare del XVIII secolo e la vita pastorale come modello di vita. Con questo tema affiora l'eredit\u00e0 valacca, che rende il poema particolarmente significativo.\nStoria.\nDalla loro comparsa, nell'Alto medioevo, i Valacchi hanno continuato ad avere una vita politica separata dal resto della popolazione. Un esempio \u00e8 il ricorso al diritto valacco.\nSecondo la Cronaca degli anni passati del X secolo, i nomadi ungheresi \"hanno spodestato i Valacchi (di Pannonia e Transilvania) e hanno occupato le loro terre\" . Quest'ipotesi dell'origine dei Valacchi di Moravia \u00e8 sostenuta da Dr\u0103ganu e Lozovan.\nLa prima menzione diffusa dei Valacchi in Moravia si registra durante la Guerra dei trent'anni, quando i privilegi del diritto valacco rischiarono di essere aboliti. Gli eventi successivi modificarono profondamente la cultura valacca e prepararono il campo per un'altra ondata di immigrazione valacca, che faceva seguito a quelle del XIV e XV secolo. Jan Amos Comenius scriveva nel 1620: \"I Moravi delle montagne attorno a Vset\u00edn, chiamati valacchi, sono un popolo bellicoso\u2026 rifiutarono di accettare il giogo degli Asburgo e per tre anni interi difesero la loro libert\u00e0 con la spada\". Nel 1624 scriveva: \"Gli abitanti della signoria di Vset\u00edn e della montagne circonvicine (chiamati valacchi) continuarono a resistere con le armi e non poterono essere costretti a negare la loro fede o ad offrire sottomissione\".\nAlcuni continuarono a professare il Cristianesimo ortodosso, la maggior parte si convert\u00ec al protestantesimo, ma comunque resistettero a tutti i tentativi dei missionari gesuiti di convertirli al Cattolicesimo. Per questo motivo, nel 1632 la Chiesa cattolica e l'impero asburgico adottarono nei loro confronti misure coercitive: \"Gli abitanti della Valacchia morava sono Valacchi e quindi gravemente ribelli\". Le cronache municipali di Zl\u00edn descrivono nel 1621 \"i Valacchi, che sono la feccia locale\". Albrecht von Wallenstein, comandante militare asburgico di Vset\u00edn, scrive nel 1621 di una probabile rivolta dei Valacchi, contro i quali non aveva mezzi sufficienti per organizzare una repressione militare. Un commissario asburgico nel 1622, scrivendo dei moravi, dichiara: \"il popolo \u00e8 pi\u00f9 incline al nemico e ai valacchi\".\nLa guerriglia dei valacchi contro gli Asburgo consisteva di incursioni, come quelle contro Malenovice, Zl\u00edn e Vala\u0161sk\u00e9 Mezi\u0159\u00ed\u010d\u00ed. Wallenstein dichiar\u00f2 che i Valacchi combattevano come un'orda e i Valacchi riuscirono vittoriosi contro gli Asburgo nei primi anni di guerra. Durante alcuni periodi di questi anni iniziali, i Valacchi furono soccorsi dai protestanti ungheresi e nel 1621 tutta la Moravia ad est della Morava era controllata dai Valacchi. Gli Ungheresi, tuttavia, furono sconfitti dagli Asburgo a Olomouc nella seconda met\u00e0 del 1621 e si ritirarono dalla Moravia nel 1622. I Valacchi furono conseguentemente assoggettati nel 1623 e seguirono molte esecuzioni pubbliche.\nNuovi attacchi valacchi contro Vset\u00edn si verificarono nella seconda met\u00e0 del 1623. Gli Ungheresi, ora spalleggiati dagli Ottomani, ripresero la guerra e i combattimenti si spinsero a ovest fino a Brno. In ogni caso, i Valacchi non si unirono ai loro precedenti alleati, perch\u00e9 i Turchi erano loro antichi nemici, da quando nel XIV e XV secolo gli Ottomani avevano attaccato la Valacchia, la Moldavia e la Transilvania, loro regioni d'origine. Una seconda pace fra l'Ungheria e gli Asburgo fu sottoscritta nel 1624. Gli Asburgo colsero quest'opportunit\u00e0 per attaccare i Valacchi nel marzo del 1624 sulle montagne a ovest di Vset\u00edn, ma i Valacchi prevalsero in ci\u00f2 che fu descritto come un massacro da parte delle forze asburgiche. I Valacchi conquistarono Lukov nel 1626, e insieme ai Danesi, che erano entrati in guerra contro gli Asburgo, conquistarono nello stesso anno anche Hranice.\nNel 1627, il contrattacco di Wallenstein costrinse alla ritirata dalla Moravia l'esercito danese e anche i Valacchi si dovettero ritirare. Nel 1630, i Valacchi controllavano solo alcuni capisaldi nei Carpazi. L'ultima rivolta valacca ebbe luogo nel 1640 quando gli Svedesi invasero la Moravia nella guerra contro gli Asburgo. L'alleanza fra Valacchi e Svedesi riconquist\u00f2 alcune parti della Moravia, ma gli Svedesi si ritirarono nel 1643 per concentrarsi in una guerra con la Danimarca.\nNel gennaio del 1644, una massiccia incursione asburgica contro i Valacchi fu condotta sulle montagne a est di Vset\u00edn. La spedizione asburgica fu completata questa volta da una battaglia che culmin\u00f2 nell'incendio dei villaggi valacchi (come Hov\u011bz\u00ed, Huslenky, Halenkov e Zd\u011bchov), il disarmo dei Valacchi, la distruzione dei campi e del bestiame. Circa il 20% dei maschi di Vset\u00edn furono uccisi o successivamente giustiziati. I Valacchi fuggiaschi furono inseguiti persino in Ungheria. In definitiva, circa un terzo dei Valacchi fu ucciso. Con la Coscrizione della Valacchia del 6 febbraio 1644 fu effettuato un censimento completo dei Valacchi sopravvissuti. Alla condanna a morte fu imposta come alternativa il giuramento di fedelt\u00e0 agli Asburgo e la conversione alla fede cattolica. Molti Valacchi furono giustiziati a Vset\u00edn nel 1644. Nel marzo del 1644 quasi tutti i Valacchi che erano scappati sulle montagne erano stati acciuffati e giustiziati. La peste colp\u00ec quindi la regione nel settembre dello stesso anno."}
{"id": "3049793", "revid": "423521", "url": "https://it.wikipedia.org/wiki?curid=3049793", "title": "Elizeu Vicentini Juliano", "text": ""}
{"id": "3049796", "revid": "226295", "url": "https://it.wikipedia.org/wiki?curid=3049796", "title": "Sander", "text": "Sander \u00e8 un genere di pesci ossei d'acqua dolce della famiglia Percidae.\nDistribuzione e habitat.\nLe specie del genere \"Sander\" sono presenti nell'emisfero boreale, sia in Eurasia che nel nord America. In Europa mancano nelle regioni pi\u00f9 settentrionali, in quelle mediterranee e ad ovest di una linea che congiunge la Baviera alla Danimarca, dunque anche dall'Italia. Una specie (\"S. lucioperca\") \u00e8 per\u00f2 stata introdotta praticamente in tutte le regioni da cui era naturalmente assente ed \u00e8 comune, per esempio, nei fiumi Po e Tevere. In molti corsi e specchi d'acqua in cui \u00e8 stata introdotta si sono riscontrati danni alle specie di pesci autoctone.\nVivono nelle acque torbide dei grandi fiumi, soprattutto nel basso corso, e nei laghi. Possono trovarsi anche in piccoli stagni mentre evitano le forti correnti.\nUna specie (\"S. marinus\") vive solo in acqua salate o salmastre del mar Caspio e del mar Nero settentrionale.\nDescrizione.\nQuesti pesci, pur piuttosto simili al persico reale come aspetto generale, sono complessivamente pi\u00f9 slanciati ed agili, con bocca molto pi\u00f9 grande armata di vistosi denti caniniformi (non in \"S. volgensis\"). Anche gli occhi sono molto pi\u00f9 grandi. La sagoma \u00e8 affusolata; la \"gobba\" dietro la testa cos\u00ec evidente nel pesce persico \u00e8 appena accennata. Le pinne dorsali sono separate da un breve tratto.\nLa colorazione in genere non \u00e8 particolarmente vivace: brunastra o verdastra con fasce verticali scure, spesso ben distinte in \"S. lucioperca\" e \"S. volgensis\" ma talvolta sfumate, come invece avviene regolarmente nelle specie nordamericane. \nSono pesci di dimensioni sempre importanti, spesso superiori ai 50\u00a0cm. Le specie pi\u00f9 grandi sono \"S. lucioperca\" e \"S. vitreus\" che possono superare il metro di lunghezza.\nBiologia.\nQuesti pesci molto longevi possono vivere fino a 17 anni.\nAlimentazione.\nQuesti pesci, dotati di un'ottima vista, sono perfettamente adattati alle caccia notturna e nelle acque torbide. In Europa predano soprattutto ciprinidi e altri percidi.\nRiproduzione.\nLa deposizione delle uova avviene a primavera in un nido costituito da una piccola buca nel sedimento. Il maschio fa la guardia al nido finch\u00e9 gli avannotti non lo hanno abbandonato. I giovanili si nutrono di plancton nei primissimi stadi di vita ma diventano molto presto piscivori.\nPesca e importanza economica.\nTutti i \"Sander\" hanno carni ottime e molto apprezzate e per questo sono stati introdotti in moltissime zone e sono anche allevati in impianti di piscicoltura specializzati. Anche i pescatori sportivi li apprezzano e li catturano soprattutto con le tecniche dello spinning e del mort mani\u00e9.\nSpecie.\nIl genere comprende 5 specie:"}
{"id": "3049797", "revid": "1861950", "url": "https://it.wikipedia.org/wiki?curid=3049797", "title": "Air Niugini", "text": "Air Niugini \u00e8 la compagnia aerea di bandiera della Papua Nuova Guinea, la sua base principale \u00e8 l'Aeroporto di Port Moresby ed opera voli domestici ed internazionali verso Asia, Oceania ed Australia. Niugini \u00e8 il termine tok pisin per Nuova Guinea.\nStoria.\nAir Niugini \u00e8 stata costituita nel novembre 1973 dal governo di Papua in collaborazione con Ansett Australia, Qantas e Trans Australia Airlines; inizialmente la compagnia ha effettuato unicamente voli domestici utilizzando DC-3 e Fokker F27.\nNel 1975, per aprire le prime rotte internazionali, \u00e8 stato noleggiato un Boeing 720, sostituito dopo un anno da un Boeing 707 acquistato da Qantas, mentre per i voli interni i Fokker 27 sono stati affiancati dai pi\u00f9 capienti e veloci Fokker F28.\nNel 1976 il governo ha rilevato le quote detenute da Qantas e da TAA, quelle di Ansett saranno acquistate nel 1980. \nNel 1981 la flotta di Fokker 27 \u00e8 stata interamente sostituita dai De Havilland Canada Dash 7.\nNel 1984 la compagnia ha sostituito i due Boeing 707 con un Airbus A300 noleggiato da TAA; a sua volta questo velivolo \u00e8 stato sostituito nel 1989 da due Airbus A310 che hanno permesso ad Air Niugini di collegare le principali citt\u00e0 australiane con Singapore e Manila tramite il proprio hub di Port Moresby.\nNegli anni '90 la compagnia ha incontrato grandi difficolt\u00e0 soprattutto a causa della rivolta scoppiata nella Regione autonoma di Bougainville e dell'eruzione del vulcano Tavurvur che hanno di fatto bloccato la maggior parte dei voli domestici pi\u00f9 trafficati; in aggiunta la crisi monetaria asiatica ha fatto registrare ad Air Niugini ingenti perdite finanziarie durante tutto il decennio. Il governo della Papua Nuova Guinea ha cercato di risollevare le sorti della compagnia tagliando posti di lavoro, riducendo i salari e aprendo uffici in Asia e in Europa per ampliare il mercato del vettore aereo, ma solamente nel 2003 si \u00e8 avuto il primo bilancio in attivo con un profitto di 15,8 milioni di dollari USA.\nNell'agosto 2002, per sostituire i due Airbus A310, \u00e8 stato preso in leasing un Boeing 767 da Air New Zealand mentre a partire dal settembre 2004 i Fokker F100 hanno progressivamente sostituito i vecchi Fokker F28.\nNel dicembre 2007 Air Niugini ha restituito il Boeing 767 al proprietario ed ha stipulato un contratto con Icelandair per il noleggio di un Boeing 767-300ER e di un Boeing 757-200. Il B757 \u00e8 stato restituito nel marzo 2011 e sostituito con altri due B767-300ER.\nIl 15 ottobre 2014 Air Niugini ha annunciato la creazione di una compagnia aerea sussidiaria denominata Link PNG che si sarebbe occupata dei collegamenti con gli aeroporti minori utilizzando Dash-8-Q200 e Q300 ceduti dalla compagnia di bandiera.\nNel giugno 2018, le persone in rivolta nella citt\u00e0 di Mendi a seguito dei contestati risultati elettorali hanno distrutto un Dash-8 della Link PNG all'aeroporto della citt\u00e0.\nIl 14 giugno 2019, Air Niugini ha annunciato che avrebbe rilevato la rotta Cairns-Hong Kong che Cathay Pacific stava abbandonando. Sarebbe stata operata con uno scalo a Port Moresby sperando di ricavare considerevoli entrate dal trasporto di frutti di mare vivi ai mercati asiatici.\nA luglio 2019, Air Niugini ha annullato il suo ordine per un singolo Boeing 787-8.\nFlotta.\nFlotta attuale.\nA dicembre 2021 la flotta di Air Niugini \u00e8 cos\u00ec composta:\nFlotta storica.\nAir Niugini operava in precedenza con i seguenti aeromobili:"}
{"id": "3049798", "revid": "110157", "url": "https://it.wikipedia.org/wiki?curid=3049798", "title": "Circondario di Palmi", "text": "Il circondario di Palmi \u00e8 stato uno dei tre circondari in cui fu suddivisa la provincia di Reggio Calabria nel periodo 1860-1927 (durante il Regno d'Italia).\nStoria.\nCon l'Unit\u00e0 d'Italia, il Distretto di Palmi venne abrogato e la provincia della Calabria Ulteriore Prima, in seguito Provincia di Reggio Calabria, fu suddivisa in tre circondari, tra i quali quello di Palmi. L'ente venne istituito tramite decreto del 2 gennaio 1861 che apportava modifiche ed integrazioni al Regio Decreto n. 3702 del 23 ottobre 1859, che disegnava la geografia amministrativa del nuovo stato italiano.\nL'ente venne soppresso, con tutti gli altri circondari italiani, tramite Regio Decreto n. 1 del 2 gennaio 1927.\nMandamenti e comuni del circondario.\nNel Circondario di Palmi ricadevano tutti i comuni geograficamente appartenenti alla Piana di Palmi, e lo stesso venne suddiviso in 10 mandamenti:\nNel corso degli anni vi furono le seguenti modifiche:"}
{"id": "3049800", "revid": "281901", "url": "https://it.wikipedia.org/wiki?curid=3049800", "title": "Stizostedion", "text": ""}
{"id": "3049802", "revid": "767487", "url": "https://it.wikipedia.org/wiki?curid=3049802", "title": "Il fauno", "text": "Il fauno \u00e8 un film muto italiano del 1917 diretto, sceneggiato e interpretato da Febo Mari.\nTrama.\nUno scultore lascia sola nel proprio atelier la sua modella per una serata al Casin\u00f2. La modella, di nome Fede, ha paura di essere lasciata sola nello studio, si avvicina al caminetto e si sdraia sul sof\u00e0, e nello studio si trova anche una statua marmorea di un fauno.\nLei si addormenta e nel sogno il fauno si anima e si avvicina a Fede, la quale molto impaurita, si allontana e tenta di scappare, ma durante l'inseguimento lei sviene. Il fauno la sveglia, ma questa volta Fede non ha paura e i due s'innamorano.\nUna principessa, Femmina, acquista la statua e Fede segue il carro che la trasporta. La statua cade gi\u00f9 dal carro, si rompe, e prende vita, e cos\u00ec il fauno e la ragazza fuggono in campagna. Un cacciatore li segue, combatte contro il fauno e lo colpisce, e torna ad essere nuovamente una statua di marmo.\nFede poi si risveglia dal sonno, guarda la statua e si rende conto che in realt\u00e0 quello \u00e8 stato un sogno."}
{"id": "3049805", "revid": "287204", "url": "https://it.wikipedia.org/wiki?curid=3049805", "title": "Austin Toros 2006-2007", "text": "La stagione 2006-07 degli Austin Toros fu la 6\u00aa nella NBA D-League per la franchigia.\nGli Austin Toros arrivarono quarti nella \"Eastern Division\" con un record di 21-29, non qualificandosi per i play-off."}
{"id": "3049810", "revid": "1414939", "url": "https://it.wikipedia.org/wiki?curid=3049810", "title": "Scontro bionico", "text": "Scontro bionico (\"Bionic Showdown: The Six Million Dollar Man and the Bionic Woman\") \u00e8 un film per la televisione del 1989 diretto da Alan J. Levi, crossover di due serie televisive: \"La donna bionica\" e \"L'uomo da sei milioni di dollari\", con Lee Majors e Lindsay Wagner.\nTrama.\nSteve Austin sta lavorando alla sicurezza agli International Goodwill Games. Oscar va nel suo ufficio e viene attaccato da un intruso. In seguito Steve scopre che il suo nullaosta di sicurezza \u00e8 stato declassato. La persona che ha fatto irruzione conosceva i protocolli di sicurezza OSI ed \u00e8 anch\u2019essa bionica. Qualcuno sta progettando qualcosa agli International Goodwill Games. Cos\u00ec, mentre Steve e Jamie cercano di scoprire cosa succeder\u00e0, Oscar lascia l\u2019OSI quando suo nipote viene ferito e la sua richiesta che Rudy Wells lo operi, viene negata. Successivamente viene fatto prigioniero.\nFilm TV.\nDalle due serie televisive sono stati tratti 6 film:"}
{"id": "3049820", "revid": "465169", "url": "https://it.wikipedia.org/wiki?curid=3049820", "title": "Rosalie", "text": ""}
{"id": "3049823", "revid": "767487", "url": "https://it.wikipedia.org/wiki?curid=3049823", "title": "Circondario di Reggio di Calabria", "text": "Il circondario di Reggio di Calabria \u00e8 uno dei tre circondari in cui \u00e8 suddivisa l'omonima provincia, esistito dal 1860 al 1927."}
{"id": "3049843", "revid": "1124164", "url": "https://it.wikipedia.org/wiki?curid=3049843", "title": "Palazzo della Ragione (Bergamo)", "text": "Il palazzo della Ragione \u00e8 un edificio storico della citt\u00e0 di Bergamo risalente al XII secolo che divide piazza Vecchia da piazza del Duomo.\nCollocazione.\nL'edificio \u00e8 posto nella citt\u00e0 alta, ovvero nella parte racchiusa tra le mura venete, sul lato meridionale di piazza Vecchia, di fronte al palazzo Nuovo, sede della Biblioteca Civica Angelo Mai, accanto al palazzo del Podest\u00e0 e al Campanone, delimitando il lato sud-occidentale di piazza Vecchia, che per secoli \u00e8 stata il centro politico della citt\u00e0 orobica. Il portico aperto lo collega con la piazza del Duomo; su questa piazza \u00e8 affiancato dalla basilica alessandrina e di fronte alla facciata meridionale della basilica mariana e della cappella Colleoni. La sua collocazione e la sua storia lo pone a essere uno dei palazzi pi\u00f9 importanti della citt\u00e0.\nStoria.\nIl palazzo venne edificato al termine del XII secolo, tra il 1183 (data in cui fu siglata la pace di Costanza) e il 1198, epoca in cui cominciarono a svilupparsi le prime realt\u00e0 comunali all'interno del Sacro Romano Impero. Anche Bergamo non fu da meno, tanto da dotarsi di questo palazzo comunale citato come \"Palatium Comunis Pergami\" in documenti del 1199, che di fatto lo rendono il pi\u00f9 antico palazzo comunale italiano, anche conseguenza della scomunica del vescovo Arnolfo prima e del vescovo filo-imperialista Gerardo poi.. Proprio del XII secolo risalgono i capitelli romanici posti sul lato a sud del palazzo, la costruzione dovrebbe aver richiesto poco pi\u00f9 di vent'anni in concomitanza della costruzione della grande basilica mariana..&lt;br&gt;\nL'edificio mantenne il ruolo di centro politico cittadino anche al termine dell'epoca comunale quando, con l'arrivo della Repubblica di Venezia nella prima met\u00e0 del XV secolo, venne utilizzato quasi esclusivamente come luogo dove si amministrava la giustizia, da qui \"Palazzo della Ragione\", mentre al margine opposto della Piazza Nuova furono costruiti gli ambienti per le assemblee consiliari cittadine. \nRisalgono quindi all'originale costruzione il lato a sud e quello a ovest, e considerato che l'edificio fu oggetto di un incendio nel 1296, si presume solo successivamente a questo evento il lato a nord, forse era presente solo come percorso viario. Il piano superiore era diviso in due grandi sale a cui si accedeva dalla scala posta sul lato sud. Nei secoli a seguire il palazzo sub\u00ec molte modifiche, anche a causa del modificarsi della piazza antistante e dei suoi palazzi, infatti piazza Vecchia iniziava ad assumere la sembianze sempre pi\u00f9 definite assumendo sempre maggiormente l'importanza civile, mentre quella posta sul lato sud aveva sempre maggiormente l'importanza religiosa con tutti palazzi dedicati alla chiesa e al clero. Situazione che si accentu\u00f2 nel Quattrocento, quando divenne il fronte principale non pi\u00f9 quello a meridione, ma quello a nord, su piazza Vecchia. Il fronte del palazzo fu raffigurato in una tarsia da fra Damiano Zambelli per l'antica chiesa di Santo Stefano nel 1510 circa.\nL'incendio e la ricostruzione.\nIl palazzo sub\u00ec un grave incendio nel 1513, e forse pi\u00f9 di un incendio. Se il primo \u00e8 documentato per mano degli spagnoli che in quell'anno avevano occupato la citt\u00e0, quello risultante alcuni anni successivi sembra fosse stato causato da alcuni cittadini, risulta infatti che nel 1519 il comune avesse offerto una ricompensa a chi avesse identificato gli incendiari.Il palazzo per\u00f2 era danneggiato gi\u00e0 da tempo e nel 1503 era stato invitato un costruttore di Crema che provvedesse a restaurarne alcune sue parti. La sua ricostruzione comprova quanto fosse importante per il funzionamento del governo veneto cittadino, la presenza di un palazzo di giustizia che avesse anche un aspetto predominante sui restanti palazzi\nLa documentazione di questi restauri \u00e8 sufficiente per meglio comprendere come si svilupp\u00f2 la realizzazione del nuovo palazzo. Se la facciata principale era rivolta verso platea parva\nsancti Vincent\u00edi dove era presente anche una scala d'accesso, con i restauri fu spostata realizzando la facciata dominante verso la platea nova. Ma di grande importanza fu il rifacimento interno con la costruzione di un'unica grande sala. \nNon tutti i lavori risulta siano stati eseguiti dall'Isabello. Per le finestre risulta fosse incaricato Francesco da Ponte, per la parete a nord Stefano Grataroli e Giorgio Marchesi, due artigiani che molti lavori svolsero per l'architetto. I lavori iniziarono verso la parete a nord, con la sostituzione di una finestra e con la collocazione del nuovo leone di San Marco, dato che quello gi\u00e0 presente era molto deteriorato I lavori sulla facciata furono pagati nel marzo del 1539, e il 12 aprile venne posto il Leone di San Marco.\nSuccessivamente fu restaurata la parete a sud verso la chiesa di san Vincenzo, fu quindi tamponata la porta che dava accesso al palazzo, di cui non c'\u00e8 pi\u00f9 traccia.\nI lavori su questo lato ebbero una durata maggiore, se l'incarico dato all'Isabello era \"demolir over disfar la fazzada del Pallazzo verso la ghiesa di s.ta Maria\", questo indicherebbe che l'architetto dovette disfare la facciata pietra su pietra, cos\u00ec da non rovinare la pavimentazione della piazza: \"il solo della Piazza non si guasti\". Visibile sulla parete la diversit\u00e0 tra i conci vecchi e quelli posti all'estremit\u00e0 del muro.\nL'acquisto delle travi del tetto che costituiscono le capriate risale al 1543, in quel tempo l'attivit\u00e0 del tribunale fu svolta sotto il porticato del palazzo. Il 22 dicembre 1543 ebbe inizio il lavoro di rifacimento del porticato con la rimozione e la collocazione delle nuove colonne che erano presenti dal XII secolo probabilmente di forma ottagonale, mentre quelle nuove furono di ordine dorico. Il lavoro dur\u00f2 due anni: risulta infatti pagato il 7 ottobre 1545. Difficile comprendere oggi se i restauri siano stati un ammodernamento del palazzo come desiderio della Repubblica Veneta, o un restauro conseguente agli incendi, anche perch\u00e9 risulta che l'attivit\u00e0 di tribunale non fu mai sospesa completamente. Il grande salone che Isabello cre\u00f2 al primo piano del palazzo, serv\u00ec a realizzare un grande unico locale. La pavimentazione del salone fu l'ultimo intervento dell'Isabello, anche se gi\u00e0 prima che questo fosse terminato, \u00e8 presente una richiesta di intervento sullo stabile con il pagamento di ferro per \"pro ligando muro palatii\". Nel 1550 furono commissionati a Lucano da Imola e Gerolamo Colleoni affreschi per il palazzo e il Lucano fu pagato anche per la realizzazione dell'insegna di San Marco. Con la nuova immagine e il nuovo orientamento, il palazzo raggiunse la posizione di massimo dominio cittadino.\nAl termine della dominazione della Serenissima, alla quale subentr\u00f2 nel 1797 la napoleonica Repubblica Cisalpina, il palazzo perse le prerogative di centro politico cittadino. \nLa decadenza istituzionale si accentu\u00f2 a partire dalla met\u00e0 del XIX secolo quando n\u00e9 la dominazione austriaca n\u00e9 il neonato Regno d'Italia garantirono alla struttura un ruolo di rilievo. Dal 1825 il palazzo fu anche sede della biblioteca che fu poi spostata nel 1928 nel nuovo palazzo Angelo Mai. Soltanto a partire dalla seconda met\u00e0 del XX secolo l'edificio venne coinvolto in un progetto turistico, con l'apertura nella \"Sala delle Capriate\" del Museo dell'affresco, rendendolo accessibile e visitabile.\nStruttura.\nIn origine la fronte principale del palazzo era rivolta verso la basilica di Santa Maria Maggiore, ma fu rivolta verso Piazza Vecchia, allora \"Piazza Nuova\", negli anni 1462 e 1463 quando la Serenissima fece aprire gli arconi al piano terreno verso la piazza e i finestroni gotici, mentre era gi\u00e0 ultimata sin dalla tarda estate del 1457 la scalinata che porta all'ingresso tramite un cavalcavia loggiato e che permette di accedere anche all'attiguo Palazzo dei giuristi. Nel 1464 sulla nuova facciata verso la piazza Nuova fu collocato il primo grande bassorilievo col Leone di San Marco, dorato su fondale azzurro, in un'edicola valutata dal Filarete venuto appositamente da Milano.\nPiano terra- portico.\nMolto simile ad altri palazzi comunali italiani edificati in epoca medievale, possiede un piano terra aperto su tre lati (in origine due) con porticato. Questo \u00e8 dotato di una loggia ad arcate acute e a tutto sesto, con pilastri portanti perimetrali e colonne cinquecentesche al centro. I pilastri stessi sono ornati da capitelli con elementi decorativi in stile romanico, tra cui animali ed elementi zoomorfi (leoni, uccelli e scimmie) ed antropomorfi. \nSulla parete a est vi \u00e8 il lungo tutta la parete banco di pietra composte da blocchi rettangolari dove vi sono bassorilievi con sagome romboidali e rotonde risalente al 1501, che durante medioevo era il banco dei magistrati per diventare poi il posto dove venivano rese pubbliche le sentenze pi\u00f9 importanti per la cittadina.\nAll'interno del porticato si sviluppa una piccola piazzetta che divide piazza Vecchia, simbolo del potere politico, dalla piazza del Duomo, simbolo del potere religioso in cui si trovano il duomo, la cappella Colleoni e la basilica di Santa Maria Maggiore. Sulla parete vi sono bassorilievi, tra i quali merita menzione la \"Madonna col Bambino in braccio\" inquadrato in un'architettura di due colonne con trabeazione e cornici sottostanti, opera di Bartolomeo Manni. La pavimentazione presenta anche un orologio solare, opera dell'abate Giovanni Albrici, risalente al termine del XVIII secolo. Restaurato prima nel 1857 dall'ingegnere Francesco Valsecchi e poi nel 1982, indica le coordinate del punto in cui si trova (longitudine 27\u00b029' e latitudine 45\u00b043') e l'altezza sul livello del mare (360,85 m).\nI capitelli.\nI capitelli delle colonne poste su\nImportante sono le raffigurazioni presenti sui capitelli rispetto alla storia cittadina, in particolare i tre capitelli rivolti verso piazza del Duomo che erano un messaggio implicito al potere, dato la vicinanza anche dei palazzi vescovili. \nIl primo verso sinistra, detto \u201cpilastro della concordia\u201d, raffigura una serie di personaggi tra i quali tre uomini rappresentati nelle medesime dimensioni, e raffiguranti il podest\u00e0 e due consoli. Il podest\u00e0 tiene le chiavi cittadine e sul petto il simbolo del sole con la raggiera che divenne poi parte del simbolo di Bergamo.\nIl secondo pilastro dovrebbe raffigurare nella pietra angolare, quello che era la nascita del potere legislativo. Presenta il \u201cmaestro dei cives,\u201d con gli occhi ben spalancati che regge il libro delle sentenze di condanna dette \u201cdel maleficio\u201d. Il terzo capitello raffigura un angelo nella pietra angolare che regge il rotolo dove \u00e8 scritta la legge che da orale diventa scritta. Sono anche raffigurati due falchi e un'aquila che indicano l'attenzione del cacciatore e della preda che deve avere, la medesima attenzione deve essere del legislatore. I tre pilastri riportano quindi il potere legislatore esecutivo e giudiziario importanti del luogo, raffigurati con la nuova aristocrazia. \nI pilastri della parte ad est raffigurano il primo l'immagine di un giardino con i frutti dell'orto. Vi sono due fiori accanto a due persone, una vestita rappresentando la parte ricca e una nuda la parte povera. Entrambi genuflessi nell'atto di forzare tutto il corpo per reggere la trabeazione. Tra di loro due oche con i colli attorcigliati rappresentando l'iconografia dell'attenzione, a riprendere le Oche del Campidoglio, e la fedelt\u00e0 che si riteneva del maschio sulla femmina. Il medesimo soggetto presente sull'altro lato del capitello anche se si presenta molto deteriorato, due uomini posti su di un ginocchio nell'atto di reggere con la forza delle braccia il palazzo. Presta spinta e controspinta di masse umane che diventano architettoniche ma che diventano la parte cittadina democratica che deve trovare una soluzione ai dibattiti, ponendo tutti sul medesimo piano. \nLa creazione dei pilastri ha sicuramente origine dal libro di Mos\u00e8 del Brolo \"Liber bergomunus\" del 1120, quindi precedente, ma che ben presenta quello che doveva essere un progetto societario a cui poi si ispirarono i nuovi cittadini.\nIl capitello successivo raffigura un uomo posto in un giardino ben curato che tiene una mano sul cuore e una alla vita, forse a fermare la spada che teneva sul fianco, e accanto a lui un leone con il leoncino. Nel periodo il leone era considerato un animale molto attento, sapeva, infatti, cancellare le sue tracce, inoltre si diceva che il leoncino nascesse morto ma che il suo alitare il fiato per tre giorni lo faceva rinascere, chiaro assonanza con il Padre e il Figlio della religione cristiana. Un animale che sapeva usare forza ma anche clemenza. \nMolti altri capitelli delle colonne portanti il palazzo, raffigurano verdure, a indicare il \u201cbrolo\u201d, quel terreno ben curato e coltiva intorno alle case.\nPrimo piano.\nAl primo piano si accede tramite una scalinata loggiata (1457), che porta anche agli ambienti superiori del palazzo dei Giuristi, sulla quale sono collocate sculture ed epigrafi di origine medievale e rinascimentale, diverse delle quali provenienti dalla ex chiesa di sant'Agostino, tra cui spiccano alcune opera di Giovanni da Campione. Al termine della scalinata si trova un piccolo cavalcavia che introduce al salone dove si amministrava la giustizia, denominato sala delle Capriate. In questa si trovano sia ampie finestre a trifora architravata che garantiscono una buona luminosit\u00e0, sia un accesso al balcone, situato al centro della parete che d\u00e0 su piazza Vecchia. Queste soluzioni architettoniche vennero introdotte, o conservate, alla met\u00e0 del XVI secolo quando, in seguito ad un incendio, l'intero edificio fu sottoposto ad un intervento di recupero, realizzato fra il 1538 ed il 1554, sotto la guida del progettista Pietro Isabello. Vi si trovano inoltre dipinti ed affreschi, tra cui quelli del Bramante custoditi in precedenza nell'attiguo Palazzo del Podest\u00e0. Originariamente la facciata esterna era ornata dagli stemmi (ora andati perduti) dei podest\u00e0 e dei rettori di Bergamo, nonch\u00e9 dal leone di San Marco, distrutto con l'avvento dei francesi e ripristinato solo nel 1933, donato dalla municipalit\u00e0 di Venezia.\nIl palazzo e la sala delle Capriate \u00e8 visitabile con orari che seguono le necessit\u00e0 delle mostre esposte."}
{"id": "3049844", "revid": "767487", "url": "https://it.wikipedia.org/wiki?curid=3049844", "title": "Circondario di Gerace", "text": "Il circondario di Gerace \u00e8 uno dei tre circondari in cui era suddivisa la provincia di Reggio di Calabria, dal 1860 al 1927.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Gerace fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Reggio di Calabria.\nSuddivisione amministrativa.\nNel 1863, la composizione del circondario era la seguente:"}
{"id": "3049845", "revid": "287204", "url": "https://it.wikipedia.org/wiki?curid=3049845", "title": "Austin Toros 2007-2008", "text": "La stagione 2007-08 degli Austin Toros fu la 7\u00aa nella NBA D-League per la franchigia.\nGli Austin Toros arrivarono primi nella \"Southwest Division\" con un record di 30-20. Nei play-off vinsero la semifinale con i Sioux Falls Skyforce (1-0), perdendo poi la finale con gli Idaho Stampede (2-1)."}
{"id": "3049847", "revid": "834", "url": "https://it.wikipedia.org/wiki?curid=3049847", "title": "Delmas (Haiti)", "text": "Delmas, in creolo haitiano \"D\u00e8lma\", \u00e8 un comune di Haiti facente parte dell'arrondissement di Port-au-Prince nel dipartimento dell'Ovest.\nAltri progetti.\n "}
{"id": "3049848", "revid": "547034", "url": "https://it.wikipedia.org/wiki?curid=3049848", "title": "Austin Toros 2008-2009", "text": "La stagione 2008-09 degli Austin Toros fu l'8\u00aa nella NBA D-League per la franchigia.\nGli Austin Toros arrivarono secondi nella \"Southwest Division\" con un record di 32-18. Nei play-off vinsero i quarti di finale con gli Idaho Stampede (1-0), perdendo poi la semifinale con i Colorado 14ers (1-0)."}
{"id": "3049855", "revid": "481666", "url": "https://it.wikipedia.org/wiki?curid=3049855", "title": "The Hunchback", "text": "The Hunchback (\"il gobbo\" in lingua inglese) pu\u00f2 riferirsi a:"}
{"id": "3049857", "revid": "287204", "url": "https://it.wikipedia.org/wiki?curid=3049857", "title": "Olimpio Cipriano", "text": ""}
{"id": "3049863", "revid": "1522738", "url": "https://it.wikipedia.org/wiki?curid=3049863", "title": "Kobra (Mortal Kombat)", "text": ""}
{"id": "3049872", "revid": "1714743", "url": "https://it.wikipedia.org/wiki?curid=3049872", "title": "Elisabetta Augusta Sofia del Palatinato-Neuburg", "text": "Biografia.\nCarlo III Filippo aveva avuto un totale di sei figli, sei femmine ed un figlio maschio nato morto; Elisabetta Augusta Sofia fu l'unica di essi a raggiungere l'et\u00e0 adulta. Essa era la terza figlia di Carlo Filippo, all'epoca conte palatino di Neuburg, e della prima moglie, Ludwika Karolina Radziwi\u0142\u0142. Una delle sue sorelle, Maria Anna, mor\u00ec prima che nascesse Elisabetta Augusta, all'et\u00e0 di uno o due anni; Leopoldina Eleonora Giuseppina mor\u00ec l'anno in cui nacque Elisabetta Augusta, a tre anni. La madre mor\u00ec il 25 marzo 1695 lasciando la figlia orfana all'et\u00e0 di due anni; il padre si rispos\u00f2 con la principessa Teresa Caterina Lubomirska, che gli diede due figlie, morte anch'esse attorno ai tre anni.\nNel 1716 suo padre succedette al fratello Giovanni Guglielmo sul trono dell'Elettorato palatino; a quell'epoca era ormai chiaro che la linea del Palatinato-Neuburg, fondata da due nipoti del duca Giorgio di Baviera, Ottone Enrico e Filippo, si sarebbe estinta, dal momento che sia Carlo Filippo che i suoi fratelli non erano riusciti a generare un legittimo erede maschio. Era altrettanto evidente che l'imparentata linea del Palatinato-Sulzbach, nella persona di Giuseppe Carlo, figlio maggiore del Conte Palatino di Sulzbach, sarebbe succeduta nei titoli dei Neuburg.\nIl 2 maggio 1717, a Innsbruck, Elisabetta Augusta Sofia spos\u00f2 Giuseppe Carlo, realizzando una mossa diplomatica che un\u00ec le due linee dinastiche; i figli della loro unione sarebbero stati gli eredi indiscussi dell'Elettorato, evitando cos\u00ec il ripetersi di una guerra di successione. I loro figli maschi morirono per\u00f2 tutti in giovane et\u00e0, mentre sopravvissero solo tre figlie.\nElisabetta Augusta mor\u00ec a seguito di un parto nel 1728; il marito spir\u00f2 l'anno seguente a Oggersheim. L'Elettorato Palatino pass\u00f2 al cognato di Elisabetta Augusta, Giovanni Cristiano Giuseppe, il cui figlio Carlo Teodoro divenne principe elettore nel 1742 e spos\u00f2 Elisabetta Augusta, figlia omonima di Elisabetta Augusta Sofia e Giuseppe Carlo.\nDiscendenza.\nElisabetta Augusta Sofia diede al marito i seguenti figli:\nAttraverso la figlia Maria Francesca essa fu una nonna di Massimiliano I Giuseppe di Baviera, che succedette a Carlo Teodoro come elettore palatino nel 1799."}
{"id": "3049874", "revid": "306856", "url": "https://it.wikipedia.org/wiki?curid=3049874", "title": "Operazioni navali nel mare Adriatico (1914-1918)", "text": "Durante la prima guerra mondiale furono effettuate diverse operazioni navali nel mare Adriatico, iniziate con la dichiarazione di guerra tra Francia e Impero austro-ungarico l'11 agosto 1914. Con l'immediato blocco del Canale d'Otranto da parte della marina francese, a cui parteciparono anche unit\u00e0 della Royal Navy, le forze navali austro-ungariche si videro costrette a operare solamente all'interno delle acque dell'Adriatico, senza poter compiere azioni a lungo raggio all'interno del Mar Mediterraneo e indotte anzi a proteggere i propri porti, cantieri e divisioni navali dalla superiorit\u00e0 numerica nemica.\nInizialmente il peso delle operazioni alleate ricadde sulla marina francese; l'Italia allo scoppio del conflitto aveva dichiarato la sua neutralit\u00e0, mentre il Regno Unito era impegnato contro la Kaiserliche Marine nel mare del Nord e nella scorta al traffico mercantile nel Mediterraneo. Nel contempo la k.u.k. Kriegsmarine effettu\u00f2 soprattutto azioni di disturbo tramite sommergibili e naviglio leggero, avvalendosi di U-Boot forniti dall'alleato tedesco sin dall'agosto 1914, i quali operarono con base nel porto di Pola sotto bandiera austro-ungarica. La situazione cambi\u00f2 il 23 maggio 1915, giorno in cui l'Italia (nel rispetto degli impegni presi col patto di Londra) dichiar\u00f2 guerra all'Austria-Ungheria. La Regia Marina si sobbarc\u00f2 presto l'onere di intraprendere e gestire la guerra sul fronte dell'Adriatico durante tutto lo svolgimento del conflitto.\nIl confronto lasci\u00f2 subito ampio spazio agli agguati dei sommergibili, alle imprese aeree e in un secondo tempo alle incursioni dei mezzi d'assalto quali i MAS. I due comandanti supremi contrapposti, l'ammiraglio Paolo Thaon di Revel e l'ammiraglio Anton Haus (in seguito rimpiazzato da Maximilian Njegovan e quindi da Mikl\u00f3s Horthy) non vollero infatti rischiare le grandi corazzate in acque ristrette, puntando invece su rapidi attacchi, sul blocco dei principali scali e sulla strategia della \"flotta in potenza\"; un'impostazione a cui si attennero in particolare gli austro-ungarici. Le operazioni non videro una netta prevalenza di uno dei contendenti ed ebbero fine con l'entrata in vigore dell'armistizio di Villa Giusti il 4 novembre 1918, giorno in cui la Regia Marina complet\u00f2 o mise in atto una serie di occupazioni anfibie delle maggiori citt\u00e0 costiere nemiche.\nSituazione generale.\nNegli anni precedenti il conflitto, la crescente ostilit\u00e0 tra la Triplice alleanza e il Regno Unito aveva posto la Regia Marina italiana in una situazione difficile: essa e la k.u.k. Kriegsmarine (la marina da guerra austro-ungarica) potevano, se riunite, fronteggiare la Marine nationale francese, a patto che non fosse appoggiata dalla Royal Navy britannica. La convenzione navale firmata il 23 giugno 1913 nell'ambito della Triplice alleanza garantiva all'Italia l'appoggio della flotta austro-ungarica, la cui utilit\u00e0 era per\u00f2 limitata alla protezione delle coste nazionali, lasciando indifeso il traffico mercantile: la consapevolezza che la sua vitale continuit\u00e0 era nelle mani della \"Mediterranean Fleet\" fu causa non ultima della scelta della neutralit\u00e0 nell'estate 1914, quando scoppi\u00f2 la prima guerra mondiale. Le flotte mediterranee della Francia e del Regno Unito erano superiori, in termini numerici, nel campo dell'artiglieria navale alle squadre italo-austro-ungariche e tale preponderanza sarebbe stata ulteriormente rafforzata qualora le forze navali russe fossero intervenute nel Mediterraneo. Tuttavia, le unit\u00e0 da guerra della Triplice alleanza annoveravano novantanove moderni cannoni da 305\u00a0mm L/45 o L/50, mentre l'Intesa disponeva soltanto di ottanquattro pezzi similari: in caso di battaglia, perci\u00f2, la Regia Marina e la k.u.k Kriegsmarine avrebbero goduto di maggior gittata e potenza di fuoco. Forti di questo vantaggio, l'Impero tedesco, l'Austria-Ungheria e l'Italia firmarono il 10 novembre 1913 una seconda convenzione navale, che assicurava l'utilizzo dei porti di Napoli-Gaeta, Messina e Augusta alle forze navali combinate delle tre nazioni, riunite sotto il comando dell'ammiraglio austro-ungarico Anton Haus. Questa scelta fu fatta per tutelare le flotte mediterranee della Triplice alleanza, le quali allo scoppio del conflitto si sarebbero trovate in posizione avanzata per colpire rapidamente ed efficacemente i trasporti di truppe francesi via mare.\nDopo l'attentato di Sarajevo, la marina austro-ungarica si mobilit\u00f2 in fretta; il 18 luglio 1914 l'ipotesi di attuazione del \"Kriegsfall B\" (\"Piano di guerra Balcani\") giustific\u00f2 l'ordine alle unit\u00e0 della squadra di completare le provviste di carbone a Pola. Il 22 luglio la II Divisione navale, composta dalle navi della classe Radetzky, si disloc\u00f2 a Cattaro; il giorno seguente fu messa in allarme la flottiglia del Danubio (\"Donauflottille\"). Il 24 luglio i cacciatorpediniere \"Admiral Spaun\", \"Uskoke\", \"Ulan\", \"Streiner\", le torpediniere \"61\", \"66\" e \"68\" e gli idrovolanti \"E18\", \"E20\" ed \"E21\" furono inviati da Pola a Kumbor (golfo di Cattaro); al contempo la II Divisione fu informata dal comando della marina che avrebbe operato alle dirette dipendenze del VI Corpo d'armata, il quale dal 28 luglio avrebbe iniziato a muovere verso le coste della Dalmazia. Fu inoltre assicurata la disponibilit\u00e0 delle unit\u00e0 in costruzione, che potevano essere rimorchiate a Pola (nave da battaglia \"Szent Istvan\", incrociatori protetti \"Saida\", \"Helgoland\", \"Novara\", cacciatorpediniere \"Cham\u00e4leon\", \"Pola\", \"Teodo\", le torpediniere da \"79\" a \"81\" e da \"98\" a \"100\"). A Porto Re rimasero le torpediniere da \"82\" a \"97\".\nIl 3 agosto, infine, il governo italiano annunci\u00f2 la propria neutralit\u00e0. Tale decisione bloccava i movimenti della Regia Marina che, in vista della collaborazione con la flotta austro-ungarica, aveva stanziato a Brindisi la I Squadra (in attesa di prendere il mare), a Gaeta una divisione della II Squadra, a La Spezia le altre tre divisioni della II Squadra, pronte queste a contrastare la flotta francese. Pochi giorni prima, e cio\u00e8 il 30 luglio, la flotta britannica aveva concluso i rifornimenti alla base di Malta e la Marine nationale, mentre si concentrava a Tolone, inviava navi da trasporto vuote verso le colonie dell'Africa. La marina da guerra austro-ungarica, immediatamente dopo aver ricevuto l'ordine di mobilitazione generale, procedette all'attuazione dei provvedimenti previsti per tale eventualit\u00e0. Essi comprendevano l'organizzazione del comando in capo della flotta, il quale era assunto dal comandante della marina ed esercitava le proprie funzioni (eccezion fatta per la flottiglia del Danubio) direttamente in tutte le questioni di carattere operativo; per il tramite del Ministero della guerra, Sezione marina, poteva intervenire in problemi di altra natura. Anche l'ammiraglio del porto di Pola e i comandi militari marittimi di Trieste e di Sebenico furono posti alle dipendenze del comando della flotta dal punto di vista marittimo-operativo.\nLe forze in campo.\nK.u.k. Kriegsmarine.\nLa k.u.k. Kriegsmarine non era assolutamente attrezzata per una guerra offensiva. Sebbene le sue quattro moderne navi da battaglia monocalibro della classe Tegetthoff fossero il fulcro di una potente squadra da battaglia, insieme alle varie pre-dreadnought tra cui la classe Habsburg (tre unit\u00e0) e le navi da difesa costiera come la classe Monarch (tre unit\u00e0), dotate per\u00f2 solo di cannoni calibro 240\u00a0mm, non potevano confrontarsi su un piano di parit\u00e0 con le navi della Regia Marina, ben pi\u00f9 numerose. A esse si affiancavano gli incrociatori corazzati , e , tutti esemplari unici, e gli incrociatori leggeri della classe Helgoland; un punto di forza dovevano essere i quattordici cacciatorpediniere della classe Husz\u00e1r e i sei della classe classe T\u00e1tra, oltre ad alcune decine di torpediniere e una trentina di sommergibili. I principali porti da cui operava erano Trieste, Pola e Cattaro.\nRegia Marina.\nLa squadra da battaglia della Regia Marina, oltre a sei moderne navi monocalibro con cannoni da 305\u00a0mm (quattro in servizio allo scoppio della guerra, la e le tre della Classe Conte di Cavour, pi\u00f9 due della classe Caio Duilio varate ma ancora in allestimento), contava sei pre-dreadnought tra le due della classe Regina Margherita e le quattro della classe Regina Elena, sempre dotate di pezzi da 305\u00a0mm. A queste si aggiungevano gli incrociatori corazzati della classe Giuseppe Garibaldi, della classe San Giorgio e quelli in parte obsoleti della classe Pisa, oltre ad altri minori e unit\u00e0 di seconda linea usate nelle colonie.\nParecchi cacciatorpediniere (circa sessanta), principalmente delle classi Indomito, Soldato e Pilo, completavano la squadra; alcune decine di torpediniere, anche se obsolete, e di MAS aumentavano il potenziale offensivo. Una ventina di sommergibili completavano il naviglio. Le basi principali della Regia Marina erano La Spezia, Taranto e Napoli, con forze minori a Brindisi, Augusta, Messina, Venezia e Palermo. Taranto divenne il fulcro delle operazioni navali italiane, mentre naviglio leggero fu concentrato a Brindisi. Venezia fu difesa dagli attacchi austro-ungarici ma non ospit\u00f2 mai una squadra da battaglia, vista l'esposizione alla minaccia dei sommergibili nemici.\nL'Italia assist\u00e9 con molta preoccupazione nei primi mesi del conflitto all'ingresso nel mare Adriatico della flotta francese, la quale ebbe una corazzata gravemente danneggiata e un incrociatore affondato in breve tempo, nonostante l'obiettivo fosse quello di bloccare nei porti la flotta austro-ungarica senza cercare lo scontro. La decisione finale di entrare in guerra a fianco delle potenze dell'Intesa fu quindi accolta con sollievo, poich\u00e9 la Regia Marina diventava cos\u00ec la protagonista della guerra in Adriatico.\nMarine nationale.\nLa Marine nationale era tra le prime al mondo e all'inizio della guerra schierava quattro navi da battaglia monocalibro classe Courbet, diciassette pluricalibro, ventidue incrociatori corazzati e tredici protetti, 35 cacciatorpediniere e 160 torpediniere, oltre a 50 sommergibili. Di queste unit\u00e0, nel Mediterraneo erano schierate nella \"1ere Arm\u00e9e Navale\" al comando dell'ammiraglio Auguste Bou\u00e9 de Lapeyr\u00e8re tutte le 21 navi da battaglia (tra cui le 6 pre-dreadnought della classe Danton), 15 incrociatori, oltre 43 cacciatorpediniere e 15 sottomarini. La sua forza sarebbe cresciuta nel dicembre 1916 dopo la cattura della flotta greca al Pireo e fino alla restituzione delle navi alla Grecia nel 1917. All'inizio della guerra la sua base di operazioni fu Malta ma, dopo l'entrata in guerra dell'Italia, varie unit\u00e0 leggere furono dislocate a Brindisi e Corf\u00f9.\nRoyal Navy.\nLa presenza britannica nel Mediterraneo era incentrata sulla \"Mediterranean Fleet\" sotto il comando di Sir Archibald Berkeley Milne, con basi a Malta e Gibilterra. Delle tre unit\u00e0 originarie della classe Invincible di incrociatori da battaglia, che entrarono in servizio nella prima met\u00e0 del 1908, due (l' e l') si unirono alla Mediterranean Fleet nel 1914. Assieme all', formarono il nucleo della flotta britannica all'inizio della guerra, quando le forze della Royal Navy furono impegnate nell'inseguimento del \"Goeben\" e del \"Breslau\".\nLa neutralit\u00e0 italiana.\nDurante i mesi di neutralit\u00e0, la diplomazia lavor\u00f2 alacremente e in grande segretezza sia con gli alleati germanici, sia con le nazioni dell'Intesa, nonostante il governo venisse costantemente pressato dai \"neutralisti\" incarnati soprattutto da Giovanni Giolitti. Parallelamente l'esercito e la marina si preparavano alla guerra e cominciava a preoccupare la situazione dell'Albania, specialmente nella parte meridionale dove operavano bande greche vicine all'Impero austro-ungarico: si temeva, in particolare, di perdere la possibilit\u00e0 di controllare il canale d'Otranto, porta d'accesso all'Adriatico. Le autorit\u00e0 italiane decisero quindi di instaurare al pi\u00f9 presto dei presidi a Saseno e Valona, senza per\u00f2 sollevare obiezioni dalle altre potenze europee, specialmente quelle belligeranti; l'intervento fu cos\u00ec presentato come temporaneo e finalizzato all'esercizio di polizia marittima per combattere e impedire il contrabbando di armi nella regione albanese. Nessuno fece obiezioni e la marina si fece carico dell'operazione: fu prima occupata Saseno, mentre Valona fu oggetto di una missione sanitaria, simile a quelle gi\u00e0 insediate a Scutari e Durazzo.\nIndubbiamente, alte personalit\u00e0 dell'esercito italiano - come il capo di stato maggiore Alberto Pollio - desideravano e cercavano di preparare un'azione militare comune tra le potenze della Triplice alleanza, come numerosi erano i \"convinti amici\" della Triplice alleanza in Italia fino alla primavera del 1915, soprattutto tra gli ambienti cattolici. L'Italia, per\u00f2, soddisfaceva la quarta parte del proprio fabbisogno di viveri con l'importazione dall'estero, la quale per 4/5 avveniva via mare; questo flusso di merci comprendeva anche materie prime importanti come cotone, pelli, carbone, petrolio e nafta. Col trascorrete degli eventi, perci\u00f2, la fiducia ancora nutrita dai diplomatici austro-ungarici sull'alleato italiano non era pi\u00f9 condivisa dai militari: il capo di stato maggiore dell'imperial-regio esercito, generale Franz Conrad von H\u00f6tzendorf, chiedeva instancabilmente tempestivi provvedimenti contro il regno vicino, che riteneva si stesse armando per un attacco a sorpresa contro l'Austria-Ungheria. Di conseguenza, la strategia marittima della duplice monarchia doveva tenere presenti due possibilit\u00e0: l'ipotesi di conflitto \"Triplice intesa contro Triplice alleanza\" implicava un'azione offensiva comune delle forze navali austro-ungariche, tedesche e italiane contro la flotta francese, e forse, contro la flotta britannica nel Mediterraneo. Contemporaneamente, sarebbe stato vitale proteggere il fianco destro e le linee di comunicazione marittime delle armate impegnate nei Balcani, operando da Brindisi e dal golfo di Cattaro. La seconda e pi\u00f9 verosimile ipotesi vedeva l'Italia rimanere neutrale oppure schierarsi con l'Intesa; in entrambe le eventualit\u00e0, l'ammiraglio Haus avrebbe dovuto mantenere un atteggiamento difensivo. Se erano da escludersi attacchi contro le flotte nemiche nel Mediterraneo occidentale a causa delle netta inferiorit\u00e0 numerica, impiegare la flotta all'interno del solo Adriatico avrebbe invece consentito di lanciare brevi puntate offensive contro le forze navali e contro le coste dell'Italia, nonch\u00e9 l'appoggio alle operazioni belliche in Montenegro.\nI colloqui diplomatici continuarono finch\u00e9 fu evidente che non si sarebbe avuta alcuna convenienza a schierarsi con gli ex alleati, soprattutto per quanto riguardava le possibili conquiste territoriali in direzione delle coste balcaniche dell'Adriatico. Il dominio di questo mare divenne non soltanto il primo obiettivo delle operazioni, ma anche il punto di riferimento della politica e delle aspirazioni della marina italiana, che se da un lato non fu parte diretta nella stipulazione del Patto di Londra del 26 aprile 1915, dall'altro ne approvava pienamente i prodromi e il programma di acquisizione dei territori istriani e dalmati. Non deve sorprendere per\u00f2 il fatto che questa guerra fu condotta con il totale disinteresse per le vicende dell'esercito, il quale a sua volta non aveva mai pianificato una campagna volta alla conquista della Dalmazia, di cui avrebbe dovuto assicurare la difesa in condizioni molto difficili. La marina italiana aveva tradizionalmente un ruolo politico pi\u00f9 dinamico dell'esercito (in parte a causa dei suoi stretti rapporti con l'industria pesante) e legato alla destra nazionalistica: lo sfrutt\u00f2 con prontezza per assicurarsi il dominio militare e politico, immediato e futuro, nell'Adriatico, in piena sintonia con la politica estera di Sidney Sonnino. Al contempo l'interesse della marina nella politica mediterranea e coloniale era scarso; la partecipazione alla guerra fuori dalle acque nazionali si ridusse alla difesa del traffico mercantile contro i sommergibili, con la rinuncia di intervenire a fianco di britannici e francesi in operazioni di pi\u00f9 ampio respiro. Quindi a seguito della neutralit\u00e0 dell'Italia, l'attivit\u00e0 della flotta austroungarica si dovette limitare a difendere le sue acque e all'azione di appoggio alle operazioni terrestri, agendo anche con un blocco delle coste montenegrine contro le navi da trasporto e mercantili dell'Intesa.\nCon la convenzione navale di Londra del 10 maggio 1915, che delineava la collaborazione tra la flotta italiana e quelle dell'Intesa, la Regia Marina chiese e ottenne la piena responsabilit\u00e0 delle operazioni nell'Adriatico, nonch\u00e9 il comando delle unit\u00e0 alleate che vi fossero penetrate e di quelle, non trascurabili, che collaboravano al blocco del canale d'Otranto. Questo accordo fu poi difeso con fermezza per tutto il conflitto, anche con il rifiuto italiano di accettare un comando navale unico per il Mediterraneo nel 1918.\nLa situazione austro-ungarica.\nQuando scoppi\u00f2 la guerra, l'ammiraglio Anton Haus era Comandante in Capo della k.u.k. Kriegsmarine e Capo della sezione della Marina nell'ambito del Ministero della Guerra sin dal febbraio 1913. Inizialmente la Duplice monarchia entr\u00f2 in guerra con la sola Serbia, ma quando il conflitto divent\u00f2 una guerra generale contro la Triplice Intesa, Haus (che secondo gli accordi avrebbe dovuto comandare le forze congiunte di Austria, Italia e Germania) si trov\u00f2 di fronte alla dichiarazione di neutralit\u00e0 dell'Italia e quindi a un ridimensionamento nel suo ruolo di comandante di una flotta costretta a stare sulla difensiva.\nIl 28 luglio l'Austria-Ungheria dichiar\u00f2 guerra alla Serbia dando inizio al \"Kriegsfall B\" (\"Piano di guerra Balcani\"). Subito la Russia rispose con il suo intervento e il 31 luglio scatt\u00f2 il \"Kriegsfall R\" (\"Piano di guerra Russia\"). L'entrata in guerra dell'impero zarista era di secondaria importanza per la marina austro-ungarica, ma implicava il rischio ben pi\u00f9 grave di un intervento della Francia e rendeva perci\u00f2 cruciali le scelte dell'Italia. Il 2 agosto arriv\u00f2 la dichiarazione italiana di neutralit\u00e0 e fin da subito si pens\u00f2 di assegnare alla flotta austro-ungarica un ruolo pi\u00f9 attivo; ci\u00f2 si espresse in due modi: da un lato la sortita per soccorrere il \"Goeben\" e il \"Breslau\" che erano braccati nel Mediterraneo dalla flotta britannica, dall'altro nel trasferimento del grosso della flotta verso i Dardanelli perch\u00e9 fosse pronta per le operazioni nel Mar Nero.\nMa le due navi tedesche non diressero verso Pola e la volont\u00e0 dell'alto comando austriaco (\"Armeeoberkommando\", AOK) di non peggiorare i rapporti con il Regno Unito (che in un primo tempo, a detta del ministro degli Esteri sir Edward Grey, non sarebbe entrato in guerra contro l'Austria-Ungheria, seppur in guerra con la Germania), costrinsero la flotta di Haus a non affrontare le squadre alleate che inseguivano il \"Goeben\" e il \"Breslau\". Haus respinse inoltre la proposta tedesca di portare la flotta a Costantinopoli: la carenza di basi sicure lungo la rotta e la presenza di navi sussidiarie (che avrebbero rallentato il viaggio) costituivano un rischio eccessivo e, per converso, il ridotto numero di unit\u00e0 lasciate in Adriatico avrebbe significato sguarnire le coste dell'Impero ed esporle ai colpi della Regia Marina, nell'eventualit\u00e0 non improbabile che l'Italia si schierasse a fianco dell'Intesa.\nIl 13 agosto anche il Regno Unito dichiar\u00f2 guerra all'Austria-Ungheria. Trovandosi in guerra con le due flotte dell'Intesa e insicuro su come l'Italia si sarebbe comportata, Haus decise di ritirare le forze austro-ungariche nei porti protetti di Pola e Cattaro, cercando in un primo tempo di opporsi all'ammiraglio francese de Lapeyr\u00e8re. Questi aveva assunto il comando della flotta combinata nel Mediterraneo e aveva portato le proprie navi all'imbocco dello stretto del canale d'Otranto, proprio per impedirne il libero uso da parte della k.u.k. Kriegsmarine.\nLe prime azioni di guerra.\nI francesi nell'Adriatico.\nIl 6 agosto 1914, a Londra, il Primo Lord dell'ammiragliato principe Luigi di Battenberg e il capitano di vascello Antoine Schwerer, vice capo di stato maggiore della marina francese, siglarono un accordo che affidava alla Francia la direzione generale delle operazioni nel Mediterraneo. L'accordo era finalizzato alla caccia degli incrociatori tedeschi dislocati nel Mediterraneo, l' e l', e fino a quando questi non fossero stati eliminati le forze navali britanniche nel bacino avrebbero cooperato con quelle francesi; raggiunto l'obiettivo le forze navali britanniche avrebbero riottenuto la loro autonomia, a meno che l'Italia non avesse deciso di revocare la sua neutralit\u00e0. Una piccola aliquota di forze navali britanniche nel Mediterraneo e le difese mobili di Malta e Gibilterra sarebbero rimaste comunque sotto gli ordini del comandante in capo della flotta francese che, inoltre, si sarebbe servita delle due basi. La Marina francese avrebbe quindi garantito la sicurezza delle rotte commerciali dell'Intesa nel Mediterraneo e, in caso di dichiarazione di guerra fra Francia e Austria-Ungheria, avrebbe agito contro la k.u.k. Kriegsmarine e sorvegliato l'ingresso del mare Adriatico.\nCuriosamente, i francesi erano tanto riluttanti a dichiarare guerra all'Austria-Ungheria quanto lo era la duplice monarchia a compiere un passo del genere nei riguardi della Francia, e allo stesso tempo era opinione del capo di stato maggiore Auguste Bou\u00e9 de Lapeyr\u00e8re di non dover istigare l'Italia a entrare in guerra a fianco dell'Austria-Ungheria, evitando qualsiasi segno di ostilit\u00e0. Ma in un rapido susseguirsi degli avvenimenti, la mattina del 13 agosto Lapeyr\u00e8re fu informato che era stata dichiarata guerra all'Impero austro-ungarico e decise di inviare il grosso dell'\"Armee navale\", di stanza a Malta, nell'Adriatico, sperando di cogliere di sorpresa le forze navali austro-ungariche impiegate nel blocco navale del Montenegro.\nAlla flotta francese si aggiunsero gli incrociatori e i cacciatorpediniere britannici dell'ammiraglio Ernest Troubridge, e il 16 agosto, al largo di Antivari riuscirono ad affondare il piccolo incrociatore al termine di un breve scontro. Con grande delusione dei francesi, l'ammiraglio austro-ungarico Anton Haus ebbe l'accortezza di non rispondere alla preponderante forza avversaria, di gran lunga superiore alla sua; ci\u00f2 mise in difficolt\u00e0 Lapeyr\u00e8re, che stava consumando ogni giorno grandi quantit\u00e0 di carbone, non avendo peraltro una base su cui appoggiarsi nelle vicinanze. L'operazione avrebbe avuto possibilit\u00e0 di successo solo se la flotta avesse avuto una valida base all'ingresso dell'Adriatico quale ad esempio Corf\u00f9, che tuttavia apparteneva alla neutrale Grecia; del pari rimanevano inaccessibili i porti e gli arsenali dell'Italia. Lapeyr\u00e8re organizz\u00f2 quindi un sistema di rotazione con la base di Malta, in virt\u00f9 del quale le navi potevano sostare, compiere l'ordinaria manutenzione e provvedere alle proprie necessit\u00e0, garantendo allo stesso tempo una forza sufficiente e in grado di combattere nell'Adriatico.\nLa tattica attendista di Haus, che ripar\u00f2 la flotta da guerra nei porti nel nord dell'Adriatico, mise in seria difficolt\u00e0 i francesi. Questi tentarono di organizzare una spedizione per invadere con forze di terra la base austro-ungarica nelle bocche di Cattaro e sfruttarla contro la k.u.k Kriegsmarine, ma anche utilizzando Antivari e le baie delle isole ioniche della Grecia (grazie alla complicit\u00e0 del primo ministro greco Eleutherios Venizelos, simpatizzante dell'Intesa), avevano un raggio d'azione molto limitato che imped\u00ec sia tale piano, sia azioni nell'alto Adriatico\nI due comandanti avversari capirono quindi che non ci sarebbe stata alcun'azione di rilievo n\u00e9 uno sbarco in grande stile, ma ci\u00f2 non significava che non ci sarebbero state da entrambe le parti azioni minori con rischio limitato. Per gli austro-ungarici le operazioni navali consistettero in azioni di bombardamento navale dirette alle coste del Montenegro, di limitata lunghezza. Dal canto loro i francesi fecero varie puntate nell'Adriatico per bombardare i fortilizi nemici lungo la costa, ma soprattutto per proteggere navi che portavano rifornimenti al porto montenegrino di Antivari, a sole 35 miglia da Cattaro; i francesi posero apparecchiature d'osservazione su monte Lov\u0107en e appostarono sommergibili al largo. Il 19 ottobre l'ammiraglio Haus schier\u00f2 la 5\u00aa Divisione navale, attivata sin dal 9 agosto con le pre-dreadnought , e rimesse in servizio, per un'azione contro obiettivi francesi a Cattaro; il 21 ottobre anche la fu inviata a Cattaro allo scopo di bombardare le postazioni montenegrine, operando con successo.\nLe operazioni invernali.\nCol passare dei giorni l'idea di una spedizione a Cattaro non divenne fattibile; l'esercito montenegrino era debole e male attrezzato, la proposta di reclutare volontari italiani e dalmati si era subito rivelata irrealizzabile, i serbi erano bloccati a nord contro le forze austro-ungariche e lo stesso capo di stato maggiore dell'esercito francese, generale Joseph Joffre, era molto riluttante a distaccare truppe che sarebbero state pi\u00f9 utili in patria contro i tedeschi. Inoltre l'arrivo della bora e del maltempo, che avrebbero limitato pesantemente le operazioni di rifornimento in mare, la presenza di molte mine in tutto il bacino e i limiti tecnici delle proprie navi, fecero propendere i francesi a limitare la presenza nell'Adriatico al blocco del canale d'Otranto e al rifornimento di Antivari.\nAnche Haus assunse un atteggiamento prettamente difensivo: l'ammiraglio sapeva che una battaglia decisiva contro i francesi, anche se fosse stata vittoriosa, avrebbe comunque consegnato la supremazia navale nel Mediterraneo all'Italia, e lo stesso Haus a tal proposito, il 22 ottobre, manifest\u00f2 una profonda sfiducia nei confronti dell'ex-alleato italiano in una lettera inviata al suo rappresentante a Vienna. Le uniche azioni di rilievo fino alla fine del 1914 si ebbero per mano dei sommergibili. Alla fine di novembre il sommergibile francese \"Cugnot\" tent\u00f2 di penetrare nella baia di Cattaro ma venne scoperto dal cacciatorpediniere austriaco SMS \"Blitz\" e dalla nave silurante SMS \"Tb 57T\" che lo costrinsero a ritirarsi. L'8 dicembre un altro sottomarino francese, il \"Curie\", attacc\u00f2 il blocco protettivo della baia di Pola attendendo la possibilit\u00e0 di introdurvisi, ma due giorni dopo fin\u00ec in una trappola antisommergibile e fu costretto a tornare in superficie dove venne distrutto dal cacciatorpediniere austro-ungarico SMS \"Magnet\" e dalla torpediniera SMS \"Tb 63T\". Il 21 dicembre, durante la decima missione francese di rifornimento al Montenegro, l'\"U-12\" austro-ungarico silur\u00f2 l'ammiraglia di Lapeyr\u00e8re, la nave da battaglia \"Jean Bart\", presso l'isola di Saseno: la nave fu colpita a prua, ma la compartimentazione assorb\u00ec l'esplosione e i danni e la nave riusc\u00ec, seppur con difficolt\u00e0, a tornare a Malta per le riparazioni che la tennero bloccata tre mesi e mezzo.\nLapeyr\u00e8re giunse alla conclusione che non solo non era sicuro servirsi dei porti montenegrini, ma che era rischioso anche solo scortare un convoglio nell'Adriatico. Le ipotetiche operazioni di sbarco furono giudicate ormai impossibili perch\u00e9 gli austro-ungarici avevano rinforzato le posizioni a Cattaro, coadiuvate da un'attiva aviazione e da un'aggressiva flotta di sommergibili. La presenza a Cattaro della \"Radetzky\" e delle tre unit\u00e0 della classe Monarch imponeva l'utilizzo da parte francese di navi da battaglia per proteggere gli incrociatori e i trasporti, ma il pattugliamento sottomarino di quello stretto tratto di mare rendeva un simile impiego di unit\u00e0 maggiori troppo pericoloso. Il blocco francese dell'Adriatico si trasform\u00f2 quindi in un blocco del canale d'Otranto, e per ironia della sorte sia Lapeyr\u00e8re sia Haus vennero criticati per inazione. I due comandanti tuttavia avevano dalla loro parte solide motivazioni tecniche: erano consapevoli che non potevano rischiare le loro principali navi da guerra in azioni secondarie con limitate possibilit\u00e0 di successo, visto che si trattava di capitali da preservare in attesa di circostanze particolari. Nell'Adriatico si giunse dunque a una situazione di stallo: gli austro-ungarici non potevano uscirne e i francesi non potevano penetrarvi n\u00e9 avvicinarsi troppo alla costa.\nL'Italia entra nel conflitto.\nStante la situazione di stallo nell'Adriatico e il completo controllo del Mediterraneo, per buona parte del 1915 gli anglo-francesi concentrarono la loro attenzione prevalentemente verso l'Impero ottomano, entrato nel conflitto accanto agli Imperi centrali, e si impegnarono nella campagna alleata di Gallipoli. I sommergibili austro-ungarici tuttavia non cessarono le azioni minori, interferendo con le operazioni di rifornimento delle navi francesi e pattugliando le basi da cui gli alleati approvvigionavano il Montenegro, e in breve la maggior preoccupazione di Lapeyr\u00e8re divenne proprio il potenziamento della flotta di sommergibili nemici. A febbraio il cacciatorpediniere francese \"Dague\" affond\u00f2 per l'urto con una mina mentre scortava la nave trasporto \"Whitehead\" ad Antivari; il 27 aprile si concretizzarono i timori di Lapeyr\u00e8re quando il sommergibile \"U 5\" silur\u00f2 e affond\u00f2 l'incrociatore corazzato a sud di Santa Maria di Leuca, causando 684 morti fra cui il contrammiraglio S\u00e9n\u00e8s, comandante della \"2eme Division L\u00e9g\u00e8re\".\nL'Italia aveva preparato dei piani operativi in vista dell'entrata in guerra. La squadra navale italiana era numericamente forte, con tre moderne corazzate monocalibro della classe Conte di Cavour e varie altre pre-dreadnought come quelle della classi Regina Margherita e Regina Elena; a queste si aggiungevano le due corazzate della classe Duilio in allestimento. Per contro l'aviazione navale era numericamente inconsistente, con sette velivoli di base a Venezia dei quali solo tre efficienti, e altri quattro a Porto Corsini dei quali due funzionanti; due Curtiss Flying Boat erano in fase di montaggio a Pesaro. Dall'altra parte l'aviazione di marina austro-ungarica poteva contare su sessantaquattro idrovolanti efficienti e moderni, con ventuno ufficiali e otto sottufficiali piloti usciti dalla scuola di pilotaggio di Pola-Santa Caterina, che all'inizio delle ostilit\u00e0 poterono operare praticamente incontrastati.\nIl \"Piano generale delle operazioni marittime in Adriatico\" della Regia Marina prevedeva, tra l'altro, la distruzione delle forze da battaglia avversarie senza preoccuparsi dei danni che queste potessero arrecare alle citt\u00e0 costiere dell'Adriatico, di usare le forze subacquee per tendere agguati lungo le rotte avversarie, di dispiegare dirigibili e idrovolanti per ricognizione e contrasto. Gli italiani, e in primis il Capo di stato maggiore della Marina Paolo Thaon di Revel, volevano la battaglia e non desideravano altro che affrontare la flotta nemica: ritenevano perci\u00f2 fondamentale preservare la flotta nelle migliori condizioni in vista di quello scontro e dunque le unit\u00e0 italiane avrebbe intrapreso tutte le operazioni possibili per costringere la flotta austro-ungarica a uscire allo scoperto e accettare lo scontro. Di contro gli austro-ungarici avrebbero adottato una strategia di \"flotta in potenza\", mantenendo le proprie forze al sicuro nelle basi e attendendo il momento propizio per colpire, mentre la flotta italiana veniva logorata dalle mine, dalle piccole unit\u00e0 siluranti e dai sommergibili, che la Germania si stava apprestando a fornire agli alleati in quantit\u00e0.\nIl primo provvedimento a livello operativo degli italiani allo scoppio del conflitto fu la ridislocazione della flotta nel porto di Taranto ove assunse la denominazione di \"Armata Navale\", dal 26 agosto 1914 posta al comando del Duca degli Abruzzi, a cui seguirono i primi studi per eventuali operazioni contro l'Austria-Ungheria. Altra decisione fu quella, in caso di conflitto, di occupare territorialmente una parte della costa nemica per assicurare il sostegno del fianco destro della 3\u00aa Armata, di creare un blocco all'imbocco del canale d'Otranto per impedire alle navi austro-ungariche di uscire dall'Adriatico, di minare le principali linee di comunicazione nemiche e cercare di assicurare il dominio nell'Alto Adriatico anche per sostenere le operazioni del Regio Esercito sull'Isonzo. In quest'ottica, il 24 maggio siluranti e sommergibili furono utilizzati per tener sgombro il golfo di Trieste e proteggere l'avanzata della 3\u00aa Armata, che aveva subito conquistato Aquileia ed era entrata nella citt\u00e0 di Grado, evacuata dalle truppe austro-ungariche. La difesa della zona fu affidata alla Regia Marina che invi\u00f2 il pontone armato \"Robusto\" dotato di tre cannoni da 120\u00a0mm.\nLa rappresaglia austriaca.\nQuando il 23 maggio l'Italia dichiar\u00f2 guerra all'Austria-Ungheria, la flotta di quest'ultima (preparata per tale evenienza) ag\u00ec rapidamente attaccando le coste italiane, suddivisa in otto gruppi ciascuno con obiettivi specifici e con l'ordine di evitare scontri con unit\u00e0 nemiche maggiori. La citt\u00e0 di Ancona e il suo porto furono bombardate dal gruppo \"A\", al diretto comando dell'ammiraglio Anton Haus a bordo dell' e da alcuni idrovolanti dalle 04:04 alle 04:53 del mattino, ma l'arrivo del sommergibile e del dirigibile \"Citt\u00e0 di Ferrara\" indussero il gruppo al rientro a Pola gi\u00e0 alle 11:00 dello stesso giorno. Il gruppo \"B\" alle 04:00 apr\u00ec il fuoco contro Senigallia, colpendo il semaforo e danneggiando alcuni binari; il gruppo \"C\", condotto dalla , si diresse verso Potenza Picena, che non sub\u00ec particolari danni. Il gruppo \"D\" apr\u00ec il fuoco alle 04:50 contro Rimini, mentre Porto Corsini sub\u00ec venticinque minuti di bombardamento da parte del gruppo \"E\", ma pot\u00e9 opporre un buon tiro difensivo che caus\u00f2 alcuni feriti e danni materiali.\nIl gruppo \"F\" forn\u00ec azione di pattugliamento al largo di Ancona e Senigallia, mentre unit\u00e0 dei gruppi \"G\" e \"H\" lasciarono gli ormeggi per raggiungere le rispettive linee di esplorazione Pelagosa-Gargano e Pelagosa-Lagosta e dirigere poi sui bersagli costieri. Il gruppo \"G\" bombard\u00f2 il semaforo di Vieste e Manfredonia, mentre l'incrociatore leggero concentrava il tiro su Barletta; pochi furono i danni materiali, anche a causa dall'azione del cacciatorpediniere italiano : questa unit\u00e0 sorprese le navi austro-ungariche che, sospeso il tiro sulla costa, si concentrarono sul suo inseguimento; intervenne allora il cacciatorpediniere , che diresse contro l'incrociatore a grande velocit\u00e0, ingaggiandolo in un combattimento terminato con la distruzione dell'unit\u00e0 italiana, la morte di quindici marinai e la cattura del restante equipaggio. L'incrociatore leggero , del gruppo \"H\", alle 04:10 si trov\u00f2 in posizione di tiro contro il ponte sul Sinarca che danneggi\u00f2 lievemente, poi fu la volta di Termoli, Tremiti e il semaforo di torre Mileto che pure non subirono gravi danni.\nDa parte italiana nell'Alto Adriatico solo il cacciatorpediniere , al comando del capitano di fregata Arturo Ciano, riusc\u00ec a ottenere un buon successo, penetrando a Porto Buso e bombardandone le caserme, costringendo gli occupanti ad arrendersi. Nel Basso Adriatico alle 05:00 alcune unit\u00e0 sbarcarono a Pelagosa, ma rientrarono alle 08:20 senza aver trovato personale nemico sull'isola. Alle 12:00 del 24 maggio tutte le unit\u00e0 austro-ungariche erano rientrate nei rispettivi porti di Pola, Sebenico e Cattaro, cos\u00ec come le unit\u00e0 italiane; due giorni dopo fu emanata da parte italiana la dichiarazione di blocco navale a difesa delle sue coste.\nLa perdita dell\"'Amalfi\" e l'occupazione di Pelagosa.\nNei piani italiani si dedicava molto spazio alla conquista di isole o territori del nemico e alla costituzione di una base navale. Il comandante in capo delle Forze Navali Riunite, Luigi Amedeo di Savoia-Aosta, voleva in ogni modo un'azione pi\u00f9 significativa delle incursioni di disturbo che non stavano producendo alcun risultato tangibile. L'8 giugno annunci\u00f2 cos\u00ec l'intenzione di occupare a sorpresa l'isola di Lagosta al fine di creare una linea di stazioni di vedetta a est del Gargano, poter usufruire di una base per sommergibili che avrebbero contrastato la navigazione del nemico nella Dalmazia meridionale e istituire un punto di informazioni per poter poi procedere alla volta di Sabbioncello. Ma prima di considerare l'opportunit\u00e0 di occupare Lagosta, era necessario occupare in modo permanente la piccola isola di Pelagosa e stabilirvi una stazione di segnalazione.\nL'ammiraglio Revel approv\u00f2 il piano, ma ammon\u00ec il Duca di riflettere sugli sviluppi, in quanto a nord l'esercito avanzava a fatica, e l'atteggiamento passivo del Montenegro e la momentanea inattivit\u00e0 della Serbia erano fattori che avrebbero concesso all'Austria-Ungheria di poter rivolgere contro l'Italia maggiori attenzioni, anche e soprattutto sul mare.\nIntanto, nell'Alto Adriatico, l'arrivo dei sommergibili tedeschi inizi\u00f2 a mietere le prime vittime tra le forze dell'Intesa. Il 7 luglio, durante un'operazione di copertura del fianco destro dell'esercito, l'incrociatore scortato da due sole torpediniere fu silurato dall'\"UB 14\", al comando del sottotenente di vascello tedesco von Heimburg. Il piccolo sommergibile era stato appena assemblato nei cantieri di Pola e di l\u00ec a poche settimane sarebbe partito per il mar Egeo. La perdita dell'\"Amalfi\" fu per gli italiani il primo vero disastro navale dall'entrata in guerra; Revel si infuri\u00f2 con l'ammiraglio Cagni, a cui erano state affidate tutte le forze presenti a Venezia, e giudic\u00f2 la scorta di due torpediniere assolutamente insufficiente, puntualizzando che sarebbero state necessarie almeno sei di tali unit\u00e0: come provvedimento fu limitata l'autonomia decisionale di Cagni. L'ammiraglio Revel comunque non mise in discussione la presenza di grandi unit\u00e0 a Venezia; queste avevano lo scopo di imporre alla flotta austro-ungarica l'eventuale uscita dai propri porti solo con navi di pari valore e quindi a correre pi\u00f9 rischi. Ma le attivit\u00e0 dei sommergibili austro-ungarici non si limitarono all'azione del 7 luglio: gi\u00e0 il 1\u00ba giugno, mentre effettuava delle prove, lo stesso von Himburg a bordo dell'\"UB 15\" (\"U 11\" per gli austriaci) affond\u00f2 il sommergibile italiano \"Medusa\"; il battello austro-tedesco entr\u00f2 poi ufficialmente in servizio solo il 18 giugno.\nIntanto l'11 luglio gli italiani occuparono Pelagosa senza incontrare resistenza e vi stabilirono una guarnigione di 90 uomini; il Duca degli Abruzzi riprese in esame possibili azioni a sud per costringere la flotta austro-ungarica a uscire, cos\u00ec, nel preparare un eventuale attacco contro Ragusa, venne rinnovato l'attacco contro la sua ferrovia come gi\u00e0 avvenuto il 5 giugno precedente, e proprio in questa occasione vi fu una seconda grande perdita per la flotta italiana: al mattino del 18 luglio l'\"U 4\" affond\u00f2 l'incrociatore corazzato al largo della costa dalmata e le ripercussioni di questa perdita sui piani di conquista di Lagosta furono immediate. Il capo di stato maggiore dell'esercito, generale Luigi Cadorna, nel contempo fece inoltre sapere che non avrebbe potuto mettere a disposizione uomini e soprattutto artiglierie: tale atteggiamento dell'esercito, unito al rischio dei siluramenti dei sommergibili austro-ungarici, fece desistere il governo. Nel frattempo gli austro-ungarici vennero a conoscenza della presenza italiana a Pelagosa e il 28 luglio l'incrociatore leggero \"Helgoland\", sette cacciatorpediniere e quattro torpediniere supportarono uno sbarco di truppe austro-ungariche sull'isola, che per\u00f2 furono respinte dal presidio italiano. Gli austro-ungarici risposero allo smacco il 5 agosto quando riuscirono ad affondare il sommergibile italiano \"Nereide\" che proteggeva l'isola.\nMentre l'ammiraglio Revel e il Duca degli Abruzzi ancora consideravano un'azione contro Lagosta, il 17 agosto una forza navale austro-ungarica, partita da Sebenico e composta dagli incrociatori leggeri \"Helgoland\", e quattro cacciatorpediniere, bombardarono nuovamente l'isola coadiuvate da alcuni idrovolanti; le installazioni costruite e la cisterna d'acqua dolce andarono distrutte. Nel corso della giornata Revel diram\u00f2 l'ordine di evacuazione e il giorno seguente gli italiani, protetti dalla presenza massiccia di cacciatorpediniere e incrociatori arrivati da Brindisi, completarono l'evacuazione concludendo di fatto le loro aspirazioni sulle due isole.\nCon la perdita del \"Garibaldi\" iniziarono anche le polemiche tra il Capo di stato maggiore Revel e il comandante dell'Armata Navale Duca degli Abruzzi, ulteriormente fomentate dall'incidente che colp\u00ec la nave da battaglia , la cui polveriera salt\u00f2 in aria il 27 settembre senza che una commissione d'inchiesta riuscisse a spiegarne la reale causa. Questo episodio fu il momento culminante della crisi in cui versavano i vertici della Regia Marina e per evitare sconvolgimenti che avrebbero procurato danni irreparabili all'intera forza navale, il Capo di stato maggiore l'11 ottobre dette le dimissioni, accettando l'incarico di comandante della piazza marittima di Venezia, con compiti che prevedevano anche la cooperazione con l'esercito. Al suo posto fu chiamato il contrammiraglio Lorenzo Cusani.\nI sommergibili e il blocco del canale d'Otranto.\nGli austro-ungarici offrirono fin dai primi momenti del conflitto le loro basi di Pola e Cattaro agli alleati tedeschi, i quali risposero con l'invio via treno nel marzo 1915 dei primi sommergibili, che sarebbero stati poi montati nei porti di Pola per operare nell'Adriatico e nel Mediterraneo. Nel novembre 1915 l'attivit\u00e0 dei battelli era pianificata presso la neocostituita flottiglia di sommergibili tedeschi nel Mediterraneo (\"Mittelmeerdivision\") che fu divisa in due sezioni: una con base a Pola e l'altra a Cattaro. Per contrastare tale azione e soprattutto per sbarrare il passaggio nel canale d'Otranto ai battelli avversari, gli Alleati inviarono diversi battelli in funzione antisommergibile, molti dei quali erano dei pescherecci (\"drifter\" se a un albero, \"trawler\" se con due) che si dimostrarono particolarmente adatti per questo tipo di operazioni. In Italia non vi erano sufficienti mezzi per tali operazioni, cos\u00ec si pose rimedio acquistandone alcuni dall'estero; i britannici, i pi\u00f9 colpiti dall'azione dei sommergibili tedeschi nel Mediterraneo, inviarono nell'Adriatico 65 \"drifter\", di cui mantennero la responsabilit\u00e0 d'impiego, e che il 26 settembre 1915 iniziarono a effettuare una crociera permanente lungo il canale d'Otranto. La protezione dei \"drifter\" con cacciatorpediniere e incrociatori leggeri fu assegnata alla flotta italiana.\nLo Stato maggiore italiano, peraltro, aveva calcolato in almeno cento \"drifter\" il numero minimo per svolgere un'azione di sbarramento soddisfacente, ma i britannici non riuscirono subito a rispondere a tale richiesta, tanto che a novembre inviarono solo altre venti imbarcazioni. Il numero delle navi mercantili alleate perdute nel Mediterraneo continuava per\u00f2 a salire e per ovviare al problema, tra il 29 novembre e il 3 dicembre, si tennero a Parigi diverse riunioni, in cui venne decisa la divisione del Mediterraneo in diciotto zone operative che, in base agli interessi di ciascuna nazione, furono ripartite tra i tre alleati. Ogni nazione doveva gestire i movimenti e pattugliare le aree di competenza con le proprie unit\u00e0 e furono inoltre ridotti al minimo i viaggi e i trasporti sul mare; fu infine stabilito che i bastimenti avrebbero dovuto viaggiare in gruppi, seguendo rotte protette.\nL'evacuazione dell'esercito serbo.\nIl 6 settembre 1915 la Bulgaria entr\u00f2 in guerra a fianco degli Imperi centrali e il suo contributo diede la spinta sufficiente a portare al collasso la Serbia, che fino ad allora era riuscita a contenere le offensive austro-ungariche. L'8 ottobre inizi\u00f2 l'offensiva che si concluse con la rotta dell'esercito serbo e con l'occupazione di Belgrado, costringendo il governo serbo a rifugiarsi a Scutari in Albania. In risposta a ci\u00f2 gli Alleati tentarono di attaccare l'esercito bulgaro da sud, ottenendo il permesso della Grecia di sbarcare un corpo di spedizione alleato a Salonicco al comando del generale francese Maurice Sarrail. L'operazione ebbe inizio il 6 ottobre, ma l'impeto dell'esercito bulgaro costrinse gli Alleati a mantenersi sulla linea di confine con il solo scopo di garantire sicurezza agli sbarchi e contenere un eventuale attacco alla Grecia. Il 28 ottobre l'esercito bulgaro si congiunse con le forze austro-tedesche sotto il comando del generale August von Mackensen; le truppe degli Imperi centrali iniziarono a spingere verso ovest l'esercito serbo, il quale inizi\u00f2 un'inesorabile ritirata verso la costa albanese.\nI vertici militari e politici italiani reagirono al collasso serbo inviando un corpo di spedizione a Valona, allo scopo di prevenire l'occupazione austro-ungarica della parte meridionale dell'Albania; ancor pi\u00f9 importante, i reparti nei Balcani ricevettero l'ordine di spingersi nell'entroterra per una profondit\u00e0 tale da garantire la sicurezza di una nuova base navale che si intendeva instaurare e che, con Brindisi, avrebbe costituito la chiave per il controllo del canale d'Otranto. Intanto la ritirata serba stava assumendo proporzioni disastrose: soldati, prigionieri austro-ungarici, sbandati e civili retrocedevano senza alcun ordine, decimati dall'artiglieria nemica, dalle malattie e dall'inedia. Il 30 novembre i serbi passarono il confine albanese diretti verso San Giovanni di Medua, proprio mentre il trasporto di rifornimenti dall'Italia in Albania si faceva pi\u00f9 cospicuo, e allo stesso tempo rivelava tutti i suoi rischi. La flotta italiana perse diverse imbarcazioni minori cariche di rifornimenti e munizioni dirette a San Giovanni di Medua e Durazzo, colpite da cacciatorpediniere e sommergibili nemici, cos\u00ec fu subito evidente la necessit\u00e0 di disporre di tutte le forze, anche quelle alleate previste dalla conferenza di Parigi.\nDopo aver pesantemente rinforzato il golfo di Valona con l'invio di navi da guerra, batterie di cannoni costieri, unit\u00e0 di dragaggio e un hangar smontabile per idrovolanti, la base di Valona fu rafforzata con l'invio di 8.550 soldati che raggiunsero il numero di 28.000 il 12 dicembre. Tali movimenti non lasciarono indifferente la flotta austro-ungarica. Gi\u00e0 il 29 novembre l'\"Armeeoberkommando\" (AOK) aveva ordinato a Haus di stabilire un pattugliamento permanente delle coste albanesi e questi invi\u00f2 a Cattaro alcune delle sue unit\u00e0 pi\u00f9 nuove e veloci, le quali rimasero nella base fino alla fine della guerra: si trattava degli incrociatori leggeri \"Helgoland\" e , di sei cacciatorpediniere classe Tatra e sei siluranti classe T-74, oltre a un'unit\u00e0 rifornitrice per la nafta, la SMS \"Vesta\". Il 5 dicembre il \"Novara\" con quattro cacciatorpediniere e tre torpediniere salp\u00f2 verso la foce del fiume Boiana per bombardare la costa; ripet\u00e9 l'azione a San Giovanni di Medua, dove andarono a picco il piroscafo italiano \"Benedetto Giovanni\" e il greco \"Thira\" carico di munizioni. La squadra austro-ungarica diresse verso Cattaro, quindi navig\u00f2 in direzione nordovest, dove il cacciatorpediniere intercett\u00f2 e affond\u00f2 il sommergibile francese , che il giorno prima si era arenato al largo dell'estuario del Boiana. Il giorno dopo l'\"Helgoland\" con sei cacciatorpediniere e due sommergibili si diresse indisturbato a Durazzo dove affond\u00f2 diverse unit\u00e0 minori. L'ultima azione austro-ungarica del 1915 si svolse nella notte tra il 28 e il 29 dicembre, quando l'\"Helgoland\" e cinque moderni cacciatorpediniere classe T\u00e1tra salparono per pattugliare il mare tra Durazzo e Brindisi: affondarono il sommergibile francese ma, dopo essere entrate nel porto di Durazzo e aver distrutto alcune unit\u00e0 minori, le navi finirono sotto il tiro di cannoni terrestri, posizionati nel castello a nord della citt\u00e0. Inizi\u00f2 uno scambio di salve e al contempo una serie di manovre evasive che portarono per\u00f2 gli austro-ungarici vicini a un campo minato; il cacciatorpediniere , alle 08:03, colp\u00ec con la parte poppiera dello scafo e della zona delle caldaie due ordigni, che provocarono una serie di esplosioni. Il comandante ordin\u00f2 quasi subito l'abbandono nave e poco dopo le fiamme avvolsero il deposito munizioni, determinando un violento scoppio che fece definitivamente affondare il \"Lika\". Anche il cacciatorpediniere aveva urtato una mina a pochi minuti dal \"Lika\", la cui detonazione sotto la caldaia poppiera uccise otto uomini e lo rese incapace di manovrare. Fu quindi preso a rimorchio dal \"T\u00e1tra\" che diresse sul golfo di Cattaro, ma il cavo di traino cedette dopo poco e la squadra si ferm\u00f2 a soccorrere l'equipaggio del \"Triglav\"; proprio allora furono avvistate unit\u00e0 nemiche di tipo \"Quarto\" e \"Weymouth\", dirette verso la squadra austro-ungarica. Infatti, intorno alle 07:00, ricevuto l'allarme, i comandi italiani avevano fatto salpare da Brindisi diverse unit\u00e0 italo-franco-britanniche che si misero all'inseguimento dei nemici: il \"Triglav\" immobile fu intercettato e affondato, l'inseguimento continu\u00f2 per tutta la giornata del 29, tuttavia le due flotte non vennero mai a contatto e l'\"Helgoland\" e gli altri cacciatorpediniere riuscirono a sfuggire.\nDopo aver terminato le azioni navali e di terra che portarono alla caduta di monte Lov\u010den, a cui parteciparono molte unit\u00e0 tra cui il \"Budapest\", il \"Kaiser Karl VI\", il \"Kaiser Franz Joseph I\" e l'incrociatore leggero \"Panther\", la marina austroungarica si concentr\u00f2 contro le operazioni di evacuazione dell'esercito serbo con l'ausilio di idrovolanti, sommergibili e naviglio sottile. Furono molte le azioni di disturbo, ma non ci fu mai un vero scontro se non il 6 febbraio, quando l'\"Helgoland\" appoggiato da 6 torpediniere del 1\u00ba e 5\u00ba gruppo, ingaggiarono nel tardo pomeriggio tra Brindisi e Durazzo l'incrociatore britannico \"Weymouth\" e il caccia francese \"Bouclier\". Segu\u00ec uno scontro a fuoco che port\u00f2 le navi austroungariche a ritirarsi nella sicura base di Cattaro. Durante tutto il periodo le unit\u00e0 austro-ungariche ostacolarono efficacemente le operazioni di imbarco e trasporto dei serbi e lo sgombro di Durazzo da parte degli italiani, ma nel fare ci\u00f2 si trovarono di fronte a grandi difficolt\u00e0 di carattere geografico, meteorologico e nautico, e anche a uno squilibrio di forze radicalmente sfavorevole. Gli incrociatori corazzati e le navi da battaglia non furono mai impiegate e ci\u00f2 \u00e8 in parte spiegabile (secondo lo storico Hans Sokol) con le poche e frammentarie notizie che i comandi austro-ungarici possedevano sull'evacuazione in atto. L'azione della marina italiana fu peraltro sottovalutata e perci\u00f2 non si ritenne necessario intervenire con forze pi\u00f9 rilevanti di quelle poi effettivamente adoperate.\nNonostante le difficolt\u00e0 logistiche e l'azione del nemico, la Regia Marina il 12 dicembre inizi\u00f2 le operazioni di imbarco dell'esercito serbo da Medua e Durazzo, mentre i prigionieri austro-ungarici furono imbarcati da Valona. In due mesi 45 navi italiane, 25 francesi e 11 britanniche effettuarono centinaia di viaggi tra le coste della penisola e i porti di Medua, Valona e Durazzo, durante un'operazione combinata in cui gli italiani diedero un contributo essenziale. Fino al 9 febbraio 1916, giorno in cui salp\u00f2 da Durazzo l'ultimo vascello carico di soldati serbi, furono evacuati 260.895 uomini tra soldati e profughi, inviati perlopi\u00f9 a Corf\u00f9, mentre i prigionieri austro-ungarici furono trasferiti nelle isole di Lipari e dell'Asinara. Nel contempo furono inviati in Albania 73.355 uomini del corpo di spedizione italiano in Albania, con relative provviste e artiglierie.\nOperazioni nel 1916.\nIl primo anno di guerra per l'Italia si concluse senza l'auspicato scontro tra le flotte, e anzi mise in luce la nuova fisionomia che stava assumendo la guerra marittima nell'Adriatico: in questo teatro di guerra le pi\u00f9 forti flotte dell'Intesa si vedevano contrastate efficacemente da una marina di minor potenza, che trovava la sua forza nel contesto geografico in cui operava e nell'utilizzo specifico dei sommergibili, delle mine marine e degli aerei. Proprio con l'introduzione del sommergibile cambi\u00f2 il concetto di \"dominio del mare\": ora il controllo del mare non era pi\u00f9 esercitato solo sulla superficie, ma era diventato pi\u00f9 complesso e si doveva tener conto delle unit\u00e0 che si celavano nelle profondit\u00e0&lt;ref name=\"Favre124/5\"&gt;.&lt;/ref&gt;.\nNell'attacco sferrato il 24 maggio 1915 contro le coste orientali dell'Italia si vide riunita pressoch\u00e9 tutta intera la flotta da guerra austroungarica, ma l'effetto materiale che essa si riprometteva venne a mancare, perch\u00e9 la flotta avversaria non ricerc\u00f2 la battaglia navale. Gli scontri che si susseguirono nel corso delle piccole operazioni fra flottiglie, gli attacchi alle localit\u00e0 costiere, l'attivit\u00e0 dei sommergibili e dei velivoli, la guerra di mine, potevano produrre successi localizzati ma non avevano influenza sul dominio dell'Adriatico. Per ottenere questo mancava alla imperial regia flotta austroungarica la superiorit\u00e0 materiale necessaria, agli italiani e ai loro alleati la decisione per forzare a battaglia il nemico con l'azione strategica. D'altra parte la guerra marittima di carattere militare and\u00f2 sempre pi\u00f9 perdendo di importanza di fronte alla guerra al commercio tramite l'utilizzo dei sommergibili, per i quali i porti militari dell'Austria-Ungheria divennero importantissimi punti di partenza per operazioni nel Mediterraneo.\nLa supremazia navale si basava ora su due componenti principali: la prima prevedeva l'impiego costante di unit\u00e0 di superficie sottili e veloci e delle nuove macchine da guerra, atte a logorare e interdire le forze di superficie nemiche; la seconda si basava sul mantenimento della \"flotta in potenza\", per fissare e vincolare le forze avversarie.\nAderendo a tali concezioni tattico-strategiche, la flotta italiana lentamente si adegu\u00f2 a queste esigenze, mettendo in campo naviglio e idrovolanti atti a rispondere alle azioni dei siluranti austriaci verso le coste, migliorando e rinforzando le difese litoranee, aumentando la produzione di sommergibili, siluranti, aerei e mettendo in linea i primi motoscafi armati siluranti (MAS). Inizi\u00f2 cos\u00ec lo sviluppo di quel nuovo modo di combattere che sar\u00e0 denominato \"strategia della battaglia in porto\".\nI forzamenti di Trieste, Parenzo, Pirano e Fasana.\nNell'Alto Adriatico e nella piazza di Venezia al comando dell'ammiraglio Revel, le operazioni delle unit\u00e0 da guerra di superficie si ridussero a sole azioni di rinforzo alle batterie costiere, mentre intensa divenne la guerra di mine, che interess\u00f2 soprattutto le acque intorno a Sebenico e lungo la costa orientale, zone che - grazie al ritrovamento di documenti a bordo dell'\"UC 12\" - si scopr\u00ec essere abitualmente utilizzate dagli austro-ungarici.\nAnalizzando la situazione, il Capo di stato maggiore decise di spostare l'incrociatore \"Pisa\" dalla laguna veneta a Valona, dove avrebbe potuto trovare miglior impiego.\nIn linea con i nuovi dettami tattici, il 28 maggio fu effettuata la prima azione di forzamento del porto di Trieste, assegnata alla torpediniera \"24 O.S.\" sotto il comando del tenente di vascello Manfredi Gravina guidato da Nazario Sauro: appoggiata da un MAS, avrebbe dovuto entrare nel porto e silurare qualche grosso piroscafo ormeggiato in banchina. Sfruttando l'oscurit\u00e0, la torpediniera riusc\u00ec a eludere la sorveglianza e penetrare all'interno delle ostruzioni dall'ingresso di Muggia; l\u00ec venne tuttavia scorta e mosse dunque con rapidit\u00e0 verso delle sagome assimilabili a sovrastrutture di mercantili, contro le quali lanci\u00f2 due siluri che colpirono per\u00f2 una banchina, dietro la quale erano effettivamente ormeggiati alcuni piroscafi. Prima ancora di essere illuminata dai proiettori nemici, la torpediniera usc\u00ec dal porto ricongiungendosi al MAS e rientr\u00f2 a Grado.\nIl mese successivo, i comandi italiani iniziarono a sospettare che gli austro-ungarici avessero attivato una stazione idrovolanti a Parenzo la quale, a causa della sua vicinanza alle linee italiane, sarebbe stata potenzialmente molto pericolosa; tuttavia alcuni informatori sostenevano che la stazione si trovasse sull'isolotto di San Nicol\u00f2, cosicch\u00e9 venne preparata un'azione navale per l'individuazione precisa del sito. La spedizione, sotto il comando del capitano di vascello Morano Pignatti, fu effettuata il 12 giugno dal cacciatorpediniere e dalle torpediniere \"30 P.N.\" e \"46 P.N.\", con la copertura ravvicinata dei cacciatorpediniere e ; infine i cacciatorpediniere e vennero posti a sostegno di tutto il gruppo. Il gruppo navale non trov\u00f2 nulla sull'isolotto e cos\u00ec il comandante decise di proseguire fino a Parenzo per ispezionare il porto e magari fare qualche prigioniero da interrogare; Nazario Sauro al comando dello \"Zeffiro\" accost\u00f2 alla banchina dove venne catturata una sentinella, che indic\u00f2 la penisola di San Lorenzo come base degli idrovolanti, ma altre due sentinelle scapparono e, prima che queste riuscissero a dare l'allarme, i cacciatorpediniere si ritirarono velocemente in mare aperto. Quando fu a circa 1000 metri di distanza dal porto, lo \"Zeffiro\" spar\u00f2 alcuni colpi verso la postazione indicata dal prigioniero, ma contemporaneamente le difese del porto risposero al fuoco, cui a loro volta fecero eco le artiglierie delle torpediniere di appoggio. Il tiro dur\u00f2 20 minuti, dopodich\u00e9 le forze italiane si ritirarono, ma sulla rotta di ritorno subirono un attacco di idrovolanti partiti da Pola e dalla stessa Parenzo, che causarono 4 morti e diversi feriti. L'incursione conferm\u00f2 comunque i sospetti dei comandi della Regia Marina.\nSempre nel mese di giugno, i comandi italiani decisero di tentare la cattura del piroscafo \"Narenzio\" ormeggiato nel porto di Pirano: il pomeriggio del 25 la torpediniera \"19 O.S.\" appoggiata dalle pari classe \"20 O.S.\" e \"21 O.S.\", part\u00ec dal porto di Grado. La \"19 O.S.\" attracc\u00f2 alla banchina dinanzi al piroscafo, ma mentre i marinai procedevano a disormeggiare il mercantile e neutralizzare le sentinelle fu dato l'allarme che costrinse la torpediniera a riprendere velocemente il mare e ricongiungersi con la scorta per rientrare a Grado. Dopo questa azione le attivit\u00e0 esplorative subirono una grossa flessione, al fine di ridurre l'impiego delle unit\u00e0, preservarle per il futuro e mantenerle efficienti in supporto all'esercito che sembrava fosse in procinto di entrare a Trieste. L'aviazione marittima pot\u00e9 invece contare su un graduale aumento di uomini e mezzi, mentre i sommergibili continuarono nelle loro azioni di agguato lungo le coste nemiche.\nL'anno si chiuse nell'Alto Adriatico con un'azione nel cuore dei possedimenti austriaci, nel tentativo di forzamento del canale di Fasana. Il 28 ottobre, dopo aver individuato la presenza della corazzata pluricalibro e dell'incrociatore \"Kaiserin und K\u00f6nigin Maria Theresia\" tramite ricognizione aerea, l'ammiraglio Revel approv\u00f2 il piano proposto dal capitano di vascello Morano Pignatti per un attacco alle unit\u00e0 nemiche eventualmente presenti nel canale di Fasana; l'ufficiale prevedeva di superare le interdizioni marine tramite un macchinario a prora di una torpediniera, che munita di due pesi da due tonnellate ciascuno avrebbe abbassato la rete di ostruzione e consentito a due MAS di entrare nel canale. Nella notte tra il 1\u00b0 e il 2 novembre la torpediniera \"9 P.M.\" e il \"MAS 20\" scortati direttamente dallo \"Zeffiro\", dagli esploratori e , dai cacciatorpediniere \"Nullo\" e \"Missori\", dai sommergibili , e , si presentarono fuori dal canale dove la torpediniera abbass\u00f2 l'ostruzione consentendo al MAS del tenente di vascello Ildebrando Goiran di penetrare nel canale; alle 03:10, a 400 metri dal bersaglio (individuato nel piroscafo \"Hars\" di 7.400 tonnellate), Goiran lanci\u00f2 due siluri che per\u00f2 non esplosero, inducendo il comandante a supporre la presenza di reti anti-siluro (in realt\u00e0 furono gli acciarini tagliareti a non funzionare). Non ci fu alcuna reazione del nemico, tanto che alle 03:40 il MAS prese la via d'uscita e si rimise in formazione per il rientro. L'azione non sort\u00ec il risultato materiale sperato, ma consegu\u00ec un ottimo risultato morale, tanto che fu lodata dall'ammiraglio Revel il quale diede un'ulteriore accelerazione allo sviluppo e alla creazione di unit\u00e0 di motoscafi siluranti. Gli austro-ungarici, davanti all'atteggiamento offensivo italiano, assunsero una condotta ancor pi\u00f9 conservatrice, lasciando esclusivamente agli aerei il compito di attaccare le postazioni italiane lungo la costa e rafforzando le operazioni subacquee.\nLa minaccia dei sommergibili.\nIl 28 agosto 1916 l'Italia dichiar\u00f2 guerra alla Germania, dandole motivo pi\u00f9 che sufficiente per ordinare di ammainare la bandiera austro-ungarica dai suoi battelli operanti in Mediterraneo e issare quella della Kaiserliche Marine.\nSu suggerimento del Ministro degli esteri austro-ungarico, l'\"Admiralstab\" tedesco acconsent\u00ec invece alla richiesta di incorporare formalmente i sommergibili tedeschi, che avevano utilizzato bandiera austriaca, nei registri della k.u.k. Kriegsmarine. Questi sarebbero stati poi registrati con data antecedente alla dichiarazione di guerra con l'Italia per evitare l'arbitrato internazionale e non insospettire i nemici con la scomparsa repentina dei sommergibili austro-ungarici dall'Adriatico. Cos\u00ec a fine settembre tre dei sei sommergibili che avevano condotto azioni contro la marina italiana (\"U 35\", \"U 38\", \"U 39\") furono inquadrati nel naviglio austro-ungarico, mantenendosi per\u00f2 dipendenti dall'\"Admiralstab\", mentre gli altri tre furono cancellati dai registri (\"U 33\", \"U 34\", \"U 21\"). Gli altri sommergibili tedeschi che non si erano mai spacciati per austro-ungarici non sarebbero stati inclusi nel naviglio della marina di Vienna.\nNel frattempo la campagna dei sommergibili tedeschi nel Mediterraneo (detta \"Handelskrieg\") nell'estate 1916 si rivel\u00f2 molto redditizia e tale si mantenne tra l'ottobre e il dicembre dello stesso anno: la media mensile del tonnellaggio affondato dai sommergibili tedeschi nel Mediterraneo da luglio a dicembre era costantemente sopra le centomila tonnellate, e questi risultati portarono i tedeschi a intensificare la produzione diretta al Mediterraneo e ad applicare regole di ingaggio meno restrittive, con la sola raccomandazione di evitare complicazioni con gli Stati Uniti d'America. Il contributo degli austro-ungarici fu invece molto modesto, soprattutto perch\u00e9 le loro unit\u00e0 non uscivano dall'Adriatico e perch\u00e9 i nuovi U-Boot Tipo UB II in costruzione per l'Austria-Ungheria non sarebbero stati pronti prima del 1917. Lo sbarramento del canale d'Otranto, pur presentando una costante minaccia per il passaggio dei battelli, non riusciva per\u00f2 a impedire totalmente il passaggio ai sommergibili, i quali uscendo dalle basi di Pola e Cattaro lo attraversavano nei punti meno guarniti, penetrando cos\u00ec nel Mediterraneo.\nLa situazione delle forze austro-ungariche.\nI primi giorni del 1916 videro, per quanto riguarda le operazioni di terra, l'inizio della campagna austro-ungarica contro il Montenegro, a cui parteciparono anche alcune unit\u00e0 della k.u.k. Kriegsmarine per garantire l'appoggio di artiglieria al XIX Corpo d'armata austro-ungarico nella conquista di monte Lov\u0107en.\nAll'azione parteciparono le antiquate navi della 5\u00aa Divisione, cio\u00e8 la pre-dreadnought \"Budapest\", l'incrociatore corazzato \"Kaiser Karl VI\" e gli incrociatori protetti , e : tali unit\u00e0 bombardarono ed eliminarono i punti di osservazione alleati sul monte, atti a rilevare i movimenti delle navi austro-ungariche durante il giorno, e ci\u00f2 consent\u00ec all'ammiraglio Haus di spostare la divisione da Sebenico a Cattaro. Il 12 gennaio il Montenegro chiese l'armistizio e usc\u00ec dalla guerra; l'evacuazione dei soldati serbi da San Giovanni di Medua dovette essere sospesa il 22 gennaio, spostando il centro d'evacuazione a Durazzo a sud, dove l'operazione si concluse il 9 febbraio. A Durazzo era ancora presente una guarnigione italiana, ora minacciata dall'avanzata austro-ungarica, cosicch\u00e9 la Regia Marina dovette sobbarcarsi anche l'evacuazione frettolosa delle proprie truppe, che si concluse tra il 25 e il 27 febbraio con grandi difficolt\u00e0 e sotto il fuoco nemico, causando oltre 800 morti.\nA maggio Haus venne promosso al grado di \"Gro\u00dfadmiral\", il primo e unico a essere insignito di questo rango nella k.u.k. Kriegsmarine; ma, nonostante la minore aggressivit\u00e0 della flotta italiana, non cambi\u00f2 il suo atteggiamento difensivo. Haus constat\u00f2 che dopo la perdita del \"Garibaldi\" anche il Duca degli Abruzzi, suo diretto rivale e comandante in capo dell'Armata Navale italiana, aveva iniziato a soppesare ogni minimo spostamento delle sue unit\u00e0 maggiori, e credeva che perdere una nave della stessa portata avrebbe nuovamente invogliato i nemici a uscire con le navi da battaglia, rischiando di ingaggiare uno scontro che l'ammiraglio austriaco, in realt\u00e0, non cercava. Inoltre nei due anni di guerra appena passati la k.u.k. Kriegsmarine non era stata capace di varare che un modesto numero di unit\u00e0 di naviglio leggero: aveva costruito solo quattro cacciatorpediniere di una versione migliorata della classe Tatra, di cui due andarono a rimpiazzare quelli persi il 29 dicembre 1915. Indubbiamente pes\u00f2 il fatto che gli importanti cantieri di Monfalcone fossero praticamente sulla linea del fronte e che, infine, finissero per essere conquistati dalle truppe italiane.\nLe operazioni nel Basso Adriatico.\nAnche nel Basso Adriatico si intensific\u00f2 da parte italiana l'utilizzo di MAS, sommergibili, idrovolanti e torpediniere, nel tentativo di contrastare i convogli che da Cattaro e dalla Dalmazia portavano i rifornimenti alle truppe austro-ungariche che occupavano l'intera Albania in seguito alla campagna gennaio; queste forze peraltro avanzarono lungo la costa, catturando in successione Antivari, San Giovanni di Medua e Durazzo, e solo il porto di Valona rimase in mano italiana.\nFino all'estate del 1916 non si ebbero scontri di particolare importanza da nessuna delle due parti, anzi furono gli austro-ungarici i pi\u00f9 operosi, dato che tra febbraio e luglio 1916 bombardarono sia via mare sia dall'aria i porti di Brindisi, Bari, Molfetta, Otranto e Bisceglie e impegnarono molto le loro unit\u00e0 minori in azioni di supporto, scorta e incursione. A marzo arrivarono a Brindisi i primi MAS costruiti dalla ditta SVAN di Venezia, che formarono la 1\u00aa Squadriglia; cominci\u00f2 in quel periodo lo studio di un piano per il forzamento con i nuovi motoscafi armati siluranti del porto di Durazzo, ove era spesso segnalata la presenza di grossi piroscafi.\nIl 6 giugno il \"MAS 5\" e il \"MAS 6\" partirono alla volta del porto di Durazzo, dove era confermata la presenza di un piroscafo e di alcune unit\u00e0 minori. Rimorchiati rispettivamente dalle torpediniere \"38 P.N.\" e \"34 P.N.\" scortate da quattro cacciatorpediniere francesi, poco dopo le 01:00 i due MAS si sganciarono e mossero verso il porto. Lanciarono un siluro ciascuno verso il piroscafo \"Lokrum\", e la doppia esplosione fece scattare l'allarme ma non vennero accesi i proiettori n\u00e9 fu fatto fuoco, forse perch\u00e9 il nemico fu preso totalmente alla sprovvista. Prima ancora di capire l'origine dell'attacco, i due MAS erano gi\u00e0 usciti dal porto e alle 03:30 rientrarono alla base. Lo stesso 6 giugno era iniziato il rientro di alcune truppe italiane dall'Albania e l'intenso movimento dei convogli attir\u00f2 l'attenzione dei sommergibili nemici; l'8 giugno l'\"U 5\", a 15 miglia a sud-ovest di Capo Linguetta, intercett\u00f2 un convoglio che scortava i piroscafi \"Principe Umberto\" e \"Ravenna\" carichi di uomini: da circa 1.000 metri il sommergibile lanci\u00f2 due siluri che squarciarono la poppa del \"Principe Umberto\", il quale affond\u00f2 in pochi minuti. Dei 2.821 uomini imbarcati, solo 895 furono i superstiti, mentre l'\"U 5\" riusc\u00ec a sfuggire alla scorta e rientrare a Cattaro.\nNella notte tra il 25 e il 26 giugno i \"MAS 5\" e \"7\", agganciati alle torpediniere \"36 P.N.\" e \"34 P.N.\" e scortati a diversa distanza da ben otto cacciatorpediniere, lasciarono il porto di Brindisi diretti a Durazzo. Giunti a 200 metri dal bersaglio lanciarono tre siluri, due dei quali scoppiarono, e sotto il fuoco di fucileria il \"MAS 7\" decise di lanciare il suo ultimo siluro contro un altro piroscafo. Il \"MAS 5\" manovr\u00f2 per attirare il fuoco su di s\u00e9, il motoscafo gemello penetr\u00f2 ancora pi\u00f9 all'interno del porto e lanci\u00f2 l'ordigno contro un altro piroscafo, che venne seriamente danneggiato. Sempre sotto il fuoco nemico i due MAS riguadagnarono il largo e si riunirono alle torpediniere, rientrando alla base alle 02:40. Si seppe poi che i primi tre siluri avevano impattato contro le reti di protezione anti-siluro e che solo il quarto era andato a segno su un piroscafo da 1.111 tonnellate.\nA luglio furono annullate due azioni dei MAS a causa del maltempo, mentre nei mesi seguenti ci furono diverse altre azioni di forzamento, che portarono per\u00f2 a modesti risultati. L'azione di maggior successo fu quella a opera di sabotatori al soldo dell'Austria-Ungheria che caus\u00f2 l'affondamento della corazzata monocalibro a Taranto: la sera del 2 agosto infatti, dopo che si erano concluse le operazioni di imbarco munizioni, un incendio sconvolse il deposito di munizioni di bordo e provoc\u00f2 una violenta esplosione che squarci\u00f2 la carena della nave, che si capovolse in pochi minuti. L'equipaggio lament\u00f2 la morte di 237 uomini, tra cui il comandante capitano di vascello Galeazzo Sommi Picenardi. Alla fine dello stesso mese le truppe italiane sbarcarono a Porto Palermo, Capo Linguetta e Corf\u00f9, come supporto alle truppe dell'Intesa occupate sul fronte macedone e per controllare meglio il canale di Corf\u00f9, dove si sospettava che gruppi filo-tedeschi facilitassero il transito di sommergibili nemici. A ottobre fu occupato anche il porto albanese di Santi Quaranta e l'attivit\u00e0 dei convogli che trasportavano truppe si fece sempre pi\u00f9 fitta. A questa attivit\u00e0 risposero gli austro-ungarici il 5 ottobre, quando l'\"U 16\" affond\u00f2 il cacciatorpediniere \"Nembo\" e un piroscafo. Nonostante tutto gli italiani sbarcarono a Corf\u00f9 in agosto ben 35.751 uomini, 7.307 quadrupedi, 40 cannoni e 1.174 veicoli.\nGli ultimi mesi dell'anno videro ancora qualche sortita dei MAS verso Durazzo che non portarono a risultati soddisfacenti, mentre l'11 dicembre la pre-dreadnought italiana \"Regina Margherita\", mentre si trasferiva da Valona a Taranto, incapp\u00f2 in un campo minato difensivo a causa della nebbia che aveva tratto in inganno il comandante: la grande unit\u00e0 affond\u00f2 in sette minuti, portando con s\u00e9 oltre 600 uomini. L'anno termin\u00f2 con un scontro navale nella notte tra il 22 e il 23 dicembre, quando i cacciatorpediniere austriaci \"Scharfschuetze\", \"R\u00e9ka\", \"Dinara\" e \"Velebit\" attaccarono una nave in pattuglia sul blocco del canale d'Otranto; questa chiese aiuto ai cacciatorpediniere francesi \"Casque\", \"Protet\", \"Commandant-Rivi\u00e8re\", \"Commandant-Bory\", \"Dehorter\" e \"Boutefeu\" che stavano scortando un convoglio da Brindisi a Taranto: a causa di problemi nelle comunicazioni solamente il \"Casque\" e il \"Commandant-Rivi\u00e8re\" attaccarono, ma i locali caldaie del \"Casque\" furono colpiti e la nave dovette ridurre la velocit\u00e0 a 23 nodi. Un ulteriore aiuto fu dato dai cacciatorpediniere italiani , \"Ippolito Nievo\" e che salparono dal porto di Brindisi subito seguiti dall'incrociatore leggero britannico \"Gloucester\", scortato dai caccia \"Impavido\" e \"Irrequieto\". Le navi italiane e quelle francesi entrarono in collisione nell'oscurit\u00e0: l'\"Abba\" speron\u00f2 il \"Casque\" e pochi attimi dopo il \"Boutefeu\" speron\u00f2 a sua volta l'\"Abba\". Mentre i vascelli danneggiati venivano rimorchiati in porto, le navi austro-ungariche fuggirono nel buio della notte.\nI cambiamenti del 1917.\nI piani tedeschi presentati per il 1917 dall'ammiraglio Henning von Holtzendorff prevedevano l'introduzione della guerra subacquea senza restrizioni: l'\"Oberkommandieren\" della marina tedesca calcol\u00f2 che i propri sommergibili, liberi dai vincoli imposti dal diritto di preda o dalla preoccupazione per la sicurezza degli equipaggi e dei passeggeri, avrebbero potuto affondare 600.000 tonnellate di naviglio britannico al mese, costringendo il Regno Unito a cercare la pace entro cinque mesi e ridimensionando cos\u00ec sensibilmente il rischio di intervento degli Stati Uniti a fianco dell'Intesa. Ovviamente il Mediterraneo, e in seconda battuta l'Adriatico, rientravano a far parte della lotta senza quartiere dei tedeschi e Anton Haus fu uno dei sostenitori pi\u00f9 convinti della guerra al traffico marittimo senza restrizioni.\nIl 20 gennaio giunsero a Vienna von Holtzendorff e il ministro degli esteri tedesco Arthur Zimmermann, con l'obiettivo di convincere l'alleato a sostenere la politica tedesca di guerra sottomarina indiscriminata. I tedeschi dichiararono di poter inviare nel Mediterraneo 42 sommergibili che avrebbero dovuto operare dalle basi dell'Impero austro-ungarico, il quale non neg\u00f2 il suo appoggio. Il 22 gennaio il Consiglio della Corona austro-ungarico, a cui presero parte il ministro della Guerra Alexander von Krobatin e il capo di stato maggiore dell'esercito feldmaresciallo Franz Conrad von H\u00f6tzendorf, vot\u00f2 all'unanimit\u00e0 a favore della guerra sottomarina senza restrizioni. Il 26 gennaio, presso Ple\u00df, il Kaiser Guglielmo II di Germania e l'imperatore Carlo I d'Austria si incontrarono, accompagnati dai rispettivi comandanti in capo della Marina (von Holtzendorff e Haus) e capi di stato maggiore (M\u00fcller e Rodler). Venne messa a punto la nota ufficiale che dichiarava il Mediterraneo \"zona interdetta\" e fu deciso che gli \"U 35\", \"U 38\" e \"U 39\" avrebbero continuato a battere bandiera austro-ungarica; Haus mise a disposizione della flotta sommergibile tedesca basi, tecnici e operai. L'8 febbraio l'ammiraglio austro-ungarico, ammalatosi di polmonite durante il viaggio a Ple\u00df, mor\u00ec a Pola; il suo successore alla carica di \"Flottenkommandant\" fu il viceammiraglio Maximilian Njegovan, subito promosso ammiraglio, il quale era in linea con il pensiero del suo predecessore sia per quanto riguardava il sostegno alla strategia tedesca, sia sull'impostazione adottata nella lotta in Adriatico.\nGli Alleati nello stesso periodo aprirono la Conferenza delle Marine alleate, che si riun\u00ec a Londra il 23 e 24 gennaio, dove si deline\u00f2 la strategia con cui essi, Regno Unito in primis, intendevano affrontare la dichiarazione tedesca di guerra sottomarina indiscriminata e gestire la cooperazione nel Mediterraneo. I britannici consideravano le flotte italiana e francese in grado di affrontare le unit\u00e0 della marina austro-ungarica e decisero il ritiro delle loro unit\u00e0 da guerra da quel teatro bellico; in cambio gli italiani pretesero una maggior presenza francese a Corf\u00f9 e l'aiuto britannico per un'adeguata presenza di naviglio leggero nel canale d'Otranto. Durante la conferenza vennero anche ridisegnate e redistribuite le zone di pattugliamento nel Mediterraneo tra i tre alleati, per offrire una miglior protezione ai convogli che navigavano sulle rotte fisse. Gli Alleati ammisero che le risorse assegnate in quel momento al canale d'Otranto non erano sufficienti e convennero di porre lo sbarramento sotto il comando di un ufficiale britannico subordinato al Comandante in capo italiano, che avrebbe potuto utilizzare tutte le navi francesi e italiane disponibili in caso di emergenza.\nLa decisione scaturita dalla conferenza di Londra port\u00f2 all'immediato ritiro da Taranto delle navi da battaglia , e , ma in questo teatro i veri cambiamenti consistettero negli avvicendamenti al comando della flotta italiana. Fin dall'autunno 1916 negli ambienti politici, appoggiati dalla stampa, era cresciuto un sentimento di ostilit\u00e0 nei confronti del Duca degli Abruzzi e del ministro della Marina Camillo Corsi, e in generale serpeggiava una crescente insoddisfazione per i risultati ottenuti fino ad allora. Il 3 febbraio venne firmato un decreto che nominava Thaon di Revel \"Capo di stato maggiore della Marina e Comandante delle forze navali mobilitate\", mentre il Duca, nonostante godesse ancora della stima e della simpatia di molti ufficiali, rifiut\u00f2 qualunque altro incarico e rimase in disparte fino alla fine della guerra. Le priorit\u00e0 dell'ammiraglio erano sostanzialmente difensive: assicurare l'approvvigionamento del paese affrontando la minaccia dei sommergibili e riducendo le perdite al minimo. Era quindi favorevole al ridimensionamento degli impegni italiani all'estero per concentrarsi sulla protezione delle rotte commerciali da e per l'Italia, utilizzando le forze necessarie alle missioni all'estero e allo sbarramento del canale d'Otranto (che riteneva inutile) nella scorta dei convogli mercantili. Revel istitu\u00ec quindi l'Ispettorato Difesa Traffico e si prodig\u00f2 per armare i mercantili, aumentare la costruzione di MAS, sommergibili e aerei; in linea con il contegno degli ammiragli Haus e Njegovan, Revel non perseguiva una politica eroica, si asteneva dal correre grandi rischi e preferiva colpire quando poteva con mezzi poco costosi.\nLe operazioni nell'Alto Adriatico.\nFin dall'inizio dell'anno le condizioni meteorologiche limitarono fortemente le operazioni navali nel golfo di Venezia e di Trieste. Gli italiani nel frattempo completarono i cospicui lavori di rinforzo della batteria Amalfi, che venne armata con cannoni da 381\u00a0mm e quattro complessi da 102\u00a0mm contraerei; inoltre misero insieme una forza navale formata dalle tre navi da battaglia , e , da una squadriglia di esploratori e cacciatorpediniere tipo \"Ardito\" e una di cacciatorpediniere minori tipo \"Carabiniere\". La squadra era quindi completata da una grossa flottiglia di torpediniere costiere e d'alto mare, dragamine, posamine e la flottiglia MAS, mentre la flottiglia sommergibili contava 15 unit\u00e0 maggiori e tre costiere. L'attivit\u00e0 aerea venne impostata sulla pronta risposta alle azioni nemiche. A fronte della scarsa attivit\u00e0 navale austro-ungarica, le unit\u00e0 italiane continuarono a effettuare esplorazioni e minamenti dei golfi di Venezia e Trieste nonch\u00e9 a garantire la scorta alle missioni aeree; le unit\u00e0 minori assicuravano in particolare la difesa delle coste. Fino a maggio gli italiani effettuarono alcune azioni solo con l'impiego di MAS e torpediniere senza risultati eclatanti. Gli austro-ungarici da parte loro intensificarono le azioni di bombardamento aereo contro Venezia, Grado e Ferrara, alle quali gli italiani risposero con bombardamenti su Pola, Parenzo, Trieste e Prosecco. L'attivit\u00e0 nell'Alto Adriatico venne per\u00f2 condizionata in estate dagli accadimenti sul fronte terrestre, dove i soldati furono impegnati da una serie di offensive di grossa portata e dalla scarsa attivit\u00e0 navale di entrambi i contendenti, che annullarono di fatto le perdite causate dai sommergibili.\nLe operazioni nel Basso Adriatico.\nDopo lo scontro del 22 dicembre 1916, la situazione dei cacciatorpediniere presenti nel Basso Adriatico si rivel\u00f2 critica. L'Italia poteva contare solo su sette unit\u00e0, a cui vennero aggiunte il e una francese. Per irrobustire lo schieramento vennero mandati a Brindisi i tre esploratori , e , unit\u00e0 capaci di brillanti prestazioni di velocit\u00e0 e potenza. Anche in questa parte dell'Adriatico l'attivit\u00e0 navale fu molto limitata, furono intense solamente le azioni di esplorazione, di sorveglianza dello sbarramento e di difesa dei \"drifter\"; del pari numerose furono le azioni di scorta ai convogli di trasporto truppe verso l'Albania e, da marzo, in Macedonia. Nell'Adriatico centrale la base aerea di Varano continu\u00f2 a svilupparsi, garantendo sempre pi\u00f9 frequenti operazioni di vigilanza delle isole Tremiti e della costa italiana, in coordinazione con gli idrovolanti di stanza a Brindisi e Valona che effettuavano svariate missioni esplorative e di caccia ai sommergibili, che talvolta si portavano sin sulla costa dalmata e bombardavano le basi di Durazzo e Dulcigno. Anche qui le operazioni navali e delle flotte subacquee furono condizionate pesantemente dal tempo inclemente.\nL'unico scontro tra le due flotte si ebbe nella notte tra il 14 e il 15 maggio, quando due formazioni austro-ungariche, una al ritorno da un'azione contro i trasporti dall'Albania, e l'altra al ritorno dopo un attacco allo sbarramento, furono intercettate da unit\u00e0 alleate. La squadra reduce dall'attacco ai trasporti fu intercettata e inseguita da forze italiane fino quasi sottocosta, mentre il secondo gruppo austro-ungarico fu intercettato da unit\u00e0 alleate in crociera. La formazione diresse quindi verso Cattaro e nella manovra incapp\u00f2 nelle navi avversarie che avevano rinunciato ad agganciare l'altra squadra austro-ungarica: il duello dur\u00f2 alcune ore, e complessivamente interess\u00f2 sedici navi, tre sommergibili e dodici aerei austro-ungarici, ventuno navi, due sommergibili e tredici velivoli alleati, ma non port\u00f2 a nessun affondamento. Dopo il 15 maggio lo sbarramento sub\u00ec attacchi saltuari da parte di sommergibili e le azioni aeree italiane si concentrarono su Durazzo, in risposta ai bombardamenti austro-ungarici contro Brindisi e Valona. Il 9 giugno iniziarono le operazioni italiane per il trasporto di due battaglioni di fanteria in Albania, al fine di allargare i possedimenti italiani e garantire una via d'uscita per il corpo di spedizione italiano in Macedonia; si puntava inoltre a contrastare le velleit\u00e0 francesi di acquisire quei territori. Per il resto dell'anno nel Basso Adriatico si ebbero soprattutto azioni aeree, mentre sul mare le azioni continuarono a essere pregiudicate dal maltempo e dalla cautela dei comandanti.\nCaporetto.\nIl quadro strategico in Adriatico cambi\u00f2 drasticamente il 24 ottobre 1917, quando l'esercito austro-ungarico sfond\u00f2 le linee italiane a Caporetto e dilag\u00f2 in pianura, provocando una rovinosa ritirata del Regio Esercito sul fiume Piave. Le operazioni sul mare furono fortemente condizionate da ci\u00f2; nel Basso Adriatico Valona e Saseno furono rinforzate con l'invio di navi da guerra a difesa delle basi minacciate da possibili azioni terrestri del nemico e a scorta dei piroscafi che avrebbero dovuto eventualmente evacuare l'Albania. Nell'Alto Adriatico la Regia Marina fu subito impegnata nella copertura dell'ala destra della 3\u00aa Armata in ripiegamento e allo stesso tempo dovette fronteggiare la rinnovata aggressivit\u00e0 della k.u.k. Kriegsmarine, che gi\u00e0 dal 28 ottobre aveva iniziato a spostare il baricentro delle sue forze da Pola a Trieste; il 30 salparono anche le vecchie corazzate e \"Budapest\" e si trasferirono da Cattaro a Pola il cacciatorpediniere \"Triglav\" e l'incrociatore \"Aspern\".\nLa difesa di Venezia e l'affondamento della \"Wien\".\nL'ammiraglio Revel fin da subito insistette nel ritenere indissolubile il binomio Venezia-Adriatico e ribad\u00ec che \u00absenza la padronanza della prima si sarebbe perso il dominio del secondo. Venezia ha un tale valore per la Marina e per il Paese [...] che il suo abbandono rappresenterebbe una grave calamit\u00e0\u00bb. Dal 7 novembre si procedette quindi all'evacuazione dei civili da Venezia, dove rimasero circa 60.000 persone, perlopi\u00f9 operai dell'Arsenale, funzionari ed esercenti; vennero poi inviate a difesa della citt\u00e0 tutte le artiglierie e le munizioni disponibili, oltre alla obsoleta corazzata , dotata comunque di pesanti cannoni da 343\u00a0mm. Intanto le unit\u00e0 navali nell'Alto Adriatico furono utilizzate per dare supporto di fuoco alle forze terrestri impegnate nel consolidamento della linea arroccata sul Piave: in questo frangente, il 24 dicembre fu ufficialmente istituito il Reggimento Marina con compiti di difesa e sorveglianza del fronte lungo la foce del fiume. Il 18 novembre i cacciatorpediniere italiani \"Abba\", \"Ardente\", \"Animoso\" e \"Audace\" furono affiancati da alcuni monitori britannici; anche i sommergibili alleati diedero un grosso contributo alla difesa con l'approntamento di zone d'agguato al di fuori dei porti di Venezia, Porto Corsini e Rimini. Altre zone d'agguato furono costituite a sud di Cortellazzo, lungo la costa nemica verso Sebenico e contro i sommergibili da o diretti verso Pola. Gli austro-ungarici compirono diverse azioni di bombardamento aereo su Rimini, Ravenna, Senigallia e su diversi altri centri costieri, intraprendendo pure alcune azioni navali a cui gli italiani risposero concretamente. Tra novembre e dicembre le unit\u00e0 imperiali fecero qualche apparizione senza mai attaccare le posizioni terrestri e lentamente la situazione inizi\u00f2 a normalizzarsi, facendo riconsiderare allo stato maggiore della marina la ripresa delle operazioni offensive con il forzamento del porto di Trieste.\nVennero presi in considerazione alcuni piani elaborati precedentemente dal tenente di vascello Luigi Rizzo da svolgersi con il favore della luce lunare, possibilmente nella notte tra il 9 e il 10 dicembre. Una ricognizione aerea dell'8 dicembre segnal\u00f2 la presenza alla fonda di fronte a Servola delle corazzate \"Wien\" e \"Budapest\" e lo stesso giorno venne ordinato a Rizzo, comandante il \"MAS 9\", e Andrea Ferrarini, comandante il \"MAS 13\", di penetrare nel porto e attaccare le due navi della classe Monarch. Poco prima della mezzanotte i due MAS raggiunsero la testata nord della diga grande di Muggia e, tagliati i cavi di acciaio delle tre ostruzioni che proteggevano il porto, s'introdussero nel porto di Trieste, quindi si divisero i bersagli. Il lancio simultaneo dei siluri avvenne alle 02.32: il \"MAS 9\" di Rizzo colp\u00ec la \"Wien\" che affond\u00f2 ma gli ordigni del secondo battello riuscirono solo a danneggiare la gemella \"Budapest\".\nLa reazione austro-ungarica fu decisa e port\u00f2 a un'azione combinata di bombardamento navale e sbarco di truppe nelle localit\u00e0 Casa Rossa e Casa Gerardo a Grado il 18 dicembre; la \"Budapest\" avariata, la pre-dreadnought , l'incrociatore \"Admiral Spaun\", sette cacciatorpediniere, dodici siluranti e nove dragamine si aprirono un varco tra le zone minate e sostennero le truppe di terra che tentarono di avanzare a Cortellazzo. Dopo due giorni di combattimenti, a causa del maltempo l'azione fu sospesa e le navi tornarono a Trieste. Il 22 dicembre il re Vittorio Emanuele III concesse la bandiera di combattimento alla flottiglia MAS dell'Alto Adriatico e lo stesso giorno la decor\u00f2 con la Medaglia d'oro al valor militare. L'azione che port\u00f2 all'affondamento della \"Wien\" fu fondamentale per il morale dell'Italia in un momento particolarmente difficile e, al contempo, rappresent\u00f2 la pi\u00f9 grave perdita per la k.u.k. Kriegsmarine dall'inizio della guerra, instillando nei comandi austro-ungarici i primi segni di insofferenza nei confronti dell'ammiraglio Njegovan.\nL'ultimo anno di guerra.\nPer la k.u.k. Kriegsmarine il 1918 inizi\u00f2 sotto cattivi auspici con ripercussioni ancora pesanti per la perdita della \"Wien\", uno scontento generale nei confronti dell'operato dell'ammiraglio Njegovan (considerato passivo e amorfo) e l'aggravarsi della situazione economica dell'impero: quest'ultima in particolare caus\u00f2 altri problemi in seno alla marina, accentuati dai tumulti politici interni e dal sentimento sempre pi\u00f9 forte di opposizione alla guerra, inasprito dalla natura multietnica degli equipaggi i quali provenivano da ogni parte dell'impero e avevano davanti agli occhi i moti rivoluzionari russi e i chiari segni di cedimento della duplice monarchia; i sentimenti indipendentisti si erano rafforzati man mano che il conflitto proseguiva. Gli operai dei cantieri tedeschi a Pola scioperarono e ci\u00f2 rallent\u00f2 in maniera determinante la riparazione dei sommergibili; a bordo delle navi austro-ungariche a Cattaro il 1\u00ba febbraio 1918 nacquero diversi episodi di ammutinamento, per mezzo dei quali i marinai chiedevano la fine della guerra, la smobilitazione, la democratizzazione del regime imperiale e migliori condizioni di vita a bordo; la rivolta rientr\u00f2 in pochi giorni, ma la vicenda ebbe un grande eco nei comandi e nella popolazione. Il 28 febbraio Njegovan ammain\u00f2 la sua insegna dal pennone della moderna corazzata e dieci giorni pi\u00f9 tardi l'imperatore Carlo I promosse il capitano di vascello Mikl\u00f3s Horthy a grado di contrammiraglio, ponendolo a capo della flotta.\nHorthy introdusse diversi cambiamenti, il primo dei quali fu il disarmo di molte vecchie unit\u00e0, tra le quali gli incrociatori corazzati \"Sankt Georg\" e \"Kaiser Karl VI\", le ormai obsolete pre-dreadnought \"Budapest\" e \"Monarch\", gli incrociatori \"Aspern\" e \"Szigetvar\": gli equipaggi di tali unit\u00e0 furono riuniti e trasferiti sui mercantili operativi nel Mar Nero; destin\u00f2 poi la classe Erzherzog Karl alla difesa locale di Cattaro. Nell'Adriatico intanto continuava la guerriglia navale, in cui gli italiani avevano guadagnato un discreto vantaggio grazie all'efficacia dei MAS, i quali peraltro nella notte tra il 10 e l'11 febbraio si resero artefici di un'azione a Buccari che, seppur non ebbe successo, pass\u00f2 alla storia per la partecipazione di Gabriele D'Annunzio. Gli austro-ungarici risposero con lo sbarco di un gruppo di sabotatori ad Ancona, nel tentativo di catturare un MAS e far saltare i sommergibili l\u00ec presenti: anche in questo caso l'azione fall\u00ec, ma mise in allerta i comandi italiani che rimasero turbati dal pensiero che degli incursori fossero arrivati cos\u00ec vicini al loro obiettivo.\nHorthy era perfettamente consapevole dei pericoli a cui era esposta la base di Pola e soprattutto le navi da battaglia che, considerando le difficolt\u00e0 economiche in cui versava l'impero, sarebbero state impossibili da sostituire o riparare. Cos\u00ec il contrammiraglio rafforz\u00f2 le difese del porto di Pola, vanificando in aprile e maggio diversi tentativi di forzamento da parte dei MAS e dei nuovi barchini saltatori in dotazione alla marina italiana. Horthy si rivel\u00f2 nel contempo molto attivo e nella notte fra il 22 e il 23 aprile tent\u00f2 un'altra sortita al canale d'Otranto con i cacciatorpediniere II, , , II e . A 15 miglia a ovest di Valona la flotta austro-ungarica fu per\u00f2 intercettata da cinque cacciatorpediniere britannici (incluso l'australiano ) e dal francese \"Cimeterre\": dalla battaglia che segu\u00ec il cacciatorpediniere \"Hornet\" sub\u00ec ingenti danni e le navi austro-ungariche invertirono la rotta tallonate dagli Alleati, i quali, giunti a ovest di Capo Pali, sospesero l'inseguimento. Nella notte tra l'8 e il 9 maggio gli austro-ungarici tentarono un'altra incursione contro la ferrovia costiera a nord di Pescara, ma il piano fu scoperto e dovette essere annullato. Preoccupante dal punto di vista austro-ungarico fu l'insorgere di avarie meccaniche a bordo di due dei cacciatorpediniere di scorta all'azione, il \"Turul\" e il \"Reka\": sul primo l'equipaggio era composto da personale tedesco, mentre sul \"Reka\" era ungherese e ceco. Tale circostanza fu ritenuta sufficiente per attivare un'inchiesta e capire se ci fossero state azioni di sabotaggio sul \"Reka\": l'inchiesta non port\u00f2 a nulla, ma il solo fatto che i comandi austro-ungarici avessero iniziato a porsi tali domande rivestiva un'importanza sintomatica delle tensioni che percorrevano lo schieramento imperiale.\nL'11 giugno il comandante dei sommergibili tedeschi a Cattaro, capitano di corvetta Ackermann, present\u00f2 un rapporto particolarmente pessimistico sulla situazione nel Basso Adriatico: i britannici avevano incrementato sensibilmente l'azione antisommergibile e gli attacchi alla stessa base di Cattaro con l'utilizzo delle incursioni aeree, contro le quali le risibili difese non riuscivano a opporre una resistenza efficace; anche l'azione aerea austro-ungarica era stata praticamente annullata dal continuo martellamento dei velivoli britannici sulla base aerea di Cattaro. Vista la situazione, Ackermann non escluse la possibilit\u00e0 che i tedeschi avrebbero potuto abbandonare la base.\nDa parte italiana la disfatta di Caporetto aveva provocato vari rivolgimenti in seno agli alti comandi. Il governo Boselli and\u00f2 incontro a un voto di sfiducia e il 30 ottobre 1917 fu rimpiazzato da un esecutivo guidato da Vittorio Emanuele Orlando; il 9 novembre, dopo molte insistenze da parte del nuovo presidente del consiglio, Luigi Cadorna lasci\u00f2 il comando dell'esercito nelle mani del generale Armando Diaz. Sul fronte marittimo, nel marzo 1918 Revel sostitu\u00ec \"ad interim\" l'ammiraglio Cerri, comandante della flotta, con il viceammiraglio Lorenzo Cusani, il quale assunse anche il comando del Basso Adriatico. L'arrivo di Horthy contribu\u00ec a diffondere voci di un imminente attacco navale, parallelo a un'offensiva austro-ungarica di terra, contro le basi di Venezia e Brindisi condotto da navi da guerra, sommergibili e posamine, mentre unit\u00e0 leggere avrebbero attaccato Taranto. Revel spost\u00f2 cos\u00ec tre delle quattro navi da battaglia classe Regina Elena da Brindisi a Taranto, confidando che gli austro-ungarici non avrebbero attaccato un porto senza obiettivi navali importanti e che, perci\u00f2, la citt\u00e0 sarebbe stata risparmiata. Il 26 e 27 aprile si tenne a Parigi il terzo Consiglio Navale alleato nel corso del quale, per quanto riguardava l'Adriatico, gli Alleati chiesero all'Italia di spostare quattro navi da battaglia a Corf\u00f9 per rimpiazzare lo spostamento della squadra francese da quest'isola all'Egeo, destinata a impedire la probabile cattura della flotta russa del Mar Nero da parte dell'Impero tedesco dopo la firma dell'armistizio di Brest-Litovsk. L'ammiraglio Revel e il governo italiano si opposero fermamente a una ridislocazione delle moderne corazzate a Corf\u00f9, secondo Revel \u00abil nemico era alle porte di casa\u00bb e bisognava comportarsi di conseguenza, senza esporle a rischi inutili; inoltre l'Italia fu irremovibile nel rifiutare un comando unico alleato nel Mediterraneo da affidare al primo lord del mare John Jellicoe, che avrebbe avuto potere decisionale anche sull'Adriatico. Dopo mesi di trattative gli anglo-francesi non riuscirono nell'intento di convincere n\u00e9 Revel n\u00e9 il governo italiano e poterono solamente inviare rinforzi nell'Egeo e nei Dardanelli, nell'ipotesi di dover affrontare i tedeschi.\nL'attacco a Premuda.\nAl marzo-aprile 1918 lo sbarramento del canale d'Otranto era stato attaccato diciannove volte e in quattro di queste occasioni era stato presente l'ammiraglio Horthy quale comandante dell'incrociatore leggero \"Novara\": ora egli, da comandante dell'intera forza navale austro-ungarica, si prepar\u00f2 ad attaccare nuovamente il canale all'alba dell'11 giugno. Gli incrociatori leggeri \"Novara\" e \"Helgoland\", scortati da quattro cacciatorpediniere classe Tatra, avrebbero preso di mira la linea Fan\u00f3-Santa Maria di Leuca, mentre gli incrociatori leggeri \"Admiral Spaun\" e \"Saida\" con quattro torpediniere avrebbero dovuto bombardare la base di Otranto. La missione, simile a quella del 15 maggio 1917, avrebbe per\u00f2 visto l'impiego delle quattro dreadnought di Pola e di tre navi classe Erzherzog Karl provenienti da Cattaro, scortate da cacciatorpediniere e torpediniere che avrebbero formato sette gruppi d'appoggio: tali squadre si sarebbero posizionate al largo di Valona. Horthy infatti pensava che gli italiani avrebbero reagito come il 15 maggio, inviando incrociatori leggeri e corazzate all'inseguimento della forza attaccante il canale e Brindisi; a questo punto la formazione avanzata avrebbe finto una ritirata su Valona, dove la flotta italiana si sarebbe trovata dinanzi alle corazzate austro-ungariche, supportate da un nutrito schieramento di sommergibili e aerei.\nLe due navi da battaglia e raggiunsero la loro posizione all'alba del 10 giugno, a met\u00e0 strada tra Brindisi e Valona, mentre i due gruppi centrati sulle pari classe e , nonostante alcuni trascurabili problemi alla \"Szent Istv\u00e1n\" che ne ritardarono la marcia, la sera del 9 giugno partirono anch'esse alla volta delle posizioni assegnate. Alle 03:30 del mattino del 10 giugno 1918, vicino all'isola di Premuda, la \"Szent Istv\u00e1n\" e la \"Tegetthoff\" si trovarono impegnate da due MAS italiani: la prima unit\u00e0 fu colpita da due siluri lanciati dal \"MAS 15\" del capitano di corvetta Luigi Rizzo, mentre i due siluri che il \"MAS 21\"del capitano di corvetta Giuseppe Aonzo aveva indirizzato alla \"Tegetthoff\" colpirono il bersaglio ma non esplosero. La \"Szent Istv\u00e1n\", gravemente danneggiata, si adagi\u00f2 su un fianco e affond\u00f2 intorno alle 06:00, quasi tre ore dopo l'attacco; il contrammiraglio Horthy, a bordo della \"Viribus Unitis\", rimase scosso dalla perdita e sospese l'operazione, quindi ordin\u00f2 il ripiegamento. L'impresa del capitano Rizzo ebbe un forte effetto psicologico, che incoraggi\u00f2 l'ammiraglio Revel e rese ancor pi\u00f9 inflessibile l'opposizione degli italiani alla richiesta alleata di riunire le flotte, confermando la convinzione che lo sbarramento doveva essere davvero efficace se gli austro-ungarici avevano deciso di rischiare cos\u00ec tanto per attaccarlo.\nVittorio Veneto, Pola, la vittoria italiana.\nSul fronte terrestre le armate italiane erano riuscite a bloccare l'avanzata nemica sul Piave. Il 15 giugno 1918 dovettero affrontare un nuovo attacco austro-ungarico che fu respinto dopo durissimi combattimenti; esaurita la spinta avversaria, il generale Diaz elabor\u00f2 un piano di attacco massiccio su un unico punto invece che su tutta la linea, nel tentativo di sfondare le difese e tagliare i collegamenti con le retrovie: la scelta ricadde sulla cittadina di Vittorio Veneto e l'offensiva ebbe inizio il 23 ottobre, cogliendo dopo pochi giorni diversi successi. L'Austria-Ungheria era ormai in preda a forti disordini interni e la crisi dell'impero si ripercosse sul fronte: i reparti imperiali iniziarono a dividersi su base etnica e nazionale, rifiutandosi di eseguire gli ordini degli alti comandi. La sera del 29 ottobre il generale Svetozar Borojevi\u0107 von Bojna, comandante in capo responsabile del fronte alpino e carsico, diede l'ordine di ritirata a tutte le sue forze; inizi\u00f2 quindi un accanito inseguimento da parte delle forze italiane e le armate austro-ungariche iniziarono a disfarsi, lasciando migliaia di prigionieri in mano al nemico.\nIl 14 settembre 1918 le forze alleate lungo il fronte macedone lanciarono una massiccia offensiva contro le posizioni nemiche nella regione, provocandone il collasso; a fine settembre la Bulgaria fu costretta a chiedere l'armistizio e le forze alleate iniziarono quindi la loro marcia verso l'Austria-Ungheria. Il comandante in capo delle forze alleate schierate nei Balcani, il francese Louis Franchet d'Esp\u00e8rey, richiese alla marina militare francese di intraprendere un'azione per bloccare il porto di Durazzo, importante via di rifornimento per le forze austro-ungariche: il governo francese richiese l'autorizzazione per l'attacco a quello italiano, il quale si assicur\u00f2 che tale rilevante azione fosse condotta sotto il suo comando. Il 26 settembre Revel diede il suo assenso all'operazione, affidata all'ammiraglio Osvaldo Paladini, il quale comandava un'imponente squadra di navi alleate che si diressero verso Durazzo divise in due gruppi, uno per bombardare il porto e il secondo per prendere in trappola le navi nemiche che si sarebbero allontanate dal porto. Il bombardamento navale di Durazzo inizi\u00f2 intorno alle 12:00 e alle 12:42 circa al fuoco contro il porto si unirono anche tre incrociatori leggeri britannici: poco dopo aver iniziato il tiro, tuttavia, il fu colpito da un siluro del sommergibile austro-ungarico \"U 31\", che con il gemello \"U 29\" stava cercando di allontanarsi in immersione; i due battelli furono sottoposti a ripetuti attacchi con bombe di profondit\u00e0 da parte di un gruppo di cacciasommergibili statunitensi, riportando danni ma riuscendo tuttavia a sfuggire. Il bombardamento del porto si interruppe verso le 12:55 e le unit\u00e0 alleate iniziarono il rientro alla base: le strutture portuali e militari di Durazzo subirono danni e forte fu l'impatto sul morale degli abitanti della citt\u00e0; dei piroscafi austro-ungarici ancorati in rada, lo \"Stambul\" fu affondato e il \"Graz\" e lo \"Herzegovina\", sebbene ancora a galla, lamentarono danni di una certa entit\u00e0. Il 10 ottobre le ultime navi austro-ungariche lasciarono Durazzo, che fu infine occupata dagli italiani il 16 ottobre seguente.\nIl 28 ottobre l'Austria-Ungheria chiese agli alleati l'armistizio, il 30 il porto di Fiume, che due giorni prima era stato dichiarato parte dell'autoproclamato Stato degli Sloveni, Croati e Serbi, proclam\u00f2 la propria indipendenza chiedendo di unirsi all'Italia. Quello stesso 30 ottobre Carlo I consegn\u00f2 la k.u.k. Kriegsmarine agli slavi meridionali e la flottiglia del Danubio all'Ungheria; frattanto una delegazione austriaca per l'armistizio arriv\u00f2 in Italia, a villa Giusti nei pressi di Padova. Il 31 ottobre 1918 l'ammiraglio Horthy fu incaricato di consegnare ai rappresentanti del Consiglio nazionale degli sloveni, croati e serbi la flotta da guerra ancorata a Pola; all'interno dell'ordine inviato a nome di Carlo I al comando della flotta, a quelli delle piazze marittime di Pola e di Cattaro e ai comandi militari marittimi di Trieste, Fiume e Sebenico, si lasciava la libert\u00e0 ai marinai che non fossero di nazionalit\u00e0 slava meridionale di far ritorno in famiglia a seguito di presentazione di espressa domanda, con contemporanea concessione di una licenza illimitata.\nTali avvenimenti non erano tuttavia noti ai marinai italiani e la sera del 31 ottobre il capitano di corvetta del Corpo del genio navale Raffaele Rossetti assieme al tenente medico Raffaele Paolucci, a bordo di un particolare mezzo chiamato \"mignatta\" (progettato dallo stesso Rossetti), si avviarono per una missione all'interno del porto di Pola dove si trovavano alcune navi da battaglia austro-ungariche. Alle 05:30 Rossetti riusc\u00ec a piazzare 200 chili di esplosivo sull'opera viva della \"Viribus Unitis\", programmato per esplodere un'ora pi\u00f9 tardi. I due sabotatori furono per\u00f2 scoperti e fatti prigionieri: furono quindi portati a bordo della nave stessa, dove appresero che nella notte l'alto comando imperiale aveva ceduto la flotta di Pola agli jugoslavi e che la corazzata non batteva pi\u00f9 bandiera austro-ungarica. Solo alle 06:00 avvertirono il comandante, capitano Janko Vukovi\u0107 de Podkapelski, che la \"Viribus Unitis\" poteva esplodere da un momento all'altro: prontamente questi ordin\u00f2 a tutti di abbandonare la nave e di trasferire i prigionieri a bordo della gemella \"Tegetthoff\". Poich\u00e9 alle 06:30 l'esplosione non avvenne, l'equipaggio fece gradualmente ritorno a bordo, non dando pi\u00f9 credito all'avvertimento dei due italiani; solo alle 06:44 la carica brill\u00f2 e la corazzata, inclinatasi su un lato, cominci\u00f2 rapidamente ad affondare. L'azione si concluse cos\u00ec con oltre 300 tra vittime e dispersi, tra cui il comandante Vukovi\u0107.\nIl 3 novembre fu firmato a villa Giusti l'armistizio tra Italia e Austria-Ungheria che sarebbe entrato in vigore la mattina del giorno seguente; la marina italiana si apprest\u00f2 quindi a occupare, con una serie di operazioni anfibie, prima Trieste e quindi Dulcigno, Pelagosa, Parenzo. Il 4 furono occupate Antivari, Lissa, Abbazia, Monfalcone, Lussinpiccolo, Fiume, Lagosta, Curzola, Zara, Meleda e Rovigno; il 5 reparti di fanteria sbarcarono a Pola, Umago e Sebenico. La conferenza di Saint-Germain decise l'assegnazione all'Italia di gran parte delle navi di superficie della k.u.k Kriegsmarine: passarono sotto le insegne della Regia Marina le navi da battaglia (pre-dreadnought e monocalibro) \"Tegetthoff\", , \"Radetsky\", , gli incrociatori leggeri \"Saida\" e \"Admiral Spaun\", otto cacciatorpediniere classe Tatra. Le navi furono concentrate a Pola e da qui salparono il 24 marzo 1919 verso Venezia per una cerimonia alla presenza del Re: il sovrano s'imbarc\u00f2 sul cacciatorpediniere \"Audace\" e and\u00f2 incontro al convoglio, per poi entrare nel bacino di San Marco alla testa della squadra.\nEpilogo.\nTra le varie conclusioni ed esperienze tratte dalle molteplici operazioni nel mar Adriatico, similmente a quanto avvenuto anche per il teatro del Mediterraneo, si deline\u00f2 in maniera decisa l'efficacia delle unit\u00e0 subacquee, anche se gli alti comandi rimasero fedeli all'impostazione che vedeva un ruolo centrale per le dreadnought. Il timore di poter subire un attacco improvviso e decisivo delle grandi unit\u00e0 nemiche spinse i comandi di tutte e tre le grandi marine che operavano nell'Adriatico a utilizzare il concetto di \"flotta in potenza\", mantenendo le navi da battaglia in porti molto difesi, ai quali sarebbe stato impossibile avvicinarsi senza un supporto adeguato. Per avvicinarsi ai porti nemici sarebbe stato necessario farsi accompagnare da grandi navi da guerra, facili vittime di mine e siluri, che sarebbe stato avventato mettere a repentaglio, soprattutto nelle acque dell'Alto Adriatico. La k.u.k. Kriegsmarine fu un esempio classico di \"flotta in potenza\": i grandi cannoni della squadra da battaglia di Pola incutevano timore e facevano capire che il nemico non avrebbe potuto operare impunemente, ma i suoi comandi erano ben consapevoli che la sua flotta non avrebbe potuto competere con le potenze marittime di Italia e Francia. D'altro canto le sue moderne navi da battaglia furono un investimento ampiamente ripagato dal fatto che, per quanto poche, costrinsero all'inazione le ben pi\u00f9 numerose navi da guerra italiane e francesi. Gli italiani avevano una prospettiva pi\u00f9 circoscritta: con le coste dell'Austria-Ungheria a poche ore di navigazione e ben consapevoli della pericolosit\u00e0 dei sommergibili e delle mine negli spazi relativamente stretti dell'Adriatico, erano determinati a tenere le loro preziose unit\u00e0 al sicuro fino all'ultimo, riservandosi di farle uscire solo per un'eventuale battaglia decisiva. Questo fu un atteggiamento logico: durante il conflitto infatti molte navi francesi e britanniche furono affondate mentre, per proteggere e rifornire l'Adriatico, facevano la spola tra un cantiere e l'altro. Durante tutto il conflitto le grandi navi si confrontarono dalle sponde opposte (gli italiani da Taranto, i francesi da Corf\u00f9, gli austro-ungarici da Pola) e si tennero reciprocamente in scacco, ma rappresentavano la vera forza dietro gli incrociatori e il naviglio leggero; erano fattori della complessa equazione che insieme a sommergibili e campi minati determinava quanto ogni categoria di nave potesse ragionevolmente esporsi al pericolo.\nLe navi da battaglia austro-ungariche rimasero quasi sempre in porto, tanto che le maggiori navi da battaglia italiane (, , ) accumularono solo poche ore di moto, in gran parte per esercitazione: la \"Cavour\" trascorse infatti 966 ore in esercitazioni e solo 40 in tre azioni di guerra incruente; la gemella in totale, durante il conflitto, venne impiegata per 31 ore in missioni di guerra in azioni di ricerca del nemico e 387 in attivit\u00e0 addestrativa senza venire mai impiegata in combattimento. La \"Duilio\" comp\u00ec in tutto quattro missioni di guerra per 268 ore di moto ed effettu\u00f2 512 ore di moto per esercitazioni; la \"Doria\" alla fine della guerra aveva totalizzato solo 70 ore di moto per missioni e 311 ore per esercitazioni. Lo stesso si pu\u00f2 dire per le navi maggiori austro-ungariche, visto che l'ammiraglio Horty, una volta preso il comando e cosciente della impossibilit\u00e0 di colmare le perdite o riparare i danni, smobilit\u00f2 le navi da battaglia pre-dreadnought e si affid\u00f2 quasi completamente al naviglio sottile; come per la flotta tedesca dopo la battaglia dello Jutland per\u00f2, l'inazione fu una delle principali cause che comport\u00f2 l'abbassamento del morale tra gli equipaggi e soprattutto il calo di efficienza. Una complessa macchina da guerra come una dreadnought, o una squadra intera di questo tipo di unit\u00e0, doveva mantenersi in esercizio combattendo e nel 1918 c'era fondato motivo di dubitare della reale efficienza delle grandi navi italiane, francesi e austro-ungariche. A differenza delle navi britanniche, le tre marine mediterranee risentirono poi delle difficolt\u00e0 di approvvigionamento del carbone e dovettero tenere attentamente sotto controllo i loro consumi.\nAlla fine delle ostilit\u00e0 la sconfitta k.u.k. Kriegsmarine fu spartita tra i vincitori; molte delle sue unit\u00e0 maggiori furono demolite, come le navi da battaglia: la \"Prinz Eugen\" and\u00f2 alla Francia dove fin\u00ec i suoi giorni come nave bersaglio per le artiglierie di grosso calibro, l'Italia e la Francia ricevettero alcune unit\u00e0 quale compenso dei danni di guerra e alcune nazioni\ncome Grecia, Portogallo e Romania ricevettero un gruppo di torpediniere. \nIl 18 novembre del 1918 la conferenza degli ammiragli delle nazioni alleate vincitrici, tenutasi a Venezia, ripart\u00ec il controllo della costa dalmata assegnando all'Italia la penisola istriana e Pola, agli Stati Uniti la zona di Spalato, all'Ungheria e alla Francia congiuntamente le bocche di Cattaro.\nLe Forze armate italiane, nel disordine e nello scompiglio che si era creato in tutta l'area costiera istriano-dalmata agirono repentinamente per conquistare tutto ci\u00f2 che era possibile. Lasciata Trieste il 3 novembre, il 4 occuparono Abbazia, Fiume, Parenzo e Zara, mentre Pola fu presa il 5. Le truppe italiane obbligarono gli equipaggi dello Stato degli Sloveni, dei Croati e dei Serbi (SHS), ad ammainare la loro bandiera e issare il tricolore italiano su tutte le navi ex-austroungariche. Gli equipaggi ridotti del nuovo stato, riuscirono a portare le sole unit\u00e0 \"Radetszky\" e \"Zrinyi\" nella baia dei Sette Castelli dove furono poste sotto la custodia della marina statunitense.\nIl 23 marzo del 1919 l'Italia trasfer\u00ec a Venezia le navi da guerra austro-ungariche che parteciparono alla \"parata della Vittoria\" navale del 25 marzo. Le navi trasferite erano: le corazzate \"Tegetthoff\", \"Franz Ferdinand\", l'incrociatore \"Admiral Spaun\", i caccia \"Tatra\" e \"Csepel\", le torpediniere \"T80\", \"T81\", \"T86\", \"T92\", \"T98\", i sommergibili \"U 5\", \"U 21\", \"U 28\", \"U 40\". Dopo il defilamento nelle acque antistanti San Marco la ex-flotta austroungarica rimase ormeggiata a Venezia. Successivamente molte unit\u00e0 vennero smantellate perch\u00e9 obsolete o inutili per la marina italiana che ormai possedeva il dominio dell'Adriatico, mentre alcune continuarono la loro vita operativa sotto nuova denominazione."}
{"id": "3049875", "revid": "117983252", "url": "https://it.wikipedia.org/wiki?curid=3049875", "title": "Premio Bram Stoker al saggio", "text": "Il premio Bram Stoker al saggio (\"Bram Stoker Award for Superior Achievement in Nonfiction\") \u00e8 un premio letterario assegnato dal 1987 dalla Horror Writers Association (HWA) ad un'opera saggistica \u00abdi qualit\u00e0 superiore\u00bb (\"Superior Achievement in Nonfiction\" e non \"Best Nonfiction\").\nAlbo d'oro.\nL'anno si riferisce al periodo di pubblicazione preso in considerazione, mentre i premi sono assegnati l'anno successivo.\nI vincitori sono indicati in grassetto, a seguire gli altri candidati."}
{"id": "3049883", "revid": "1005847", "url": "https://it.wikipedia.org/wiki?curid=3049883", "title": "Indipendentzia Repubrica de Sardigna", "text": ""}
{"id": "3049890", "revid": "984922", "url": "https://it.wikipedia.org/wiki?curid=3049890", "title": "Il ritorno della donna bionica", "text": "Il ritorno della donna bionica (\"Bionic Ever After?\") \u00e8 un film per la televisione del 1994 diretto da Alan J. Levi con Lee Majors e Lindsay Wagner.\n\u00c8 l'ultimo di una serie di sei film tv crossover delle due serie televisive \"La donna bionica\" e \"L'uomo da sei milioni di dollari\".\nTrama.\nSteve Austin e Jamie Sommers sono in procinto di sposarsi. Tuttavia, prima che possano fare il grande passo succede qualcosa a Jamie. Le sue parti bioniche non funzionano e nessuno sa cosa c'\u00e8 di sbagliato in lei. Sembra che qualcuno le abbia fatto qualcosa.\nAllo stesso tempo, un vecchio amico di Steve \u00e8 tenuto prigioniero da alcuni terroristi. Steve \u00e8 costretto ad andarlo a salvare e Jamie si offre di aiutarlo.\nFilm TV.\nDalle due serie televisive sono stati tratti 6 film:"}
{"id": "3049896", "revid": "767487", "url": "https://it.wikipedia.org/wiki?curid=3049896", "title": "Lino Cannavacciuolo", "text": "Ha lavorato in teatro con Peppe Barra, Luca De Filippo e Roberto De Simone. Ha fondato nel 1990 il gruppo \"Solis String Quartet\". Ha collaborato, fra gli altri, con Pino Daniele, Lucio Dalla, Ron, Elena Ledda, Adriano Celentano, Edoardo Bennato e Claudio Baglioni."}
{"id": "3049898", "revid": "1998287", "url": "https://it.wikipedia.org/wiki?curid=3049898", "title": "Bruno Neri", "text": "Biografia.\nNato a Faenza il 12 ottobre 1910, in giovent\u00f9 frequent\u00f2 l'Istituto Agrario di Imola. Un'esistenza del tutto ordinaria, nel contesto della piccola borghesia italiana dell'epoca, che tuttavia prese una strada totalmente diversa allorch\u00e9 emerse il suo talento per il calcio.\nAppassionato di arte e di poesia, fuori dal campo di gioco si dedicava sovente ad incontri culturali con scrittori, poeti ed attori e visitava mostre e musei. Con i proventi dell'attivit\u00e0 di calciatore tent\u00f2 di avviare un'attivit\u00e0 imprenditoriale, acquistando a Milano un'officina meccanica dal tenore faentino Antonio Melandri, fino a quando sopraggiunsero i tragici eventi bellici.\nCarriera sportiva.\nGiocatore.\nClub.\nTerzino destro diventato in seguito mediano, esord\u00ec nel 1926, a 16 anni, con la maglia della squadra di calcio della sua citt\u00e0, il Faenza. Nel 1929 venne acquistato dalla Fiorentina per 10\u00a0000 lire, conquistando con la maglia viola una promozione in Serie A nel 1931 e facendosi apprezzare particolarmente per le sue doti tecniche e agonistiche.\nRest\u00f2 in riva all'Arno fino al 1936, quindi, dopo una parentesi alla Lucchese allenata dall'ungherese Ernest Erbstein, nel 1937 pass\u00f2 al Torino. Milit\u00f2 in maglia granata per tre stagioni, collezionando 65 presenze e una rete. Disput\u00f2 l'ultima partita il 26 marzo 1940 contro l'Ambrosiana-Inter.\nComplessivamente, in massima serie collezion\u00f2 219 presenze e due reti.\nNazionale.\nConvocato da Vittorio Pozzo, esord\u00ec con la maglia della Nazionale italiana il 25 ottobre 1936 nella partita contro la (4-2), valida per la Coppa Internazionale 1936-1938. In azzurro disput\u00f2 complessivamente 3 partite.\nAllenatore.\nTerminata la carriera agonistica, assunse la guida tecnica del Faenza nel 1940-1941.\nCarriera militare.\nL'attivit\u00e0 partigiana e la morte in guerra.\nGi\u00e0 nel corso dell'esperienza calcistica dimostr\u00f2 la sua disapprovazione verso il regime fascista. Rimane celebre una sua foto del 1931 nella quale all'inaugurazione dello stadio fiorentino \"Giovanni Berta\" (successivamente noto come Stadio Artemio Franchi) fu l'unico a non rendere omaggio alle autorit\u00e0 con il saluto romano.\nIn seguito si avvicin\u00f2 agli ambienti antifascisti grazie al cugino Virgilio Neri, notaio milanese in contatto con personalit\u00e0 politiche come don Sturzo e il futuro presidente della Repubblica Italiana Giovanni Gronchi. Dopo l'armistizio di Cassibile si arruol\u00f2 tra le file della Resistenza partigiana.\nVicecomandante del \"Battaglione Ravenna\" con nome di battaglia \"Berni\", era dislocato nella zona compresa tra il campo d'azione del gruppo guidato da Silvio Corbari e la 36\u00aa Brigata \"Bianconcini\", in un'area strategicamente significativa a ridosso della Linea Gotica. L'attivit\u00e0 partigiana non gli imped\u00ec di tornare ad indossare gli scarpini da calciatore: partecip\u00f2, infatti, al Campionato Alta Italia 1944 con la maglia del Faenza.\nCadde in uno scontro con i nazisti avvenuto il 10 luglio 1944 a Marradi nei pressi dell'eremo di Gamogna, sull'Appennino tosco-romagnolo, mentre si recava insieme a Vittorio Bellenghi (\"Nico\", ex ufficiale del Regio Esercito e comandante del \"Ravenna\") a perlustrare il percorso che avrebbe dovuto condurre il suo battaglione a recuperare un aviolancio alleato sul Monte Lavane.\nTributi.\nL'11 luglio 1946 il consiglio comunale di Faenza gli intitol\u00f2 lo Stadio Comunale della Piazza delle Armi. Nel 2017 l'Associazione della Casa della Musica di Faenza insieme alla Regione Emilia-Romagna ha deciso di dedicargli un concorso musicale su brani sul tema della Liberazione per giovani artistiche, tenutosi a dicembre nelle citt\u00e0 di Brisighella, Casola Valsenio e Faenza.\nIn occasione dell'Anniversario della Liberazione 2021 viene celebrato con una figurina speciale dedicata \"all'unico giocatore che da combattente della Resistenza fu ucciso dai nazisti\"."}
{"id": "3049899", "revid": "228587", "url": "https://it.wikipedia.org/wiki?curid=3049899", "title": "Terminus (personaggio)", "text": "Terminus \u00e8 un personaggio dei fumetti, creato da John Byrne (testi e disegni), pubblicato dalla Marvel Comics. \u00c8 apparso la prima volta in \"Fantastic Four\" (prima serie) n. 269 (agosto 1984).\n\u00c8 un supercriminale alieno nemico dei Fantastici Quattro.\nNel contesto dell'universo Marvel, Terminus \u00e8 un distruttore di mondi incontrati per la prima volta da Mister Fantastic e She-Hulk mentre studiavano un raggio proveniente dallo spazio. Il raggio \u00e8 Terminus che rivendica la Terra come sua. Mister Fantastic lo sconfigge con un dispositivo che lo porta a centinaia di miglia nella crosta del pianeta.\nAltri media.\nCartoni animati.\nTerminus appare nell'ultimo episodio della prima stagione della serie animata \"I Fantastici 4 - I pi\u00f9 grandi eroi del mondo\"."}
{"id": "3049901", "revid": "729019", "url": "https://it.wikipedia.org/wiki?curid=3049901", "title": "Sassy Stephie", "text": "Lavora regolarmente per diverse promotions indipendenti nel Midwest e l'East Coast come la SHIMMER, Jersey All Pro Wrestling, WSU, e OCW. Ha anche esperienze nella Ring of Honor e Chikara.\nCarriera nel wrestling professionistico.\nSassy Stephie ha iniziato la sua carriera come ring announcer per una promotion locale di wrestling ad Akron, Ohio. Le \u00e8 stata data una possibilit\u00e0 quando il loro announcer ha dovuto ritirarsi. Uno dei commentatori l'ha proposta al promoter, avendo lei gi\u00e0 avuto esperienze come DJ in diversi locali. Dopo esser diventata una ring announcer regolare le \u00e8 stato suggerito di allenarsi visto che amava tanto il wrestling. Stephie ha colto l'occasione al volto e ha iniziato ad allenarsi alla scuola di Jeff Cannon in Coshocton.\nOhio Championship Wrestling.\nHa fatto il suo debutto nella promotion di Cannon, la Ohio Championship Wrestling al loro primo show annuale tutto al femminile nel Marzo 2007. Ha perso contro Lexie Lane (che sarebbe poi diventata Madison Rayne della TNA) nel primo round del torneo. Nonostante erano entrambe amiche a questo punto questo match ha lasciato i segni per una rivalit\u00e0 tra le due. Ha anche lottato in un tag team match pi\u00f9 tardi quella sera, facendo coppia con Lorelei Lee eperdendo contro Josie e Jessicka Havok. La Lane vinse il torneo e divenne la prima OCW Women's Champion e Stephie avrebbe ricevuto diverse title shot al suo titolo negli anni a seguire. Riusc\u00ec a sconfiggere la Lane in un No Disqualification Catfight Brawl ma ha sofferto un infortunio in quel match e le ha causato un allontanamento dal quadrato per lungo tempo.\nStephie ha lottato contro la Lane sia in match singoli che in coppia, spesso utilizzando come partner Angel Dust o Hailey Hatred lottato contro la Lane (pi\u00f9 tardi cambiando il suo nome in Ashley Lane) e la sua tag team partner Nevaeh. Al secondo evento annuale \"Ladies Night\" nel 2008 Stephie ha gareggiato un'altra volta nel torneo. Ha avuto una possibilit\u00e0 di vincere un via in finale in una opening Battle Royal ma ha perso. Ha perso il primo round, un Fatal 4 Way tra lei, Allison Danger, Ashley Lane e Lorelei Lee. Pi\u00f9 tardi quella sera lei e Josie hanno fatto coppia sconfiggendo Lorelei Lee e Alere Little Feather in Tag Team Action.\nNell'Aprile 2009 ha lottato nel terzo torneo annuale Ladies Night. Anche se ha perso nel primo round contro Lorelei Lee tutte le perdenti del primo round hanno avuto una seconda chance e ha vinto un triple threat contro Nevaeh e Mary Elizabeth Monroe avanzando alle semifinali. Tuttavia \u00e8 stata sconfitta da Jessicka Havok ed \u00e8 stata eliminata. Nell'estate ha sofferto una sconfitta controversa contro Amber O'Neal, dopo che Ashley Lane si era dichiarata Special Guest Referee.\nSHIMMER Women Athletes.\nStephie ha lottato per la prima volta in SHIMMER nell'Ottobre 2008, lottando nello SPARKLE, lo show pre-tapings della SHIMMER. Ha perso il suo match contro Rachel Summerlyn per sottomissione. Nel Maggio 2009 ha lottato nuovamente nello SPARKLE. Nella prima serata ha fatto coppia con Kimberly Kash perdendo contro Rachel Summerlyn e Rayna Von Tash. La seconda sera ha perso contro Kimberly in un singles match. La fortuna ha finalmente iniziato a girare dalla sua parte nel Novembre 2009 quando ha fatto coppia con Kacey Diamond sconfiggendo Leva e Kimberly Kash. Questo ha fatto s\u00ec che ottenessero il diritto di lottare nel Volume 28 ma lei e Kacey Diamond hanno perso il loro match contro Nevaeh e Ashley Lane. \u00c8 poi tornata in SHIMMER ai tapings del 10 e 11 aprile 2010. La prima serata, come parte del Volume 29 \u00e8 stata sconfitta dalla rientrante Madison Eagles mentre nel Volume 31, la seconda sera, \u00e8 stata sconfitta da Jessie McKay.\nNCW Femmes Fatales.\nIl 21 luglio \u00e8 stato annunciato sullo SHIMMER Forum che Sassy Stephie avrebbe fatto il suo debutto per la NCW Femmes Fatales il 23 ottobre 2010. Il 23 ottobre 2010, al quarto show della nCw Femmes Fatales, Sassy Stephie ha lottato e perso in un Triple Threat match contro PJ Tyler che ha visto anche la presenza di Cat Power.\nJersey All Pro Wrestling WD.\nSassy Stephie \u00e8 stata parte del primo show tutto al femminile della JAPW nel Gennaio 2009 dove, lottando come Face, ha perso contro Roxie Cotton. \u00c8 tornata nel Novembre 2009 con una vittoria su Fate e ha anche ottenuto un'impressionante vittoria, inaspettata, sulla veterana Allison Danger allo show successivo nel Gennaio 2010.\nWomen Superstars Uncensored.\nSassy Stephanie ha debuttato per la Women Superstars Uncensored (WSU) il 3 ottobre 2009 in un match contro Amber O'Neal ma non \u00e8 riuscita ad ottenere la vittoria. Pi\u00f9 tardi quella sera \u00e8 stata sottomessa da Cindy Rogers che in questo modo \u00e8 uscita dalla sua Losing Streak. Al Third Anniversary Show ha perso l'Opening Match contro Angelina Love. \u00c8 tornata in WSU il 26 giugno 2010 in uno degli show pi\u00f9 importanti, Uncensored Rumble III. Ha partecipato ad un 8 Women Tag Team Elimination Match lottando in coppia con le Belle Saints (Marti Belle e Tina SanAntonio) e Latasha contro il Team di Jessica Havock, Rick Cataldo e il Boston Shore (Amber e Lexus). Dopo essersi portate in vantaggio di 4 contro 1 la restante Jessica Havock \u00e8 riuscita ad eliminare tutte e quattro le avversarie rimaste eliminando per ultima Sassy Stephie con un Sit-Down Powerbomb. Pi\u00f9 tardi nella serata ha partecipato alla Uncensored Rumble ma non \u00e8 riuscita a vincere.\nAltre promotions indipendenti.\nStephie ha lottato anche per molte altre promotion indipendenti, specialmente nel Midwest. Nel 2007 ha debuttato per Ladysports in Tennessee. Nel 2008 e 2009 ha lavorato un paio di show per la Ring of Honor, uno dei quali \u00e8 stato mandato in televisione su HDNet. Ha lottato per la Chikara a Philadelphia, Heartland Wrestling Association (HWA) a Cincinnati, PWR ad Erie, IPW ad Indianapolis e NCW Femmes Fatales a Montre\u00e0l e altre promotions nell'area di Cleveland come Firestorm Pro, CAPW, PWO, RAW e altre. Ha lottato anche per promotions del West Virginia, Michigan e North Carolina."}
{"id": "3049903", "revid": "1776051", "url": "https://it.wikipedia.org/wiki?curid=3049903", "title": "World So Cold (Mudvayne)", "text": "World So Cold \u00e8 un brano musicale del gruppo alternative metal statunitense Mudvayne, pubblicato nel 2003 dall'etichetta discografica Epic come singolo tratto dall'album \"The End of All Things to Come\", il secondo della band, se non si ha in considerazione \"The Beginning of All Things to End\".\nVideoclip.\nIl video mostra immagini della band che suona in una stanza, alternate ad immagini che trattano diverse vicende."}
{"id": "3049910", "revid": "110810369", "url": "https://it.wikipedia.org/wiki?curid=3049910", "title": "Toone", "text": "Toone \u00e8 un personaggio dell'\"Iliade\" di Omero. Era uno dei difensori di Troia e rimase decapitato in uno scontro con Antiloco, uno dei pi\u00f9 forti capi achei.\nQuesto personaggio non va confuso con un altro Toone, anch'egli presente nell'Iliade e fratello di Xanto."}
{"id": "3049912", "revid": "228587", "url": "https://it.wikipedia.org/wiki?curid=3049912", "title": "Rudji", "text": "Rudji \u00e8 un album della cantautrice italiana Grazia Di Michele, pubblicato nel 1995 dalla Sony Music e prodotto da Lucio Fabbri.\nL'album.\nL'album nasce nel periodo in cui la cantautrice romana conosce in prima persona la maternit\u00e0; per questa ragione il disco si distingue dalla precedente produzione musicale per un nuovo modo di osservare il mondo e di rapportarsi alla vita. Alcune delle canzoni, spesso dedicate al figlio, narrano storie di bambini e sono caratterizzate da una atmosfera spensierata e gioiosa. Tuttavia non mancano testi pi\u00f9 impegnati, permeati da un velo di melanconia e tristezza, che trattano il tema della sofferenza che caratterizza naturalmente la vita.\nIl disco vede la partecipazione di Tosca e del polistrumentista Lucio Fabbri.\nNonostante non venga pubblicizzato e promosso a sufficienza dalla casa discografica (fattore che determiner\u00e0 l'interruzione dei rapporti lavorativi tra la Di Michele e la Sony Music), l'album gode di una favorevole accoglienza presso la critica, che lo considera il migliore prodotto dalla cantautrice, in quanto caratterizzato da nuove atmosfere, spontaneo, piacevole, anche per i ritmi e le melodie.\nBrani.\nAd aprire l'album \u00e8 \"Rudji\", titolo che rimanda al nome di una bambina creola che la cantautrice incontra durante un viaggio alle Seychelles e di cui racconta la storia di solitudine con un'allegra melodia. Rudji ha un fratello che lavora in Italia ed \u00e8 impaziente di raggiungerlo, incurante di tutto quello che il futuro in un nuovo mondo potrebbe riservarle di negativo.\nLa seconda traccia \u00e8 intitolata \"\u00c8 che restiamo bambini\" e parla dell'eterno fanciullo che risiede nel nostro animo e che porta a guardare il mondo sempre con meraviglia e stupore, a vivere con semplicit\u00e0 ed euforia. La canzone si avvale della partecipazione di Tosca ai cori.\nLa terza traccia \u00e8 \"Semplice\", che la Di Michele aveva scritto in precedenza per Rossana Casale (che la pubblica nell'album \"Alba argentina\") e che ora la inserisce nel suo album con nuovi arrangiamenti; nel testo la cantautrice parla del rapporto di amicizia che la lega all'amica Rossana e della semplicit\u00e0 dell'affetto di tale rapporto, senza sovrastrutture, senza aver bisogno di essere descritto con troppe parole.\nLa quarta traccia \u00e8 \"Mondo\", una canzone che da un lato esprime l'amore e lo stupore verso tutto ci\u00f2 che circonda l'uomo, dall'altro costituisce una sorta di invocazione alla divinit\u00e0 alla ricerca di risposte alle domande esistenziali che, per natura, l'uomo si pone.\nIl sesto brano, \"Pane e ciliegie\", \u00e8 una ninna nanna che la Di Michele dedica a suo figlio ma che indirizza anche a tutte le madri e i bambini che patiscono le sofferenze della guerra (in questi anni imperversa la guerra nell'ex Iugoslavia). Il brano si avvale della partecipazione ai cori di Tosca, la quale lo inserir\u00e0 in versione inedita nel disco \"Fatto per un mondo migliore\", 1996, per la raccolta fondi in favore dell'Alto Commissariato delle Nazioni Unite per i Rifugiati.\n\"\u00c8 musica\", l'ottava traccia, racconta il nuovo rapporto che la cantautrice vive con la musica, considerata non solo come semplice suono o accordo ma come un uniformarsi con il proprio stato d'animo, con la propria felicit\u00e0, verso cui la Di Michele approda grazie alla nascita del figlio.\nLa nona canzone, \"Ama le tue mani\", \u00e8 dedicata da Grazia ad una sua amica che soffre di mancanza di autostima. Il testo invita ad amare se stessi, il proprio corpo e la propria intelligenza, ad avere pi\u00f9 fiducia nelle proprie capacit\u00e0 e a non rimettere il proprio destino alle decisioni degli altri.\nIl decimo brano, \"Mandragole\", rimanda a \"Confini\", dell'omonimo album, per la tematica affrontata: una condanna all'uomo che non si cura della bellezza che caratterizza la Terra, ma, indifferente ad essa, la distrugge, la mercifica, la usa per meri fini personali. Il testo si chiude con un segno di speranza per un futuro migliore.\nLa penultima traccia si intitola \"Cose senza nome\", in riferimento a tutte quelle sensazioni e a tutti quei sentimenti che a volte ci affliggono e che ci fanno cadere in uno stato di apatia, di incapacit\u00e0 di dare un senso alla propria esistenza; ed \u00e8 proprio in questi momenti che si fa attenzione alle vite, alle sofferenze, alle storie drammatiche altrui, delle quali, in condizioni normali, non ci accorgeremmo.\nL'album si chiude con \"Mi stai cercando\", in cui la cantautrice rivela un'ansia di fede che la spinge a comunicare con un'entit\u00e0 superiore: i momenti difficili della vita cedono innanzi alla speranza che Dio cerchi l'uomo, lo abbracci, lo protegga."}
{"id": "3049914", "revid": "125367730", "url": "https://it.wikipedia.org/wiki?curid=3049914", "title": "Ronan l'accusatore", "text": "Ronan l'Accusatore (\"Ronan the Accuser\") \u00e8 un personaggio dei fumetti, ideato da Stan Lee (testi) e Jack Kirby (disegni), pubblicato dalla Marvel Comics. \u00c8 apparso la prima volta in \"Fantastic Four (prima serie)\" n. 65 (agosto 1967). \u00c8 un supercriminale alieno nemico dei Fantastici Quattro, Silver Surfer, Capitan Marvel, i Vendicatori e i Guardiani della Galassia. Dagli eventi di Annihilation in poi, il personaggio di Ronan divenne sempre pi\u00f9 nobile ed eroico.\nBiografia del personaggio.\nRonan nacque sul pianeta Hala, la capitale dell'impero dei Kree nella Nebulosa di Magellano. Egli \u00e8 un membro della razza dei Kree ed \u00e8 Capo del Corpo degli Accusatori, organo che funge da corte marziale dell'esercito Kree. La sua carriera nell'esercito fu straordinaria e divenne uno dei pi\u00f9 potenti guerrieri Kree. L'Intelligenza Suprema lo nomin\u00f2 supremo accusatore dell'impero dei Kree, e in questo ruolo fu conosciuto semplicemente come Ronan \"l'Accusatore\".\nRonan venne mandato sulla Terra per investigare sulla distruzione di un robot dei Kree da parte dei Fantastici Quattro. La sua sconfitta spinse i Kree a mandare una spedizione sulla Terra in missione di spionaggio. Captain Marvel (Mar-Vell) fece parte di questa spedizione e interag\u00ec spesso con Ronan durante la missione.\nL'accusatore pianific\u00f2 segretamente insieme a Zarek di spodestare il leader dei Kree, l'Intelligenza Suprema, credendo che l'impero non dovesse essere guidato da una entit\u00e0 non umanoide ma venne sconfitto dai poteri psionici di Rick Jones e l'Intelligenza Suprema torn\u00f2 al governo dei Kree.\nA seguito di questi accadimenti, la mente di Ronan fu dominata dall'Intelligenza Suprema e combatt\u00e9 contro Mar-Vell in numerose occasioni. Successivamente egli riottenne il controllo di s\u00e9 e torn\u00f2 ad essere l'Accusatore supremo. Durante la seconda guerra Kree-Skrull, Ronan sconfigge uno Skrull che aveva assunto le sembianze di Silver Surfer.\nDurante Operazione Tempesta Nella Galassia, Ronan fece parte della squadra di eroi Kree, Starforce.\nQuando la Terra divenne una prigione durante la storyline Maximum Secuirty, Ronan venne incaricato di essere il guardiano del pianeta, apparentemente in servizio degli Shi'ar. Ci\u00f2 si rivel\u00f2 essere una trappola dell'Intelligenza Suprema per sovvertire il Concilio Gallattico e usare Ego, il Pianeta Vivente, come un'arma. Anche se Ronan fu capace di potenziarsi assorbendo l'energia di Ego, venne sconfitto quando Mister Fantastic, Iron Man, Giant Man e Bruce Banner usarono un manufatto che trasfer\u00ec l'energia di Ego in Quasar.\nAnnihilation.\nDopo millenni in cui l'impero Kree \u00e8 stato governato dalla Suprema Intelligenza, la casata Fiyero (gli unici commercianti in un impero di guerrieri) usurpa il potere e accusa ingiustamente Ronan l'Accusatore Supremo dell'Impero Kree, costringendolo all'esilio.\nCon l'arrivo dell'Invasione di Lord Annihilus e gli Skrull sterminati (da qui vedi i motivi\ndei Skrull per scatenare \"Secret Invasion\") una misera alleanza militare si frappone all'onda\ndi Annihilation.\nIn questo contesto Ronan accorre a comandare i Kree (90% della forza militare di difesa) fino ad allora gettati come carne da cannone in pasto al nemico senza criterio e logica dalla casata Fiyero. Scopre il tradimento della casata Fiyero (alleata di Annihilus) e giustizia sul posto i comandanti inetti, sostituendoli con i guerrieri sottufficiali. Ricompatta i Kree che non hanno mai creduto alle accuse rivoltergli e tiene il fronte. Torna al pianeta natale Kree con il SuperSkrull e Praxagora come alleati super potenti.\nSbaraglia le truppe Kree fino al palazzo dove governano i Fyero. Scopre i lacch\u00e8 di Annihilus che li protegge, elimina Famelico e gli altri fuggono. Di fronte ai membri della casata Fiyero che accampano scuse per il tradimento dell'onore Kree\negli senza piet\u00e0 li accusa e li giudica colpevoli eseguendo come sempre la sentenza.\nSi reca nella sala della Suprema Intelligenza (resa un vegetale dalla casata Fiyero) e pone fine alla sua non vita.\nSi affaccia infine davanti ai soldati Kree che lo acclamano come nuovo Imperatore dei Kree.\nSconfitto Annihilus firma il trattato di pace con Famelico per riorganizzare l'impero.\nAnnihilation Conquest &amp; L'ordine Di Thanos.\nDurante l'invasione del pianeta Hala da parte dei Phalanx, Ronan si allea con il Super Skrull e Wraith per liberare i Kree.\nQuando gli Inumani cercarono aiuto dai Kree contro gli Skrull, Ronan accett\u00f2 a condizione che la principessa degli Inumani, Crystal, diventasse sua moglie. Durante il giorno del loro matrimonio, Ronan venne attaccato dalla guardia pretoriana degli Shi'ar e venne mandato all'ospedale, non si riprese fino alla fine di War Of Kings.\nDurante la guerra contro il Cancroverso, Ronan fece parte del gruppo di eroi guidato da Nova. Per prevenire altri grandi conflitti, si un\u00ec ai Devastatori (Annihilators). Protessero Galador da Dire Wraiths e si opposero ai piani della Chiesa Universale Della Verit\u00e0 di far risorgere Magus.\nRonan viene separato da sua moglie Crystal per ordine di Freccia Nera. La separazione fa parte della tregua fra gli Inumani e la rediviva Suprema Intelligenza dell'impero Kree. Sia Ronan che Crystal furono rattristati dalla decisione. Durante la storyline Infinity, Ronan e la Suprema Intelligenza apparvero come membri del consiglio galattico impegnato nella lotta contro i Costruttori.\nMorte degli Inumani.\nNella miniserie La Morte degli Inumani, Karnak confronta il comandante di una spedizione militare Kree mandata ad esplorare l'universo tanto tempo fa. Generazioni pi\u00f9 tardi, la spedizione Kree ritorna sul pianeta Hala solo per trovarla in rovina. Il comandante rivela a Karnak che hanno incolpato Ronan per la distruzione del loro mondo e hanno esiliato lui e i soldati che gli sono fedeli e stanno pianificando di schiavizzare gli Inumani e usarli per costruire un nuovo impero Kree. Successivamente, Freccia Nera scopre che il comandante ha mentito a Karnak sul fatto di Ronan. I fanatici Kree hanno imprigionato Ronan e i suoi soldati per sottoporli a dei brutali esperimenti. Ora ridotto a un cyborg in agonia, Ronan implora Freccia Nera di porre fine alla sua sofferenza, scusandosi per i problemi che i Kree hanno causato agli Inumani e Freccia Nera esaudisce la richiesta di Ronan, uccidendolo sussurrando al suo orecchio che lo perdona.\nPoteri e abilit\u00e0.\nRonan possiede forza, riflessi e agilit\u00e0 sovrumane, che sono potenziati dalla sua armatura. L'armatura contiene dei dispositivi che generano scudi di energia, rendono Ronan invisibile e dei dispositivi nei guanti che mettono alcuni esseri viventi in uno stato di animazione sospesa. Ronan possiede un'arma chiamata l'Arma Universale, un enorme martello che usa l'energia cosmica per una variet\u00e0 di effetti, inclusa la trasmutazione (grazie alla quale pu\u00f2 trasformarsi in un essere gigantesco e potente) e la disintegrazione della materia, sparare raggi di concussione, l'assorbimento di energia, controllo della gravit\u00e0 e teletrasporto interstellare. Ronan \u00e8 anche un abile soldato e genio militare, e possiede una grande conoscenza delle leggi dell'impero Kree.\nAltre versioni.\nUltimate Marvel.\nRonan compare anche nell'universo Ultimate ed \u00e8 uno dei figli di Thanos.\nAltri media.\nAnimazione.\nRonan l'Accusatore appare in vari episodi della serie animata \"I Fantastici 4 - I pi\u00f9 grandi eroi del mondo\", compare anche nelle serie animate \"Silver Surfer\", \"Super Hero Squad Show\", \"Avengers - I pi\u00f9 potenti eroi della Terra\", \"Hulk e gli agenti S.M.A.S.H.\", \"\" e \"Guardiani della Galassia\".\nCinema.\nMarvel Cinematic Universe.\nRonan l'Accusatore appare all'interno del Marvel Cinematic Universe interpretato da Lee Pace. Qui \u00e8 un riluttante sgherro di Thanos e nemico dei Guardiani della Galassia e di Capitan Marvel."}
{"id": "3049920", "revid": "74801", "url": "https://it.wikipedia.org/wiki?curid=3049920", "title": "Heinrich Albert", "text": "Biografia.\nFu uno dei primi compositori di Lieder, anticipando personalit\u00e0 come Franz Schubert.\nLe sue pi\u00f9 importanti composizioni furono forse le 170 canzoni, o lieder, pubblicate nel suo \"Arien\" raccolto in otto volumi. Esse divennero molto popolari in Germania, tant'\u00e8 che almeno 25 di esse divennero canti corali.\nNel 1635 va in scena a Kaliningrad la sua opera \"Cleomedes\" con il libretto di Simon Dach e nel 1644 \"Prussiarchus, oder Sorbuisa\" all'Universit\u00e0 di K\u00f6nigsberg."}
{"id": "3049921", "revid": "125684923", "url": "https://it.wikipedia.org/wiki?curid=3049921", "title": "Tom Hardy", "text": "Attore versatile e trasformista, ha fatto il suo debutto nel film diretto da Ridley Scott \"Black Hawk Down - Black Hawk abbattuto\" (2001), ma riceve il riconoscimento internazionale nel 2010 quando appare in \"Inception\" diretto da Christopher Nolan. Tra i suoi ruoli pi\u00f9 importanti ricordiamo il pretore remano Shinzon in \"Star Trek - La nemesi\" (2002), il feroce criminale Michael Gordon Peterson in \"Bronson\" (2008), Ricki Tarr in \"La talpa\" (2011), Bane in \"Il cavaliere oscuro - Il ritorno\" (2012) di DC Comics, \"Mad\" Max in ' (2015) e Fitzgerald in \"Revenant - Redivivo\" (2015). Pi\u00f9 recentemente \u00e8 apparso nelle serie televisive \"Taboo\" (2017) e \"Peaky Blinders\" (2014), in quest'ultima interpreta il ruolo di Alfie Solomons, e nella serie di film del Sony's Spider-Man Universe \"Venom\" (2018) e \"Venom - La furia di Carnage\" (2021). Di recente \u00e8 apparso nel Marvel Cinematic Universe per un cameo in ' (2021). \nPer il suo lavoro ha ricevute diverse candidature tra cui l'Oscar come miglior attore non protagonista, due Critics' Choice Awards, due British Academy Film Awards ed \u00e8 stato il vincitore dell'Orange Rising Star Award per la miglior stella emergente nel 2011.\nBiografia.\nInizio.\nNato nel quartiere londinese di Hammersmith, \u00e8 poi cresciuto a East Sheen, figlio unico di Anne, artista e pittrice di estrazione cattolica irlandese, e di Edward \"Chips\" Hardy, commediografo. \nHa compiuto gli studi presso la Reeds School, Tower House School, Richmond Drama School e successivamente al Drama Centre London, dove condivise alcune classi con Michael Fassbender. All'et\u00e0 di diciannove anni vinse un concorso chiamato \"The Big Breakfast's Find Me a Supermodel\", ottenendo un breve contratto come modello presso l'agenzia Models One.\nVita privata.\nNel 1999 spos\u00f2 Sarah Ward, dalla quale divorzi\u00f2 nel 2004, anche a causa del suo stile di vita eccessivo. Ha un figlio, Louis Thomas (2008), avuto dall'ex fidanzata Rachael Speed, assistente alla regia, che conobbe sul \"set\" di \"The Virgin Queen\". Nel 2009 inizi\u00f2 una relazione con l'attrice Charlotte Riley, conosciuta mentre lavoravano alla miniserie \"The Take - Una storia criminale\" e \"Wuthering Heights\". La coppia si fidanz\u00f2 nel 2010 e convol\u00f2 a nozze il 4 luglio 2014, in Francia. Hanno due figli nati rispettivamente nell'ottobre 2015 e il 18 dicembre 2018. chiamato Leo Hardy e Forrest Hardy. \nIn un'intervista al \"Daily Mail\" del luglio 2010 dichiar\u00f2 di avere avuto anche diverse esperienze omosessuali negli anni della giovinezza e di sentire di avere un carattere e sentimenti \u00abintrinsecamente femminili\u00bb. Nel 2011 rilasci\u00f2 nuovamente un'intervista in cui dichiar\u00f2 di essere stato frainteso e di non essere mai stato con un uomo. Ha molti tatuaggi, tra cui alcuni tribali e la sua bandiera nazionale. Pratica jiu jitsu brasiliano e capoeira.\nImmagine pubblica.\nNel 2013 fu classificato in 17\u00aa posizione nella classifica di \"Empire\" \"100 Sexiest Movie Stars\". Fu nominato dalla rivista \"GQ\" come uno dei 50 uomini britannici pi\u00f9 eleganti del 2015 (45\u00ba). Nel 2016 venne inserito dalla rivista \"Debrett's\" tra le persone pi\u00f9 influenti del Regno Unito.\nHardy fu pi\u00f9 volte inserito dalla rivista \"Glamour UK\" nella classifica degli uomini pi\u00f9 sexy, classificandosi al 57\u00ba posto nel 2013, 51\u00b0 nel 2015, 52\u00b0nel 2016, 19\u00b0 nel 2017 e al 1\u00ba posto nel 2018.\nNel febbraio 2018 il Madame Tussauds di Londra inaugur\u00f2 una statua di cera con le fattezze dell'attore. La statua presenta un meccanismo che simula un cuore pulsante, includendo anche un busto morbido e caldo. L'8 giugno fu eletto Comandante dell'Impero Britannico per i servizi all'arte drammatica.\n\u00c9 stato nominato l'attore britannico pi\u00f9 amato dal pubblico del 21 secolo.\nBeneficenza.\nNel 2012 Hardy e la moglie diventarono ambasciatori di \"Bowel Cancer Uk\". Nel dicembre 2015 ader\u00ec alla loro iniziativa \"Decembeard\", che invitava a far crescere la barba per sensibilizzare le persone sul tumore dell'intestino. \u00c8 ambasciatore della \"Princes Trust\" un'associazione di recupero, e partecipa agli incontri con i giovani ragazzi.\nHardy \u00e8 un filantropo, vegano e attivo nell'Animal Liberation Movement. Grande amante degli animali, nel febbraio 2017 si un\u00ec a PETA per una nuova campagna contro il maltrattamento dei cani e per promuovere l'adozione di animali da compagnia, realizzando uno spot accanto a uno dei suoi cani.\nCarriera.\nAnni 2000.\nAppena terminata la scuola di recitazione ottenne il ruolo del soldato John Janovec nella miniserie della HBO \"Band of Brothers - Fratelli al fronte\", prodotta da Steven Spielberg e Tom Hanks. Nel 2001 debutt\u00f2 sul grande schermo, con un ruolo secondario, nel film di Ridley Scott \"Black Hawk Down\", ambientato tra il 1992-1993 durante la guerra civile in Somalia. Nel 2002 ottenne una forte esposizione internazionale grazie al ruolo del pretore remano Shinzon, il clone malvagio del capitano Jean-Luc Picard, in \"Star Trek - La nemesi\". Nonostante la sua notevole interpretazione, il film fu un insuccesso al botteghino incassando solo 67 milioni di dollari a fronte di un budget di 60 milioni. In concomitanza con l'insuccesso del film l'attore divenne sempre pi\u00f9 dipendente da alcool e droga. Tornato in patria prese parte a varie produzioni indipendenti, come \"Dot the I - Passione fatale\" e \"The Reckoning - Percorsi criminali\".\nNel 2003, anno in cui and\u00f2 in riabilitazione per disintossicarsi, lavor\u00f2 principalmente in teatro, vincendo un Evening Standard Award come miglior esordiente per le sue performance in \"Blood\" e \"In Arabia, We'd All Be Kings\", portate in scena rispettivamente al Royal Court Theatre e al Hampstead Theatre. Sempre per la sua interpretazione in \"In Arabia, We'd All Be Kings\" ottenne una candidatura al Laurence Olivier Awards.\nTra il 2005 e il 2007 recit\u00f2 prevalentemente in produzioni televisive, come la miniserie storica della BBC \"The Virgin Queen\", dove interpreta Robert Dudley, favorito della regina Elisabetta I d'Inghilterra, e a film indipendenti e di poco successo. Prese parte con un piccolo ruolo alla pellicola \"Marie Antoinette\" di Sofia Coppola e successivamente partecip\u00f2 ad alcuni episodi della serie televisiva \"Cape Wrath - Fuga dal passato\".\nNel 2008 recit\u00f2 come protagonista del film \"Bronson\", la sua prima grande prova d'attore. Diretta da Nicolas Winding Refn, la pellicola racconta la storia vera del prigioniero Michael Peterson, un ragazzo di 19 anni col sogno di diventare famoso, ma che viene condannato a sette anni di carcere per aver tentato di rapinare un ufficio postale e che dietro le sbarre non riesce a controllare la propria indole violenta e finisce per passare in carcere ben 34 anni, cambiando poi il suo nome in Charles Bronson, ispirato al noto attore. Per la parte, Hardy modific\u00f2 notevolmente il suo corpo, rasandosi i capelli a zero e aumentando la massa muscolare di ben 20\u00a0kg, oltre a incontrare lo stesso Peterson in prigione. Tutti questi sforzi gli valsero un British Independent Film Awards come miglior attore. Nello stesso anno recit\u00f2 nel film di Guy Ritchie \"RocknRolla\", nel ruolo del gangster gay Bob il bello, che con altri due complici si guadagna da vivere facendo piccoli colpi. Nel 2009 recit\u00f2, in un ruolo secondario, al fianco di Morgan Freeman e Antonio Banderas nel \"thriller\" \"The Code\" di Mimi Leder, poi lavor\u00f2 nella miniserie in quattro puntate \"The Take - Una storia criminale\", questa volta da protagonista. Nello stesso anno la rivista \"Variety\" lo inser\u00ec nella lista dei \"10 attori da tenere d'occhio\".\nAnni 2010.\nIl 2010 fu un anno importante per la sua carriera, ottenne il ruolo di Eames, un falsario in grado di cambiare aspetto nei sogni altrui, un personaggio di rilievo nel film fantascientifico di Christopher Nolan \"Inception\". Il film ebbe un ottimo successo, incassando 825.5 milioni di dollari, e l'attore ricevette ottime recensioni per la sua \"performance\". Lo stesso Nolan defin\u00ec Eames come il personaggio pi\u00f9 camaleontico. Nel 2011 fu il protagonista di \"Warrior\" di Gavin O'Connor, dove recita al fianco di Nick Nolte. Per interpretare il suo personaggio si sottopose a due mesi di duro allenamento che comprendeva varie arti marziali e allenamento con i pesi, per dieci ore al giorno, aumentando di 13\u00a0kg la massa muscolare. Durante le riprese si frattur\u00f2 un dito della mano, uno del piede e alcune costole. Inoltre fece parte del \"cast\" della pellicola di spionaggio \"La talpa\", in cui recita accanto a Gary Oldman e Colin Firth. Per questo ruolo era stato preso in considerazione Michael Fassbender, che dovette rinunciare perch\u00e9 impegnato sul \"set\" di \"X-Men - L'inizio\". L'ingaggio di Hardy fu consigliato dal produttore Tim Bevan, sostenendo che l'attore avesse una somiglianza con un giovane Robert Redford.\nNel 2012 fu protagonista, accanto a Chris Pine e Reese Witherspoon, dell\"action-comedy\" \"Una spia non basta\". Durante la lavorazione del film l'attore non si trov\u00f2 a proprio agio dichiarando: \u00abHo accettato quella parte perch\u00e9 era la prima diversa dai miei personaggi pi\u00f9 cupi. Non ho capito come si possa fare qualcosa che \u00e8 cos\u00ec divertente e farlo sia cos\u00ec orribile. Probabilmente non realizzer\u00f2 mai pi\u00f9 una commedia romantica\u00bb. Inoltre fu scelto da Christopher Nolan per interpretare il \"villain\" Bane nel film \"Il cavaliere oscuro - Il ritorno\", terzo capitolo della saga su Batman; per ottenere l'aspetto necessario, Hardy aument\u00f2 il suo peso di 14\u00a0kg. Lavor\u00f2 molto sulla voce di Bane, abbinando alla fisicit\u00e0 anche una perfetta padronanza del parlato, e recit\u00f2 per tutto il tempo con una maschera che fornisce al personaggio un gas analgesico per alleviare il dolore che soffre in seguito a delle lesioni subite tempo prima. Diversi anni dopo, nel 2017, l'attore afferm\u00f2 che le trasformazioni del fisico per il ruolo del film \"Warrior\" e il personaggio di Bane hanno danneggiato, anche se non in modo irrimediabile, il suo corpo a causa dei continui allenamenti in tempi brevi dichiarando: \u00abHo sicuramente delle articolazioni che non dovrebbero scricchiolare come invece fanno\u00bb.\nNello stesso anno present\u00f2 al Festival di Cannes la pellicola \"Lawless\", dove recita accanto a Shia LaBeouf, Jason Clarke e Jessica Chastain. Ambientato nel periodo della grande depressione e del proibizionismo, narra la storia di tre fratelli, della Virginia, coinvolti nel commercio clandestino di alcolici. L'attore avrebbe dovuto essere pi\u00f9 magro, ma aveva dovuto aumentare la propria massa muscolare per interpretare il ruolo di Bane. Nel novembre 2012 venne scelto per interpretare Sam Fisher nell'adattamento cinematografico di \"Splinter Cell\", ma il film non fu realizzato.\nNel 2013 recit\u00f2 in \"Locke\", dove veste i panni dell'ingegnere edile Ivan Locke. \u00c8 l'unico attore che appare sullo schermo, gli altri sono solo voci al telefono. Il film si svolge nell'arco di una notte ed \u00e8 ambientato in auto, in un viaggio di 90 minuti sull'autostrada M1 da Birmingham a Londra, che per il film fu ricreata sulla North Circular. Iniziate il 18 febbraio 2013 le riprese durarono solamente otto notti, con tre macchine da presa digitali Red Epic montate sull'abitacolo di una BMW X5. La pellicola fu presentata fuori concorso alla 70\u00aa Mostra internazionale d'arte cinematografica di Venezia. Il film ricevette critiche positive, cos\u00ec come l'interpretazione di Hardy; Michael Phillips per il Chicago Tribune scrisse: \"Locke\" \u00e8 un atto unico, e Tom Hardy \u00e8 il suo solista di talento, o Richard Roeper che defin\u00ec l'attore: \"brillante in ogni ruolo\". Tra il 2014 e il 2019 ricopr\u00ec il ruolo di Alfie Solomons, proprietario di una distilleria camuffata da panetteria, nella serie TV \"Peaky Blinders\".\nNel 2014 venne scelto come protagonista della pellicola \"Chi \u00e8 senza colpa\", il film presentato al Toronto International Film Festival il 5 settembre 2014 e che narra le vicende del solitario barista Bob Saginowski coinvolto nel riciclaggio di denaro sporco. Torn\u00f2 nuovamente sulle scene insieme a Leonardo DiCaprio in \"Revenant - Redivivo\", un \"thriller\" ambientato nel gelido inverno del 1823 sulle montagne rocciose del nord America, dove interpreta lo spietato cacciatore di pelli John Fitzgerald. Il film, diretto da Alejandro Gonz\u00e1lez I\u00f1\u00e1rritu, \u00e8 basato sul romanzo omonimo di Michael Punke. Le riprese si svolsero tra settembre 2014 e agosto 2015 in Canada, Stati Uniti e Argentina sempre con luce naturale e a molti gradi sotto zero. L'attore and\u00f2 a sostituire Sean Penn, preso precedentemente in considerazione per il ruolo, Hardy a sua volta dovette rinunciare alla parte di Rick Flag in \"Suicide Squad\" a causa del prolungarsi delle riprese. Il film usc\u00ec nelle sale cinematografiche nel dicembre 2015. Per la sua \"performance\" Hardy venne lodato dalla critica, tanto da ricevere una candidatura ai Premi Oscar 2016 come migliore attore non protagonista.\nNel 2015 Hardy recit\u00f2 in altri quattro film. Fu protagonista, insieme a Charlize Theron, della pellicola \"\" presentata al Festival di Cannes, dove interpreta il ruolo di Max Rockantansky raccogliendo il testimone di Mel Gibson, che ha interpretato il medesimo personaggio nei capitoli precedenti. Il film fu un successo al botteghino, incassando pi\u00f9 di 377 milioni di dollari, e venne universalmente acclamato dalla critica che lo defin\u00ec \"il miglior film d'azione di sempre\", mentre l'American Film Institute lo inser\u00ec tra i dieci migliori film dell'anno. l'attore dichiar\u00f2 di aver fatto fatica sul set, sia per l'isolamento sia per l'apparente mancanza di sceneggiatura. La pellicola, su 10 candidature, ottenne ben 6 premi Oscar all'edizione 2016. Recit\u00f2 accanto a Noomi Rapace e Gary Oldman nella pellicola \"Child 44 - Il bambino n. 44\", dove interpreta Leo un agente del MGB, un'organizzazione poliziesca sovietica segreta. Ambientato in Russia negli anni 50, Leo dovr\u00e0 cercare di risolvere alcuni casi legati a omicidi di bambini, avvenuti in prossimit\u00e0 di stazioni, ma le indagini saranno ostacolate dallo stesso Governo russo, che rifiuta l'idea che un \"serial killer\" possa aggirarsi sul proprio territorio. La pellicola non \u00e8 uscita nelle sale cinematografiche russe perch\u00e9 dipingerebbe il popolo sovietico in maniera cinica e distorta e andando ad alterare i fatti storici.\nInoltre fu nel \"cast\" di \"London Road\", film tratto all'omonimo \"musical\" di Alecky Blythe e Adam Cork, e in \"Legend\". In quest'ultimo ricopr\u00ec il doppio ruolo dei gemelli Ronald e Reginald Kray, gangster della malavita britannica negli anni '50 e '60. La pellicola, diretta da Brian Helgeland, usc\u00ec nella sale americane nel mese di ottobre 2015. Hardy, che ricopre anche il ruolo di produttore esecutivo, durante la lavorazione s'infortun\u00f2 gravemente alla caviglia durante una scena di lotta. Per questa interpretazione l'attore ricevette critiche positive come Peter Travers che per Rolling Stone scrisse: \u00abSembra stupido, e spesso lo \u00e8. Eppure Tom Hardy \u00e8 uno spettacolo\u00bb. Oppure Liz Braun, che sul Toronto Sun dichiar\u00f2: \u00abNon \u00e8 a corto di emozioni, la pi\u00f9 grande \u00e8 la doppia interpretazione di Tom Hardy\u00bb.\nDopo un anno di pausa, nel 2017 fu protagonista della serie \"Taboo\", diretta da Kristoffer Nyholm, e di cui fu anche produttore e creatore insieme a Steven Knight e al padre Edward \"Chips\" Hardy. Narra la storia di un uomo che, dopo aver trascorso 10 anni in Africa ed essere stato dato per morto in un misterioso naufragio, torna inaspettatamente a Londra, reclamando l'eredit\u00e0 del padre, appena morto. La prima stagione conta 8 episodi e cominci\u00f2 ad andare in onda sulla BBC a gennaio 2017. In Italia and\u00f2 in onda a partire dal 21 aprile su Sky Atlantic.\nNell'estate dello stesso anno fu nel \"cast\" della pellicola \"Dunkirk\", film di guerra ambientato durante la seconda guerra mondiale e diretto da Christopher Nolan. Nei film diretti da Nolan, \"Il cavaliere oscuro - Il ritorno\" e \"Dunkirk\", l'attore recit\u00f2 con parte del volto coperto, e sul perch\u00e9 il regista lod\u00f2 le doti recitative dell'attore dichiarando: \u00abSiccome Tom \u00e8 Tom, quello che riesce a fare con un solo occhio supera di gran lunga quello che tanti altri attori possono fare recitando con il corpo intero. \u00c8 un uomo dal talento straordinario\u00bb. Inoltre recit\u00f2 in un cameo nel film \"\", la scena fu tagliata in fase di montaggio per la versione cinematografica, ma fu lasciata tra i contenuti extra dell'Home video.\nDall'ottobre 2017 al gennaio 2018 fu impegnato con le riprese del film \"Venom\", dove interpreta l'omonimo antieroe met\u00e0 umano e met\u00e0 alieno. Todd McFarlane, co-creatore del personaggio, si defin\u00ec entusiasta e soddisfatto della scelta di Hardy come protagonista della pellicola, mentre il produttore Matthew Tolmach defin\u00ec guardare l'attore sul \"set\" ogni giorno come \u00abpartecipare a una Masterclass\u00bb. Il film usc\u00ec nelle sale cinematografiche il 4 ottobre 2018 e ottenne un ottimo successo di pubblico incassando a livello mondiale 855 milioni di dollari, a fronte di un budget di 213,5 milioni.\nAnni 2020.\nNell'aprile 2018 inizi\u00f2 le riprese del film biografico \"Capone\", diretto da Josh Trank. La pellicola, che narra gli ultimi anni di vita del gangster americano Al Capone, fu distribuita nella primavera del 2020.\nAd ottobre 2021 viene distribuito nelle sale di tutto il mondo l'ultimo film in cui l'attore \u00e8 uno dei protagonisti principali, ossia \"Venom - La furia di Carnage\", dove torna a vestire i panni dell'omonimo personaggio dei Marvel Comics, compreso in cameo nel film del Marvel Cinematic Universe \"\" (2021), diretto da Jon Watts.\nRiconoscimenti.\nPremio Oscar\nAACTA International Awards\nAustralian Film Critics Association Awards\nAwards Circuit Community Awards\nPremio BAFTA\nBritish Independent Film Awards\nC21's International Drama Awards\nCentral Ohio Film Critics Association\nChlotrudis Awards\nCrime Thriller Awards\nCritics' Choice Movie Award\nDallas-Fort Worth Film Critics Association\nDenver Film Critics Society\nDetroit Film Critic Society, US\nEmpire Awards\nEuropean Film Awards\nEvening Standard British Film Awards\nGay and Lesbian Entertainment Critics Association\nGeorgia Film Critics Association\nGold Derby Awards\nGolden Schmoes Awards\nHouston Film Critics Society Awards\nIndiana Film Journalists Association\nIndiewire Critics' Poll\nInternational Online Cinema Awards\nItalian Online Movie Awards\nJupiter Award\nKansas City Film Critics Circle Awards\nLondon Critics Circle Film Awards\nLos Angeles Film Critics Association\nMTV Movie Awards\nNational Society of Film Critics Awards, USA\nNevada Film Critics Society\nNorth Carolina Film Critics Association\nOnline Film &amp; Television Association\nPeople's Choice Awards\nPhoenix Critics Circle\nPhoenix Film Critics Society Awards\nRoyal Television Society\nRussian National Movie Awards\nSan Diego Film Critics Society Awards\nSant Jordi Awards\nSatellite Award\nSaturn Award (Academy of Science Fiction, Fantasy &amp; Horror Films)\nScream Award\nSeattle Film Critics Awards\nSt. Louis Film Critics Association\nTeen Choice Award\nToronto Film Critics Association Awards\nVillage Voice Film Poll\nWashington D.C. Area Film Critics Association\nWomen Film Critics Circle Awards\nDoppiatori italiani.\nNelle versioni in italiano dei suoi film, Tom Hardy \u00e8 stato doppiato da:"}
{"id": "3049929", "revid": "400518", "url": "https://it.wikipedia.org/wiki?curid=3049929", "title": "Albert Heinrich", "text": ""}
{"id": "3049933", "revid": "1645873", "url": "https://it.wikipedia.org/wiki?curid=3049933", "title": "Cit\u00e9 Soleil", "text": "Cit\u00e9 Soleil, in creolo haitiano \"Site Soley\", \u00e8 un comune di Haiti facente parte dell'arrondissement di Port-au-Prince nel dipartimento dell'Ovest."}
{"id": "3049936", "revid": "767487", "url": "https://it.wikipedia.org/wiki?curid=3049936", "title": "Canale Alberto", "text": "Il canale Alberto \u00e8 un corso d'acqua artificiale scavato nel 1939, di rilevante interesse storico, navigabile dai battelli fino a 2000 tonnellate di peso, che attraversa il territorio del Belgio per 129,6 km dal fiume Mosa al fiume Schelda."}
{"id": "3049937", "revid": "599013", "url": "https://it.wikipedia.org/wiki?curid=3049937", "title": "David Dias", "text": ""}
{"id": "3049939", "revid": "767487", "url": "https://it.wikipedia.org/wiki?curid=3049939", "title": "Tabarre", "text": "Tabarre \u00e8 un comune di Haiti facente parte dell'arrondissement di Port-au-Prince nel dipartimento dell'Ovest."}
{"id": "3049940", "revid": "599013", "url": "https://it.wikipedia.org/wiki?curid=3049940", "title": "Benjamim Ucuahamba", "text": ""}
{"id": "3049942", "revid": "486946", "url": "https://it.wikipedia.org/wiki?curid=3049942", "title": "Alejandro Dario Gomez", "text": ""}
{"id": "3049944", "revid": "121436224", "url": "https://it.wikipedia.org/wiki?curid=3049944", "title": "Paulo Macedo", "text": ""}
{"id": "3049948", "revid": "1573940", "url": "https://it.wikipedia.org/wiki?curid=3049948", "title": "Oratorio di San Zeno in Poia", "text": "L'oratorio di San Zeno in Poia \u00e8 una chiesa che si trova a Sant'Ambrogio di Valpolicella (provincia di Verona), situata sul colle Poia, a nord Ovest del paese.\nL'edificio \u00e8 datato all'inizio del XII secolo e si hanno documenti relativi ad un suo utilizzo come oratorio a partire dal 1350. Il suo piccolo campanile merlato e con quattro monofore \u00e8 di poco superiore e possiede ancora una campana.\nDi grande pregio l'altare maggiore in marmo."}
{"id": "3049950", "revid": "297059", "url": "https://it.wikipedia.org/wiki?curid=3049950", "title": "Chiesa di San Zeno in Poia", "text": ""}
{"id": "3049954", "revid": "1544245", "url": "https://it.wikipedia.org/wiki?curid=3049954", "title": "P\u00e9tion-Ville", "text": "P\u00e9tion-Ville, o anche erroneamente P\u00e9tionville, (in creolo haitiano: \"Petyonvil\") \u00e8 un comune di Haiti facente parte dell'arrondissement di Port-au-Prince nel dipartimento dell'Ovest."}
{"id": "3049955", "revid": "486946", "url": "https://it.wikipedia.org/wiki?curid=3049955", "title": "Petionville", "text": ""}
{"id": "3049957", "revid": "767487", "url": "https://it.wikipedia.org/wiki?curid=3049957", "title": "Fed Cup 1999", "text": "La Fed Cup 1999 \u00e8 stata la 37\u00aa edizione del pi\u00f9 importante torneo tennistico per nazionali femminili. Hanno partecipato alla competizione 95 nazionali. La finale si \u00e8 giocata dal 18 al 19 settembre al Taube Tennis Stadium di Stanford negli Stati Uniti ed \u00e8 stata vinta dagli Stati Uniti che ha battuto la Russia.\nWorld Group II.\nDate: 17-18 aprile\nWorld Group II Play-offs.\nDate: 21-24 luglio\nLe squadre hanno giocato il 2 gruppo con girone all'italiana, con le vincente dei quali Australia e Paesi Bassi che sono avanzate alla Finale Play-off. Tutti gli altri Gruppo I Zonale della Fed Cup 2000."}
{"id": "3049959", "revid": "486946", "url": "https://it.wikipedia.org/wiki?curid=3049959", "title": "Testo unico legge sugli ufficiali ed agenti di pubblica sicurezza R.D. 31 agosto 1907 n.690", "text": ""}
{"id": "3049964", "revid": "110157", "url": "https://it.wikipedia.org/wiki?curid=3049964", "title": "Kenscoff", "text": "Kenscoff, in creolo haitiano \"Kensk\u00f2f\", \u00e8 un comune di Haiti facente parte dell'arrondissement di Port-au-Prince nel dipartimento dell'Ovest."}
{"id": "3049968", "revid": "599013", "url": "https://it.wikipedia.org/wiki?curid=3049968", "title": "Esteban P\u00e9rez Spatazza", "text": ""}
{"id": "3049969", "revid": "1543377", "url": "https://it.wikipedia.org/wiki?curid=3049969", "title": "Embolotherium", "text": "Embolotherium (Greek \u03b5\u03bc\u03b2\u03c9\u03bb\u03ae, \"embol\u00ea\" + \u03b8\u03ae\u03c1\u03b9\u03bf\u03bd, \"th\u00earion\" \"bestia ariete\", o \"bestia cuneo\") \u00e8 un genere di brontoteriide che visse in Mongolia durante il tardo Eocene. \u00c8 facilmente riconoscibile dalla protuberanza ossea collocata nella parte anteriore del cranio, che assomiglia ad un ariete, cos\u00ec si spiega il nome \"Embolotherium\". L'animale \u00e8 stato studiato grazie a 12 teschi, svariate mascelle, e da una variet\u00e0 di elementi ossei provenienti dall'Ulan Gochu formato dalla Mongolia interna e dall'Irgilin Dzo della Mongolia esterna.\nFossili.\nScheletri completi di \"Embolotherium\" non sono ancora stati trovati, ma comparando il cranio con quelli di altri Brontotheriidae, si suppone che questo animale fosse probabilmente alto circa 2,5 metri alla spalla. A differenza di molti altri Brontotheriidae del tardo Eocene, non ci sono chiare evidenze di presenza di dimorfismo sessuale: tutti gli esemplari conosciuti hanno corna larghe. Inoltre, associato col fatto che le corna erano cave e fragili comparati con i solidi e robusti corni dei Brontotheriidae del Nord America, come \"Megacerops\", sembra improbabile che le corna servissero come armi per le competizioni tra maschi. Le corna potevano servire come un risuonatore specializzato per la produzione di suoni. Questa ipotesi \u00e8 suggerita dal fatto che la cavit\u00e0 nasale ossea si estende fino all'apice del corno; ci\u00f2 implica che la cavit\u00e0 nasale era molto elevata, creando probabilmente cos\u00ec una camera di risonanza.\nAltri parenti.\nDiverse specie di \"Embolotherium\" sono state classificate, inclusi \"Embolotherium andrewsi\", \"Embolotherium grangeri\", \"Embolotherium louksi\", \"Embolotherium ultimum\", \"Embolotherium ergilensis\", e \"Embolotherium efremovi\". In ogni caso, attualmente solo due specie, \"Embolotherium andrewsi\" e \"Embolotherium grangeri\", sembrano essere valide. Le altre presunte specie di \"Embolotherium\" sono probabilmente sinonimi di queste due specie ed erano originariamente basate su crani di esemplari giovani, fossili scarsamente conservati, o esemplari senza specifiche differenze rispetto a \"E. andrewsi\" e \"E. grangeri\".\nUn altro genere di brontoterio, \"Titanodectes\", che \u00e8 stato descritto grazie a varie mandibole trovate negli stessi depositi sedimentari di \"Embolotherium\", rappresenta probabilmente \"Embolotherium grangeri\". \"Protembolotherium\" \u00e8 un altro genere strettamente connesso del medio Eocene, che \u00e8 distinguibile per via delle corna notevolmente pi\u00f9 piccole."}
{"id": "3049970", "revid": "123895459", "url": "https://it.wikipedia.org/wiki?curid=3049970", "title": "South Pass", "text": "Il South Pass (altitudine 2.300 m s.l.m.) \u00e8 un passo di montagna sullo spartiacque \"Continental Divide\" nelle Montagne Rocciose del Wyoming sudoccidentale. Il passo \u00e8 situato in una larga valle tra la \"Wind River Range\" a nord e le \"Antelope Hills\", nella Contea di Fremont sudoccidentale, a circa 45 km a sud-sudovest di Lander.\nSouth Pass \u00e8 il punto pi\u00f9 basso del \"Continental Divide\" tra le Montagne Rocciose centrali e le Montagne Rocciose meridionali. Divenuto sin dal XIX secolo la strada per l'Oregon Trail, la California Trail e la Mormon Trail, \u00e8 un National Historic Landmark degli Stati Uniti.\nIl passo si presenta come un'ampia valle, coperta da prateria nordamericana e da artemisia tridentata, permettendo una strada larga e quasi piana tra i bacini idrografici dell'Atlantico e dell'Pacifico. Il fiume Sweetwater scorre sul lato orientale del passo, e il Pacific Creek scorre su quello occidentale.\nStoria.\nLa scoperta del passo come crocevia naturale tra le Montagne Rocciose si \u00e8 rivelata sorprendente quanto significativa nella politica di espansione verso ovest degli Stati Uniti. Era sconosciuto quando la spedizione di Lewis e Clark attravers\u00f2 le Montagne Rocciose attraverso un pi\u00f9 difficoltoso passo presso Bitteroot in Montana; difatti il South Pass fu noto solo ai nativi americani fino al 1812, quando l'esploratore Robert Stuart e sei compagnie della Pacific Fur Company (Spedizione Astor) scalarono le montagne in quel punto, tornando quindi ad Astoria (Oregon).\nNonostante la meticolosa descrizione del viaggio fatta da Stuart al giornale, al presidente James Madison e pubblicata in Francia, il South Pass non divenne immediatamente famoso; pertanto per oltre una decade i \"trapper\" continuarono a percorrere la gi\u00e0 ampiamente battuta strada nord che includeva per\u00f2 un'altitudine maggiore ed una stagione pi\u00f9 breve per attraversarla. Nel 1824 Jebediah Smith \"riscopr\u00ec\" il passo. Nel 1832 il capitano Benjamin Bonneville, seguito da una carovana di 110 uomini e 20 carri, divennero il primo gruppo organizzato di pionieri ad attraversare il passo. Nel luglio 1836 Narcissa Whitman ed Eliza Spalding furono invece le prime esploratrici donna ad attraversarlo. Fino al 1869, anno di costruzione della ferrovia, circa mezzo milione di persone hanno attraversato South Pass.\nNel 1842 venne scoperto poco distante l'oro, ma l'attivit\u00e0 di estrazione non inizi\u00f2 che nel 1867, quando il primo carico venne trasportato a Salt Lake City (Utah), avviando un alto afflusso di minatori nella regione e la conseguente fondazione delle citt\u00e0 minerarie South Pass City ed Atlantic City. Gi\u00e0 nel 1870 per\u00f2 la vena si esaur\u00ec, portando ad uno emigrazione rapida dal territorio. Nel 1884 Emile Granier, ingegnere francese, costru\u00ec una perforatrice idraulica che permise di continuare l'opera di estrazione, che prosegu\u00ec fino agli anni 1930. Dagli anni '60 Atlantic City rivisse un periodo fiorente grazie allo sfruttamento di una miniera di ferro abbandonata poi nel 1983.\nLa Wyoming Highway 28 attraversa il passo, seguendo in parte la strada della Oregon Trail. Resti delle carrozze abbandonate dagli esploratori sono visibili in numerosi siti lungo l'autostrada.\nLettera di Ramsay Crooks al Detroit Free Press, 28 giugno 1856.\n\"In 1811, the overland party of Mr. Astor's expedition, under the command of Mr. Wilson P. Hunt, of Trenton, New Jersey, although numbering sixty well armed men, found the Indians so very troublesome in the country of the Yellowstone River, that the party of seven persons who left Astoria toward the end of June, 1812, considering it dangerous to pass again by the route of 1811, turned toward the southeast as soon as they had crossed the main chain of the Rocky Mountains, and, after several days' journey, came through the celebrated 'South Pass' in the month of November, 1812.\"\n\"Pursuing from thence an easterly course, they fell upon the River Platte of the Missouri, where they passed the winter and reached St. Louis in April, 1813.\"\n\"The seven persons forming the party were Robert McClelland of Hagerstown, who, with the celebrated Captain Wells, was captain of spies under General Wayne in his famous Indian campaign, Joseph Miller of Baltimore, for several years an officer of the U. S. Army, Robert Stuart, a citizen of Detroit, Benjamin Jones, of Missouri, who acted as huntsman of the party, Francois LeClaire, a halfbreed, and Andr\u00e9 Val\u00e9e, a Canadian voyageur, and Ramsay Crooks, who is the only survivor of this small band of adventurers.\""}
{"id": "3049971", "revid": "767487", "url": "https://it.wikipedia.org/wiki?curid=3049971", "title": "Gressier", "text": "Gressier, in creolo haitiano \"Gresye\", \u00e8 un comune di Haiti facente parte dell'arrondissement di Port-au-Prince nel dipartimento dell'Ovest."}
{"id": "3049973", "revid": "1573940", "url": "https://it.wikipedia.org/wiki?curid=3049973", "title": "Villa Betteloni", "text": "Villa Betteloni \u00e8 una villa veneta risalente alla seconda met\u00e0 del XIV secolo. Essa si trova a Castelrotto, nel comune di San Pietro in Cariano, nella provincia di Verona.\n\u00c8 una delle pi\u00f9 antiche residenze di campagna veronesi, datata 1381, quando il comandante della milizia, Cortesia Serego, la ricevette in regalo da Antonio della Scala. Nel 1401 fu requisita, insieme a tutte le propriet\u00e0 dei Serego, da Giangaleazzo Visconti divento nel frattempo nuovo signore di Verona.\nNel 1665 passa di propriet\u00e0 alla famiglia Bettelloni. Fu abitata da Cesare e Vittorio Betteloni che la cantarono nelle loro opere.\nOra la villa \u00e8 stata destinata a alloggi turistici"}
{"id": "3049979", "revid": "767487", "url": "https://it.wikipedia.org/wiki?curid=3049979", "title": "Fed Cup 1998", "text": "La Fed Cup 1998 \u00e8 stata la 36\u00aa edizione del pi\u00f9 importante torneo tennistico per nazionali femminili. Hanno partecipato alla competizione 97 nazionali. La finale si \u00e8 giocata dal 19 al 20 settembre al Palexpo Hall di Ginevra in Svizzera ed \u00e8 stata vinta dalla Spagna che ha battuto la Svizzera.\nWorld Group I Play-offs.\nDate: 25-26 luglio\nWorld Group II.\nDate: 18-19 aprile\nWorld Group II Play-offs.\nDate: 12-13 luglio"}
{"id": "3049982", "revid": "599013", "url": "https://it.wikipedia.org/wiki?curid=3049982", "title": "Luis Villar", "text": ""}
{"id": "3049983", "revid": "1745361", "url": "https://it.wikipedia.org/wiki?curid=3049983", "title": "Valeria Richards", "text": "Valeria Meghan Richards \u00e8 un personaggio dei fumetti, creato da Chris Claremont (testi) e Salvador Larroca (disegni), pubblicato dalla Marvel comics. La sua prima apparizione come Marvel Girl \u00e8 in \"Fantastic Four (vol. 3)\" n. 15 (marzo 1999).\n\u00c8 la seconda figlia di Reed e Susan Richards (rispettivamente Mister Fantastic e la Donna invisibile dei Fantastici Quattro) ed \u00e8 la sorella di Franklin Richards.\nBiografia del personaggio.\nValeria Richards apparve per la prima volta nella gestione della serie \"Fantastic Four\" di Chris Claremont e Salvador Larroca, materializzatasi improvvisamente nel quartier generale del supergruppo, dichiarando di venire dal futuro e di essere la figlia del Dottor Destino e della Donna invisibile. Questa rivelazione port\u00f2 grande scompiglio tra i Fantastici Quattro, ma dopo un periodo di conflitto iniziale, la Donna invisibile accett\u00f2 fra di loro Valeria, che li ha aiutati in molte missioni.\nRimase non chiarito come il Dottor Destino e la Donna invisibile potessero avere una relazione nel futuro e che fine avrebbe fatto Mr Fantastic. Chris Claremont intendeva risolvere la questione, ma non ne ebbe l'occasione, poich\u00e9 fu rimpiazzato alla guida di \"Fantastic Four\" da Jeph Loeb e Carlos Pacheco, che riportarono in gioco Valeria, mutando le sue origini. Si rivel\u00f2 che ella era la seconda figlia di Reed e Sue Richards, che si supponeva morta alla nascita anni prima, e che si sarebbe dovuta chiamare Valerie Meghan Richards. Sotto la guida di Roma, la Guardiana dell'Omniverso, Franklin aveva usato i suoi poteri per salvare la bambina, che era stata quindi presa da Roma, che sapeva che avrebbe avuto un ruolo importante in futuro. Nei fumetti si dice che Valeria \u00e8 stata allevata dalla stessa Roma, ma nella guida enciclopedica dell'universo Marvel (\"Official Handbook of the Marvel Universe\") la storia \u00e8 stata ricongiunta a quella originale, asserendo che Valeria \u00e8 stata in realt\u00e0 cresciuta in un futuro alternativo come la figlia di Destino e Sue. Loeb e Pacheco riportarono Valeria nella continuity quando i Fantastici Quattro si scontrarono contro la minaccia cosmica di Abraxas e Valeria esegu\u00ec il suo compito unendo i suoi poteri con Franklin e ricostituendo Galactus per fermare Abraxas. Nella ristrutturazione della realt\u00e0 che ne segu\u00ec, Valeria ritorn\u00f2 allo stato di feto nel grembo di Sue, sul punto di nascere.\nCome era accaduto la prima volta che era nata, i raggi cosmici responsabili dei poteri dei Fantastici Quattro resero nuovamente la nascita di Valeria estremamente difficoltosa e, poich\u00e9 Mr Fantastic era impegnato a risolvere una crisi mondiale, la Torcia Umana non ebbe altra scelta che chiamare in aiuto Victor von Doom. Il Dottor Destino us\u00f2 la sua intelligenza e le sue capacit\u00e0 mistiche per far nascere Valeria senza problemi.\nVictor Von Doom si autoproclama padrino e Destino decide il nome alla bambina: Valeria, con il nome di una donna che aveva amato in passato (per ironia della sorte, il Dottor Destino sar\u00e0 alla fine l'assassino di questa donna). All'insaputa dei Fantastici Quattro, Destino pose anche un incantesimo su Valeria, rendendola il suo famiglio, come rivelato nella serie \"Unthinkable\". I Fantastici Quattro riusciranno alla fine a liberare Valeria dal controllo di Destino.\nA causa dei numerosi attacchi ai danni del Baxter Building da parte di supercriminali, il Dipartimento dei Servizi Sociali di New York ha messo in discussione la sicurezza di Franklin e Valeria. Dopo molta riluttanza, Reed e Sue decisero di rinunciare alla custodia dei loro figli. Tuttavia, una condizione iniziale era la costituzione di un posto sicuro dove i ragazzi sarebbero andati a stare e l'annuncio, ad una conferenza stampa, che essi avevano gi\u00e0 cambiato residenza. La decisione di trasferire Franklin e Valeria fu, poi, revocata quando il \"posto sicuro\" in cui sarebbero dovuti andare a stare fu ridotto ad un cratere dopo quattro ore dalla conferenza stampa. Non \u00e8 sicuro esattamente quale dei nemici dei Fantastici Quattro \u00e8 da ritenere responsabile dell'attacco o la sua motivazione, per\u00f2 i fumetti suggeriscono che gli stessi Fantastici Quattro possano avere qualcosa a che fare con la vicenda, con lo scopo di ottenere la custodia dei loro figli.\nPare che Valeria avesse manifestato fin dall'infanzia il suo intelletto superiore, ma lo ha nascosto per preservare le dinamiche della famiglia. Tuttavia, dopo essere stata incoraggiata da Tabitha Deneuve (in realt\u00e0 sua madre proveniente da un futuro molto lontano), ha rivelato il suo intelletto alla famiglia."}
{"id": "3049984", "revid": "726373", "url": "https://it.wikipedia.org/wiki?curid=3049984", "title": "L\u00e9og\u00e2ne", "text": "L\u00e9og\u00e2ne, in creolo haitiano \"Leyog\u00e0n\", \u00e8 un comune di Haiti, capoluogo dell'arrondissement omonimo nel dipartimento dell'Ovest."}
{"id": "3049985", "revid": "303875", "url": "https://it.wikipedia.org/wiki?curid=3049985", "title": "Scarafaggi", "text": ""}
{"id": "3049987", "revid": "287204", "url": "https://it.wikipedia.org/wiki?curid=3049987", "title": "Leogane", "text": ""}
{"id": "3049988", "revid": "599013", "url": "https://it.wikipedia.org/wiki?curid=3049988", "title": "Esteban de la Fuente", "text": ""}
{"id": "3049989", "revid": "300067", "url": "https://it.wikipedia.org/wiki?curid=3049989", "title": "Esteban De La Fuente", "text": ""}
{"id": "3049990", "revid": "300067", "url": "https://it.wikipedia.org/wiki?curid=3049990", "title": "Esteban De la Fuente", "text": ""}
{"id": "3049991", "revid": "984922", "url": "https://it.wikipedia.org/wiki?curid=3049991", "title": "Louis Oosthuizen", "text": "Biografia.\nAll'inizio della carriera \u00e8 stato sostenuto economicamente per tre anni dalla fondazione creata dal suo celebre connazionale Ernie Els. Ha vinto numerosi tornei dilettantistici prima di passare professionista nel 2002 a 19 anni. Ha ottenuto il suo pi\u00f9 importante risultato nel luglio 2010, quando ha vinto il primo \"major\" della carriera imponendosi nel British Open. Complessivamente in carriera ha vinto 7 tornei professionistici, cinque dei quali appartenenti al Sunshine Tour."}
{"id": "3049994", "revid": "726373", "url": "https://it.wikipedia.org/wiki?curid=3049994", "title": "Petit-G\u00f4ave", "text": "Petit-Go\u00e2ve, in creolo haitiano \"Tigwav\", \u00e8 un comune di Haiti facente parte dell'arrondissement di L\u00e9og\u00e2ne nel dipartimento dell'Ovest."}
{"id": "3049995", "revid": "86343", "url": "https://it.wikipedia.org/wiki?curid=3049995", "title": "Petit G\u00f4ave", "text": ""}
{"id": "3049996", "revid": "599013", "url": "https://it.wikipedia.org/wiki?curid=3049996", "title": "Ernesto Michel", "text": ""}
{"id": "3049997", "revid": "287204", "url": "https://it.wikipedia.org/wiki?curid=3049997", "title": "Petit-Goave", "text": ""}
{"id": "3049998", "revid": "86343", "url": "https://it.wikipedia.org/wiki?curid=3049998", "title": "Petit Goave", "text": ""}
{"id": "3049999", "revid": "547034", "url": "https://it.wikipedia.org/wiki?curid=3049999", "title": "Fed Cup 1997", "text": "La Fed Cup 1997 \u00e8 stata la 35\u00aa edizione del pi\u00f9 importante torneo tennistico per nazionali femminili. Hanno partecipato alla competizione 96 nazionali. La finale si \u00e8 giocata dal 4 al 5 ottobre al Brabant Hall di 's-Hertogenbosch nei Paesi Bassi ed \u00e8 stata vinta dalla Francia che ha battuto i Paesi Bassi.\nWorld Group I Play-offs.\nData: 12-13 luglio\nWorld Group II.\nDate: 1-2 marzo\nWorld Group II Play-offs.\nDate: 12-13 luglio"}
{"id": "3050005", "revid": "300067", "url": "https://it.wikipedia.org/wiki?curid=3050005", "title": "Rostyn Gonz\u00e1lez", "text": ""}
{"id": "3050006", "revid": "287204", "url": "https://it.wikipedia.org/wiki?curid=3050006", "title": "Rostyn Gonzalez", "text": ""}
{"id": "3050008", "revid": "300067", "url": "https://it.wikipedia.org/wiki?curid=3050008", "title": "Rostyn Gonz\u00e1lez Ortega", "text": ""}
{"id": "3050009", "revid": "287204", "url": "https://it.wikipedia.org/wiki?curid=3050009", "title": "Rostyn Gonzalez Ortega", "text": ""}
{"id": "3050010", "revid": "1372005", "url": "https://it.wikipedia.org/wiki?curid=3050010", "title": "Oskar Fried", "text": "Ammiratore di Gustav Mahler, Fried fu il primo direttore a registrarne una sinfonia. Egli ebbe anche l'onore di essere il primo direttore d'orchestra straniero a esibirsi in Russia dopo la Rivoluzione bolscevica. In seguito all'ascesa politica del Partito Nazista capeggiato da Adolf Hitler, egli fin\u00ec col lasciare definitivamente la sua terra natale per lavorare in Unione Sovietica, divenendone cittadino nel 1940.\nBiografia.\nNato a Berlino, figlio di un bottegaio ebreo, lavor\u00f2 come clown, come stalliere e come addestratore di cani, prima di studiare composizione con Iwan Knorr (negli anni 1891-92 presso il Conservatorio Hoch di Francoforte sul Meno) e, privatamente, con Engelbert Humperdinck. Nel 1894 si spost\u00f2 a D\u00fcsseldorf per studiarvi pittura e storia dell'arte. Dopo tre anni a Monaco e un breve periodo a Parigi, nel 1898 fece ritorno a Berlino per studiare contrappunto con Xaver Scharwenka, che fu il primo a parlargli di Mahler.\nL'esecuzione della sua composizione per coro e orchestra \"Das trunkene Lied\" (\"La canzone ubriaca\", su testo di Nietzsche) ebbe un tale successo di pubblico che gli valse una nomina, nel 1904, a direttore del coro Sternschen Gesangverein di Berlino.\nIl primo incontro di Fried con Gustav Mahler produsse in quest'ultimo un'impressione talmente positiva che gli chiese di dirigere la sua \"Sinfonia \"Resurrezione\"\" a Berlino nel novembre 1905. L'anno successivo Fried fece conoscere la musica di Mahler in Russia, quando diresse la stessa opera a San Pietroburgo. Nel 1913 diresse l'Orchestra filarmonica di Berlino nella seconda esecuzione della \"Nona sinfonia\" di Mahler.\nNel 1922 si rec\u00f2 in URSS, primo direttore d'orchestra straniero invitato ad esibirsi dalla Rivoluzione russa, e al suo arrivo alla stazione venne accolto da Lenin in persona. Nel 1924 incise la prima registrazione di una sinfonia di Mahler, la \"Seconda\", alla direzione della Berlin Staatskapelle, in un'esecuzione che \u00e8 stata definita \u00abdi grande successo\u00bb, \u00abun'impresa estremamente avventurosa per una registrazione acustica\u00bb, che ha richiesto un'\u00abaccurata progettazione e sperimentazione\u00bb.\nLo stesso anno Fried realizz\u00f2 anche la prima registrazione integrale di una sinfonia di Bruckner, la \"Settima\".\nCostretto a lasciare la Germania a causa dell'antisemitismo del regime nazista, nel 1934 Fried si stabil\u00ec nella citt\u00e0 georgiana di Tbilisi, in Unione Sovietica. Qui diresse il locale teatro dell'opera e quindi l'Orchestra sinfonica della Radio di Mosca, divenendo infine cittadino sovietico. Mor\u00ec a Mosca nel 1941."}
{"id": "3050014", "revid": "767487", "url": "https://it.wikipedia.org/wiki?curid=3050014", "title": "Romel Raffin", "text": ""}
{"id": "3050015", "revid": "170423", "url": "https://it.wikipedia.org/wiki?curid=3050015", "title": "Siri Lindley", "text": "Carriera.\nNota nei campi di gara per la sua importante frazione podistica, che le ha permesso di vincere molte competizioni, ha dominato la scena mondiale del triathlon nel 2001 e nel 2002.\nNel 2000 ha partecipato ai campionati del mondo di Perth classificandosi al 10\u00ba posto assoluto. Nel corso dello stesso anno ha conseguito un ottimo 2\u00ba posto nella gara di coppa del mondo di Tiszaujvaros, ha vinto poi le gare di Losanna e Cancun.\nNel 2001 ottiene i suoi migliori risultati. Vince in tutto 5 gare di coppa del mondo (Rennes, Toronto, Corner Brook, Tiszaujvaros e Losanna) e si laurea campionessa del mondo a Edmonton. Nello stesso anno si classifica 3\u00ba alla gara di Ishigaki.\nNel 2002 vince 4 gare di coppa del mondo (Edmonton, Corner Brook, Tiszaujvaros e Losanna), mentre ai campionati del mondo di Cancun non va oltre un deludente 13\u00ba posto assoluto. Degno di nota il 2\u00ba posto alla gara di coppa del mondo di Amburgo ed un 3\u00ba posto a quella di Geelong.\nDal 2003 \u00e8 divenuta coach di triathlon, abbandonando l'attivit\u00e0 professionistica."}
{"id": "3050017", "revid": "599013", "url": "https://it.wikipedia.org/wiki?curid=3050017", "title": "Howie Kelsey", "text": ""}
{"id": "3050020", "revid": "767487", "url": "https://it.wikipedia.org/wiki?curid=3050020", "title": "Quella cosa chiamata amore", "text": "Quella cosa chiamata amore (\"The Thing Called Love\") \u00e8 un film del 1993 diretto da Peter Bogdanovich con River Phoenix, Samantha Mathis, Dermot Mulroney e Sandra Bullock.\nQuesto \u00e8 stato l'ultimo film completo ad essere interpretato da River Phoenix prima della sua morte.\nTrama.\nMiranda Presley \u00e8 un'aspirante cantante di New York che ama la musica country e decide di tentare la fortuna a Nashville, nel Tennessee, dove spera di diventare una star. Dopo un lungo viaggio in autobus, giunge nella \"Music City\" e approda al Bluebird Caf\u00e9, una vera e propria vetrina per nuovi talenti country ai quali sono aperte delle audizioni settimanali. La proprietaria del bar, Lucy, prende in simpatia Miranda e le offre un lavoro come cameriera.\nIn poco tempo, Miranda conosce altri giovani giunti a Nashville per cercare di sfondare nel mondo della musica e tra questi ci sono Kyle Davidson, James Wright e Linda Lue Linden con i quali diventa subito amica. Kyle e James si innamorano entrambi di Miranda."}
{"id": "3050021", "revid": "486946", "url": "https://it.wikipedia.org/wiki?curid=3050021", "title": "46\u00aa Aerobrigata", "text": ""}
{"id": "3050023", "revid": "767487", "url": "https://it.wikipedia.org/wiki?curid=3050023", "title": "Martin Riley", "text": ""}
{"id": "3050028", "revid": "599013", "url": "https://it.wikipedia.org/wiki?curid=3050028", "title": "Brad Dalton", "text": "\u00c8 il fratello di Mark Dalton e di Karen Dalton."}
{"id": "3050031", "revid": "533647", "url": "https://it.wikipedia.org/wiki?curid=3050031", "title": "Capitale mondiale del libro", "text": "Il titolo di Capitale mondiale del libro viene assegnato ogni anno dall'UNESCO a una citt\u00e0 in riconoscimento della qualit\u00e0 dei suoi programmi per promuovere la diffusione del libro e incoraggiare la lettura.\nLa citt\u00e0 scelta diviene Capitale mondiale del libro per un anno a partire dal 23 aprile, giorno scelto dall'UNESCO come Giornata mondiale del libro e del diritto d'autore.\nStoria.\nSulla base della positiva esperienza della Giornata mondiale del libro e del diritto d'autore, lanciata nel 1996, l'UNESCO ha lanciato l'idea di nominare una citt\u00e0 Capitale mondiale del libro.\nLa prima citt\u00e0 a essere scelta \u00e8 stata Madrid (Spagna) nel 2001.\nAnche questa iniziativa ha avuto successo per cui la 31\u00aa sessione della Conferenza Generale dell'UNESCO, riunita a Parigi nel 2001, su proposta della Spagna e di altri 11 paesi, ha adottato la risoluzione 29 con la quale ha stabilito di ripetere ogni anno l'evento coinvolgendo le organizzazioni internazionali del settore (31 C/Resolution 29 del 2 novembre 2001).\nAl fine di garantire la presenza di organizzazioni internazionali rappresentative dei principali settori dell'industria del libro, l'UNESCO ha invitato a partecipare la International Publisher Association (IPA), la International Federation of Library Associations and Institutions (IFLA) e la International Booksellers Federation (IBF).\nI rappresentanti di queste tre organizzazioni, insieme al rappresentante dell'UNESCO, compongono la Commissione selezionatrice.\nNel 2001, le quattro organizzazioni hanno concordato di nominare Alessandria (Egitto) per il 2002 e New Delhi (India) per il 2003.\nDal 2004 in poi, la selezione viene fatta raccogliendo le autocandidature con un bando pubblico.\nCriteri di nomina.\nLe proposte di programma, obbligatoriamente avallate dal Sindaco della citt\u00e0 autocandidata, vengono valutate in base ai seguenti criteri:\nDal 2006, per cercare di coinvolgere tutte le regioni del mondo a turno, la Commissione selezionatrice non accetta candidature di paesi appartenenti alla stessa regione della citt\u00e0 designata come Capitale per l'anno precedente.\nLa nomina non implica alcun contributo finanziario ma solo il riconoscimento simbolico del miglior programma dedicato ai libri e alla lettura.\nCapitali mondiali del libro.\nNel 2006 - caso unico finora - Torino fu eletta \"Capitale mondiale del libro\" in collaborazione con Roma."}
{"id": "3050033", "revid": "200154", "url": "https://it.wikipedia.org/wiki?curid=3050033", "title": "D'Indy", "text": ""}
{"id": "3050035", "revid": "200154", "url": "https://it.wikipedia.org/wiki?curid=3050035", "title": "Elgar", "text": ""}
{"id": "3050036", "revid": "120515569", "url": "https://it.wikipedia.org/wiki?curid=3050036", "title": "Bruckner", "text": ""}
{"id": "3050037", "revid": "599013", "url": "https://it.wikipedia.org/wiki?curid=3050037", "title": "Special (Garbage)", "text": "Special \u00e8 il terzo singolo dei Garbage del secondo album \"Version 2.0\". \u00c8 uscito nel settembre 1998 in Europa.\nDistribuzione.\nIl video di \"Special\" \u00e8 stato realizzato da Dawn Shadforth e presentato per la prima volta nell'ottobre 1998.\nRemix ufficiali.\nNel 2007, Brothers in Rhythm remix \u00e8 stato rimasterizzato e incluso nell'album Absolute Garbage bonus disc Garbage Mixes.."}
{"id": "3050038", "revid": "1718925", "url": "https://it.wikipedia.org/wiki?curid=3050038", "title": "Torre civica (Bergamo)", "text": "La torre civica, conosciuta con il nome di Campanone (\"Campan\u00f9\" in dialetto bergamasco), \u00e8 un monumento storico della citt\u00e0 di Bergamo.\nIl Campanone fa parte della rete del \"Museo delle storie di Bergamo\" gestita da Fondazione Bergamo nella storia.\nCollocazione.\nLa struttura \u00e8 situata nella parte alta della citt\u00e0 di Bergamo, ovvero nella parte racchiusa tra le Mura Venete.\nPosta a fianco del Palazzo della Ragione e del Palazzo del Podest\u00e0, raccorda il lato sud con quello occidentale di Piazza Vecchia, che per secoli \u00e8 stata il centro politico della citt\u00e0 orobica.\nStoria.\nLa torre venne costruita nel periodo compreso tra l'XI ed il XII secolo. Inizialmente venne utilizzata come casa-torre di propriet\u00e0 della famiglia Suardi, uno dei casati pi\u00f9 potenti di quei tempi, appartenente alla schiera dei ghibellini. Indicata con il termine \"hospicio\", che nel medioevo corrispondeva alla definizione di grande casa, divenne nel '300 \"hospicio magno comnis pergami in quo morantur rectores comunis Pergami apud turrim dicti hospicii\", quindi grande ospizio dove abitavano i rettori presso la torre. Probabilmente in questo tempo la torre venne ampliata. Forse vennero edificate altre stanze per\u00f2 sulle propriet\u00e0 vescovili sostituirono infatti la \"porticus nova\" che si trovava sul lato della piazza di san Vincenzo. \nEra l'epoca in cui la contrapposizione con i guelfi raggiunse l'apice, tanto che ogni famiglia facoltosa residente nella citt\u00e0 soleva erigere una torre: tanto pi\u00f9 alta era la costruzione pi\u00f9 prestigio acquisiva la famiglia.\nNel frattempo tutto attorno si era sviluppata Piazza Vecchia, cuore delle istituzioni politico-amministrative, e piazza del Duomo, centro religioso cittadino. La torre, dalla cui sommit\u00e0 si potevano ammirare entrambe le piazze, si trov\u00f2 ad essere un riferimento per tutti gli abitanti. La torre nel XIV secolo ospitava anche le carceri cittadine.\nQualche secolo pi\u00f9 tardi la struttura venne acquisita dalla municipalit\u00e0 bergamasca, che vi colloc\u00f2 alcune campane. Queste, oltre a scandire il tempo, servivano anche per richiamare a raccolta la cittadinanza, soprattutto in momenti di calamit\u00e0.\nInoltre la campana maggiore, benedetta nel 1656 e ribattezzata dagli abitanti \" Campanone\", alle dieci di ogni sera batteva cento rintocchi per indicare il coprifuoco che ricordava la chiusura delle quattro porte di accesso alla citt\u00e0. Questa usanza si ripete tuttora a memoria degli eventi passati, cos\u00ec come quando si riunisce il Consiglio comunale, si svolge la processione del Corpus Domini o si tiene il concerto di tutti i campanili della citt\u00e0 il 25 agosto, organizzato dalla Federazione Campanari Bergamaschi, giorno della vigilia del patrono Sant'Alessandro.\nCos\u00ec come avvenuto per numerosi monumenti situati nelle immediate vicinanze, a partire dalla seconda met\u00e0 del XX secolo l'edificio venne coinvolto in un progetto di rivalutazione in chiave turistica, con un intervento di ammodernamento che introdusse un ascensore che permette di dare un'alternativa a chi non vuole raggiungere la sommit\u00e0 della struttura mediante la scaletta.\nStruttura.\nInizialmente alta 37 metri, fu sottoposta a piccoli ma continui interventi di ampliamento gi\u00e0 in et\u00e0 medievale, che le permisero di raggiungere gli attuali 56 metri di altezza che la rendono la torre pi\u00f9 alta della citt\u00e0.\nDalla sommit\u00e0 si pu\u00f2 godere di un panorama sia sulla citt\u00e0 alta che sulla citt\u00e0 bassa, la pianura circostante, nonch\u00e9 le propaggini montuose delle Prealpi Orobie.\nLe sue caratteristiche tipicamente medioevali la rendono inoltre uno dei monumenti principali della citt\u00e0, tanto da essere ben visibile nello sky-line di citt\u00e0 alta.\nCampane.\nLa torre ospita un concerto di tre campane montato su un castello in ferro.\nLa maggiore, conosciuta come \"Campanone\" \u00e8 la campana pi\u00f9 grande della Lombardia. Fu fusa nel 1656 dal veronese Bartolomeo Pisenti, chiamato dal podest\u00e0 per rimpiazzare le precedenti campane ormai rotte. La fusione del campanone fu travagliata in quanto i primi due tentativi fallirono, rispettivamente, per lo scoppio della sagoma (1652) e per l'incrinatura della campana dopo soltanto pochi mesi (1653).\nIl suo diametro misura 2.07 metri ed il peso \u00e8 stimabile attorno ai 5580\u00a0kg, 300\u00a0kg circa quello del battente. Espressa rispetto alla frequenza fondamentale di 440\u00a0Hz la nota riprodotta corrisponde al Fa#2 +20 centesimi.\nIl ricco corredo ornamentale di gusto manieristico presenta, oltre al marchio del fonditore, alcune iscrizioni, sia interne al vaso che esterne: tra esse il distico elegiaco , la cui traduzione (abbinando i sostantivi dell'esametro ai verbi del pentametro) \u00e8 \u00abCanto gli eventi lieti, consacro i giorni, segno le ore, piango i funerali, scaccio i temporali, convoco il popolo\u00bb. La data impressa indica 1655, anno in cui fu approntata la sagoma. Il sistema di suono originario era a slancio ad opera di squadre di campanari, ma non si esclude che per un periodo fosse fissa e suonata muovendo il battente. Oggi il sistema \u00e8 a slancio elettrificato, nonch\u00e9 ad elettrobattente per lo scoccare delle ore.\nLa campana mezzana risale al 1949 ed \u00e8 opera di fusione del bergamasco Angelo Ottolina che riusc\u00ec ad ottenere il calco prima che l'originale del 1653 fusa da Bartolomeo Pisenti fosse requisita dallo Stato italiano e distrutta per motivi bellici. Essa, pur presentando una sagoma moderna riprende le decorazioni originali. \nIl diametro misura 1.15 metri ed il peso \u00e8 di 915\u00a0kg. Espressa rispetto alla frequenza fondamentale di 440\u00a0Hz la nota riprodotta corrisponde al Mi3 + 30 centesimi. Anch'essa riporta un notevole corredo ornamentale manieristico simile a quello del campanone. \u00c8 impresso l'anno 1652 in cui fu pronta la sagoma, ma il primo tentativo di fusione non and\u00f2 a buon fine. Il sistema di suono \u00e8 a slancio elettrificato.\nLa campana pi\u00f9 piccola nonch\u00e9 pi\u00f9 antica fu fusa nel 1474 da Gasparino da Vicenza.\nIl diametro misura 0.93 metri ed il peso \u00e8 di circa 480\u00a0kg. Espressa rispetto alla frequenza fondamentale di 440\u00a0Hz la nota riprodotta corrisponde al Sol3# +20 centesimi. La sagoma presenta un profilo snello vicino a quello trecentesco ed \u00e8 priva di decorazioni: sono riportate solo alcune iscrizioni tra le quali la firma dell'autore. Il sistema di suono \u00e8 a slancio elettrificato e ad elettrobattente per lo scoccare della mezzora."}
{"id": "3050039", "revid": "1543377", "url": "https://it.wikipedia.org/wiki?curid=3050039", "title": "Deep Thought (scacchi)", "text": "Deep Thought (in inglese \"Pensiero Profondo\") \u00e8 stato un computer progettato per giocare a scacchi. Il progetto iniziale \u00e8 stato sviluppato alla Carnegie Mellon University, successivamente \u00e8 stato perfezionato alla IBM. \u00c8 il secondo tra i computer scacchistici progettati da Feng-hsiung Hsu, che inizi\u00f2 con ChipTest fino ad arrivare a Deep Blue.\nIl nome.\nIl nome deriva da un personaggio minore della Guida galattica per gli autostoppisti di Douglas Adams. Si tratta di un supercomputer realizzato da una razza di esseri superintelligenti per calcolare la risposta alla domanda fondamentale sulla vita, l'universo e tutto quanto. Dopo sette milioni e mezzo di anni di calcoli il computer fornisce come risposta \"42\".\nL'aggettivo \"deep\" \u00e8 stato in seguito utilizzato da numerosi altri software o computer scacchistici, come il celebre Deep Blue. Tale aggettivo viene inoltre utilizzato per contraddistinguere la versione multiprocessore di molti motori scacchistici dalla loro versione ottimizzata per sistemi a processore singolo (Deep Fritz, Deep Shredder, Deep Junior ecc.)\nRisultati.\nDeep Thought ha vinto il campionato nordamericano di scacchi per computer nel 1988 ed il campionato del mondo di scacchi per computer nell'anno successivo, con un Elo stimato di 2551 dalla USCF. Nel 1994 Deep Thought ha vinto per la quinta volta il campionato nordamericano di scacchi per computer, sponsorizzato da IBM, con un rating stimato di 2600.\nSfide contro giocatori umani.\nNel 1989 Deep Thought ha battuto David Levy, vincendo la sfida lanciata da quest'ultimo per stimolare lo sviluppo dei computer scacchistici, che consisteva nel trovare un computer capace di batterlo in un match di quattro o sei partite. \u00c8 stato quindi il primo motore scacchistico a competere ufficialmente al livello di un GM umano.\nNello stesso anno Deep Thought ha affrontato Garry Kasparov, dal quale \u00e8 stato sconfitto con un secco 2-0, e Michael Valvo, che ha avuto la meglio in una partita per corrispondenza."}
{"id": "3050040", "revid": "106908", "url": "https://it.wikipedia.org/wiki?curid=3050040", "title": "Berwald", "text": ""}
{"id": "3050043", "revid": "200154", "url": "https://it.wikipedia.org/wiki?curid=3050043", "title": "Reger", "text": ""}
{"id": "3050048", "revid": "767487", "url": "https://it.wikipedia.org/wiki?curid=3050048", "title": "Jerzy Binkowski", "text": ""}
{"id": "3050049", "revid": "15756", "url": "https://it.wikipedia.org/wiki?curid=3050049", "title": "Devil's Gate (Wyoming)", "text": "Il Devil's Gate \u00e8 una formazione naturale di roccia, una gola sul fiume Sweetwater a poche miglia a sudovest di Independence Rock.\nIl luogo, significativo nella storia dei pionieri del \"West\", era un punto notevole principale lungo il \"Mormon Trail\" e l'\"Oregon Trail\", nonostante la strada effettiva non passasse attraverso la gola molto stretta. Le pi\u00f9 antiche fotografie rimaste di questo punto notevole furono fatte nel 1858 da Samuel C. Mills, un fotografo nella spedizione del capitano Simpson.\nAttualmente \u00e8 accessibile dalla \"Wyoming Highway 220\" (al cartello del 57\u00ba miglio) tra Casper e Muddy Gap, vicino al \"Mormon Handcart Historic Site\" e al \"Martin's Cove\".\nIl \"Devil's Gate\" \u00e8 un esempio notevole del drenaggio ... o antecedente. Il fiume Sweetwater taglia una fessura stretta e profonda nella cresta granitica, eppure se fosse scorso meno di un chilomtro a suf, avrebbe potuto evitare completamente la cresta. La gola fu tagliata perch\u00e9 il paesaggio era originariamente coperto da sedimenti che riempivano la valle. Il fiume tagli\u00f2 verso il basso e quando incontr\u00f2 il granito, continu\u00f2 a tagliare. Probabilmente il fiume incontr\u00f2 la cresta coperta quando fece ci\u00f2.\nIl luogo \u00e8 raggiungibile attraverso sentieri escursionistici parzialmente migliorati dal \"Mormon Handcart Historical Center\" al \"Sun Ranch\" e dal vecchio allineamento lastricato della \"Wyoming Highway 220\", circa 60 miglia da Casper e 12 miglia a nordest di Muddy Gap. \u00c8 su una terra pubblica."}
{"id": "3050050", "revid": "104265", "url": "https://it.wikipedia.org/wiki?curid=3050050", "title": "Maserati 8CLT", "text": "La 8CLT \u00e8 una monoposto da competizione costruita dalla Maserati nel 1950.\nRealizzata in due esemplari per conto dei piloti italiani Nino Farina e Franco Rol, per partecipare alla 500 Miglia di Indianapolis 1950, non prese mai il via della corsa americana e vennero poi vendute in Nuova Zelanda.\nIl contesto generale e le competizioni.\nLa vettura fu progettata e realizzata per prendere parte alla 500 Miglia di Indianapolis. Andava a sostituire l'obsoleta 8CTF, che per\u00f2 conseguiva ancora risultati importanti.\nLa meccanica si ispirava a quella della 8CL, ma fu perfezionata impiegando pi\u00f9 moderni trattamenti metallurgici e utilizzando pi\u00f9 opportune tecniche costruttive.\nLa grande potenza del motore port\u00f2 la Maserati ad irrobustirne il telaio per ovviare alle maggiori sollecitazioni. Quest'ultimo derivava da quello della 4CLT/48. Anche l'aerodinamica fu migliore, ed il modello montava anche tamburi anteriori di 400 mm che erano all'avanguardia per l'epoca.\nLa Maserati per\u00f2 non attraversava un buon momento, e la messa a punto del modello fu posticipata. Il conseguente lancio alla 500 Miglia di Indianapolis non ebbe quindi luogo. Furono costruiti due esemplari, che furono venduti alla Scuderia Zambucka, team neozelandese.\nPiloti.\nPiloti nel Campionato mondiale di Formula 1.\nCaratteristiche tecniche.\nL'accensione era singola con magnete di marca Marelli. L'alimentazione era forzata con due compressori di marca Roots, ed un carburatore prodotto dalla Weber di modello 52 DCO, posizionato a monte dei compressori stessi. La distribuzione era assicurata da quattro valvole per cilindro disposte a V di 90\u00b0, e doppio albero a camme in testa. La lubrificazione era forzata con pompe di mandata e recupero. Il sistema di raffreddamento era a circolazione d\u2019acqua con pompa centrifuga .\nIl motore era un otto cilindri in linea che aveva una cilindrata di 2981,7 cm\u00b3 ed un rapporto di compressione di 6,5:1. Sia l'alesaggio che la corsa erano di 78\u00a0mm. La potenza erogata era di 430 CV a 6500 giri al minuto.\nI freni erano a tamburo sulle ruote con comando idraulico. Le sospensioni anteriori erano costituite da molle elicoidali, mentre quelle posteriori da balestre. Entrambe montavano ammortizzatori idraulici Houdaille. Lo sterzo era a vite senza fine e settore dentato, mentre la trasmissione era formata da un cambio a quattro rapporti pi\u00f9 la retromarcia .\nLa carrozzeria era monoposto in alluminio, mentre il telaio era tubolare con longheroni e traverse .\nLa velocit\u00e0 massima raggiunta dal modello era di 320 km/h .\nRisultati.\nRisultati nel Campionato mondiale di Formula 1."}
{"id": "3050051", "revid": "126257", "url": "https://it.wikipedia.org/wiki?curid=3050051", "title": "Maserati Tipo 8CLT", "text": ""}
{"id": "3050052", "revid": "126257", "url": "https://it.wikipedia.org/wiki?curid=3050052", "title": "Maserati 8 CLT", "text": ""}
{"id": "3050053", "revid": "126257", "url": "https://it.wikipedia.org/wiki?curid=3050053", "title": "Maserati Tipo 8 CLT", "text": ""}
{"id": "3050055", "revid": "599013", "url": "https://it.wikipedia.org/wiki?curid=3050055", "title": "Hebert N\u00fa\u00f1ez", "text": ""}
{"id": "3050056", "revid": "300067", "url": "https://it.wikipedia.org/wiki?curid=3050056", "title": "Hebert N\u00fa\u00f1ez Gonz\u00e1lez", "text": ""}
{"id": "3050057", "revid": "287204", "url": "https://it.wikipedia.org/wiki?curid=3050057", "title": "Hebert Nunez Gonzalez", "text": ""}
{"id": "3050058", "revid": "287204", "url": "https://it.wikipedia.org/wiki?curid=3050058", "title": "Hebert Nunez", "text": ""}
{"id": "3050061", "revid": "599013", "url": "https://it.wikipedia.org/wiki?curid=3050061", "title": "Juan Mignone", "text": ""}
{"id": "3050062", "revid": "300067", "url": "https://it.wikipedia.org/wiki?curid=3050062", "title": "Juan Mignone Crisera", "text": ""}
{"id": "3050063", "revid": "300067", "url": "https://it.wikipedia.org/wiki?curid=3050063", "title": "Juan Carlos Mignone", "text": ""}
{"id": "3050066", "revid": "547034", "url": "https://it.wikipedia.org/wiki?curid=3050066", "title": "Acido urocanico", "text": "L'acido urocanico \u00e8 un prodotto del catabolismo dell'aminoacido istidina, da cui deriva per azione dell'enzima istidasi o istidina ammoniaca-liasi.\nFu isolato per la prima volta nel 1847 dal chimico Max Jaff\u00e9 nelle urine di un cane, da cui il suo nome. \nMetabolismo.\nDopo la sua genesi, l'acido urocanico viene convertito a livello epatico in acido 4-imidazolonpropionico per opera della urocanasi o acido urocanato idratasi. Da questo composto poi si origina acido glutammico, che pu\u00f2 svolgere ruolo strutturale o di metabolita intermedio.\nEsiste una condizione metabolica genetica chiamata urocanico aciduria, che \u00e8 dovuta a un deficit congenito di urocanasi. Anche se il decorso di questo disordine recessivo \u00e8 benigno, sono stati segnalati casi in cui era presente un certo grado di ritardo mentale e di aggressivit\u00e0.\nPropriet\u00e0 biologiche.\nL'acido urocanico \u00e8 rappresentato a livello cutaneo (specie nello strato corneo) ed \u00e8 presente pure nel sudore. \u00c8 stato ritenuto essere uno schermante naturale contro le radiazioni ultraviolette di tipo B (UVB). \nEsistono due isomeri dell'acido urocanico.\nL'isomero derivato per ammoniolisi \u00e8 la forma trans. Quando questa \u00e8 sottoposta a irradiazione UV, si trasforma nell'isomero cis che possiede delle propriet\u00e0 molto diverse dal precedente. L'isomerizzazione avviene a una velocit\u00e0 per cui si arriva a generare una mistura di circa il 50% dei due isomeri, con un picco di trasformazione intorno ai 310 nanometri a livello cutaneo. \nStudi di HPLC hanno evidenziato che la concentrazione di acido urocanico \u00e8 maggiore nella pelle durante la stagione estiva, anche nelle zone non esposte al sole. C'\u00e8 una differenza di 10 volte nelle sue concentrazioni tra soggetti umani che non si correla con lo stato di abbronzatura, n\u00e9 l'intensit\u00e0 della pigmentazione, lo spessore dello strato corneo o una storia precedente di tumore cutaneo. \nLa conclusione odierna \u00e8 che l'acido cis-urocanico non \u00e8 uno schermante UV. Anzi, esistono prove pubblicate che dimostrano come esso sia capace di dare inizio a fenomeni di immunosoppressione post-ultravioletta che a lungo andare potrebbero favorire l'insorgere di neoplasie, con un fenomeno di \"mancata sorveglianza immunologica\". Parte di questo meccanismo si esplicherebbe prevenendo l'esposizione delle cellule di Langerhans cutanee ad antigeni estranei e rallentando certe funzioni dei linfociti natural killer.\nCon l'avanzamento delle conoscenze biochimiche, comunque, \u00e8 stato possibile delucidare parte dei meccanismi che portano l'acido urocanico all'immunosoppressione.\nParte dell'azione potrebbe essere mediata dal suo antagonismo verso il recettore GABA di tipo A presente sui linfociti. Molto pi\u00f9 recentemente \u00e8 stato provato da due studi, che esso dia inizio alla promozione tumorale cutanea stimolando un subtipo di recettore per la serotonina presente nei fibroblasti del derma umano, il recettore 5-HT2A. \nInterferisce inoltre con la produzione di AMP ciclico cutaneo stimolata dalle prostaglandine attraverso il recettore PGE1, ma \u00e8 esso stesso un induttore delle sintesi delle stesse prostaglandine a livello dei macrofagi. Ed \u00e8 noto che questi mediatori endogeni sono dotate di parziale azione immunosoppressoria sulle cellule mononucleate attraverso la via AMP ciclico/proteina chinasi cAMP-dipendente.\nLe sue azioni molecolari, dunque, sono molto complesse e a diversi livelli. Al di sopra di tutto, resta assodato che l'acido cis-urocanico non \u00e8 un composto cui si deve permettere una sintesi incontrollata o cronica, per gli effetti negativi cui pu\u00f2 condurre l'organismo umano."}
{"id": "3050067", "revid": "729019", "url": "https://it.wikipedia.org/wiki?curid=3050067", "title": "Segno di Argyll Robertson", "text": "Per segno di Argyll Robertson si intende un segno clinico tipico di alcune malattie del sistema nervoso centrale, come la tabe dorsale, la manifestazione pi\u00f9 importante della sifilide terziaria.\nConsiste nell'abolizione del riflesso miotico (restringimento della pupilla) alla stimolazione luminosa, ma con conservazione della miosi all'accomodazione e convergenza.\nEponimo.\nDeve il suo nome al suo scopritore, l'oftalmologo e chirurgo scozzese Douglas Argyll Robertson.\nEziopatogenesi.\nIl segno di Argyll Robertson ha come sede della lesione la zona dei nuclei pretettali. Vengono ad essere bloccate cos\u00ec le connessioni tra le vie pupillari bilaterali ed i nuclei di Edinger-Westphal. Ci\u00f2 interrompe le vie afferenti del riflesso fotomotore, ma lascia integre le vie della contrazione pupillare (miosi) dell'accomodazione."}
{"id": "3050070", "revid": "287204", "url": "https://it.wikipedia.org/wiki?curid=3050070", "title": "7408 Yoshihide", "text": "7408 Yoshihide \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,2290833\u00a0UA e da un'eccentricit\u00e0 di 0,2210512, inclinata di 3,18315\u00b0 rispetto all'eclittica.\nL'asteroide \u00e8 dedicato all'astrofilo giapponese Hayashi Yoshihide."}
{"id": "3050091", "revid": "1568601", "url": "https://it.wikipedia.org/wiki?curid=3050091", "title": "Necropoli di Monte Luna", "text": "La necropoli di Monte Luna \u00e8 un sito archeologico situato nei pressi di Senorb\u00ec, in Sardegna, ai piedi della collina di Monte Luna. \nIl sito comprende i resti di una necropoli cartaginese (circa 120 tombe) costruita dagli abitanti dell'insediamento punico che sorgeva presso l'altura di Santu Teru, sorto alla fine del VI secolo a.C.\nGli scavi archeologici, condotti da Antonio Maria Costa, hanno interessato la necropoli dal 1977 al 1982."}
{"id": "3050098", "revid": "139103", "url": "https://it.wikipedia.org/wiki?curid=3050098", "title": "Brahama (pollo)", "text": ""}
{"id": "3050113", "revid": "106908", "url": "https://it.wikipedia.org/wiki?curid=3050113", "title": "Bruchi", "text": ""}
{"id": "3050115", "revid": "287204", "url": "https://it.wikipedia.org/wiki?curid=3050115", "title": "Alberton (Sudafrica)", "text": "Alberton \u00e8 una citt\u00e0 sita nella zona orientale della provincia di Gauteng, in Sudafrica. La citt\u00e0, che ha celebrato il suo centenario della fondazione nel 2005, ha una popolazione di circa 200\u00a0000 abitanti. \u00c8 una tipica citt\u00e0 dormitorio sudafricana, composta per lo pi\u00f9 da lavoratori pendolari."}
{"id": "3050119", "revid": "1149807", "url": "https://it.wikipedia.org/wiki?curid=3050119", "title": "Vampir", "text": " \u00e8 un manga giapponese del 2007 pubblicato da GP Publishing in Italia nel 2010, scritto da Natsumi Itsuki.\nAnche se il nome \"Vampir\" pu\u00f2 dare luogo ad equivoci, questo manga non parla di vampiri ma ne fa solo un'allusione in quanto il protagonista, per met\u00e0 morto, sopravvive cibandosi dell'energia vitale dei fantasmi. Con questa premessa l'autore spiega il motivo del titolo dell'opera.\nTrama.\nRyo Minakawa era uno studente qualunque con una vita qualunque, fin quando una ragazza lanciandosi da un grattacielo lo porta con s\u00e9 trasformandolo in qualcosa di diverso. Ryo si risveglia in un letto di ospedale e avvertir\u00e0 subito la capacit\u00e0 di vedere e sentire \"cose\" che le persone normali non possono captare. Da cosa deriva il suo dono? Alcune delle risposte che sta cercando arriveranno da una ragazza misteriosa, Shou Hokuto, che gli riveler\u00e0 una terribile ed inquietante realt\u00e0: Ryo appartiene per met\u00e0 al regno dei morti."}
{"id": "3050128", "revid": "1543377", "url": "https://it.wikipedia.org/wiki?curid=3050128", "title": "Feng-hsiung Hsu", "text": "Ha contribuito notevolmente allo sviluppo dei software scacchistici ed \u00e8 stato il principale progettista del computer scacchistico Deep Blue.\nBiografia.\nHa iniziato a lavorare sui computer scacchistici dopo la laurea, presso la Carnegie Mellon University, nel 1985. Ha lavorato su Deep Thought, ottenendo il Fredkin Intermediate Prize grazie alle prestazioni scacchistiche del computer, primo a giocare al livello di un Grande Maestro Internazionale. Nel 1989, sempre alla Carnegie Mellon University, ottenne il titolo di Ph.D. con il massimo dei voti e lode e venne assunto alla IBM per lavorare sui computer scacchistici.\nI primi progetti.\nIl suo primo progetto fu ChipTest, un semplice microprocessore dedicato agli scacchi basato su Belle, molto differente dagli altri progetti sviluppati alla Carnegie Mellon University. Successivamente lavor\u00f2 su HiTech, sviluppato da Hans Berliner e costituito da 64 differenti microprocessori dedicati, a differenza dei progetti di Hsu con un solo processore.\nDeep Thought.\nLavor\u00f2 poi sul progetto Deep Thought. Questo fu il primo computer a battere un Grande Maestro Internazionale in un match in condizioni di torneo. Sconfisse infatti David Levy, vincendo la sfida lanciata da quest'ultimo per stimolare lo sviluppo dei computer scacchistici, che consisteva nel trovare un computer capace di batterlo in un match di quattro o sei partite. Nello stesso anno Deep Thought ha affrontato Garry Kasparov, dal quale \u00e8 stato sconfitto con un secco 2-0, e Michael Valvo, che ha avuto la meglio in una partita per corrispondenza.\nDeep Blue.\nHsu guid\u00f2 il progetto per la realizzazione di un nuovo computer scacchistico, chiamato Deep Blue. Questo computer affront\u00f2 il campione del mondo Garry Kasparov nel 1996, uscendone sconfitto per 4-2. Nonostante il risultato negativo, l'opinione pubblica fu molto colpita dalla vittoria del computer nella prima partita.\nHsu potenzi\u00f2 il computer per una rivincita, raddoppiandone la potenza di calcolo. La sfida, giocata l'anno successivo, venne vinta da Deep Blue l'11 maggio 1997 per 2\u00bd-3\u00bd.\nA proposito della sfida tra Deep Blue e Kasparov, Hsu disse:\nNel 1991 ottenne dalla Association for Computing Machinery il Grace Murray Hopper Award per il lavoro svolto sul progetto Deep Blue.\nDopo Deep Blue.\nAttualmente Hsu gestisce piattaforme e centro dispositivi della divisione asiatica di Microsoft Research, a Pechino."}
{"id": "3050131", "revid": "404338", "url": "https://it.wikipedia.org/wiki?curid=3050131", "title": "Uniondale (New York)", "text": ""}
{"id": "3050134", "revid": "57342", "url": "https://it.wikipedia.org/wiki?curid=3050134", "title": "Angelico Fabbri", "text": "Studente di farmacia a Bologna inizi\u00f2 negli anni quaranta dell'Ottocento la sua carriera di cospiratore, patriota, politico e militare. Fu a Gubbio consigliere comunale, assessore e consigliere provinciale, e per tre volte eletto alla Camera dei deputati."}
{"id": "3050143", "revid": "287204", "url": "https://it.wikipedia.org/wiki?curid=3050143", "title": "Clarkstown", "text": "Clarkstown \u00e8 un comune degli Stati Uniti d'America, nella Contea di Rockland, nello Stato di New York.\nLocalit\u00e0.\nIl comune di Clarkstown \u00e8 formato dalle seguenti localit\u00e0:"}
{"id": "3050154", "revid": "54193", "url": "https://it.wikipedia.org/wiki?curid=3050154", "title": "Coppa di Sant'Agnese", "text": ""}
{"id": "3050156", "revid": "339392", "url": "https://it.wikipedia.org/wiki?curid=3050156", "title": "Vivagno", "text": ""}
{"id": "3050161", "revid": "921573", "url": "https://it.wikipedia.org/wiki?curid=3050161", "title": "Makyla Smith", "text": "\u00c8 meglio conosciuta per aver interpretato Daphne, l'amica di Justin (Randy Harrison), su Queer as Folk. \u00c8 inoltre apparsa nei film \"Abbandonata Dal Destino\" (2003) di Peter Levin.\n\u00c8 la figlia dell'attrice Allison Sealy-Smith."}
{"id": "3050163", "revid": "1149807", "url": "https://it.wikipedia.org/wiki?curid=3050163", "title": "Yukio Oikawa", "text": ""}
{"id": "3050167", "revid": "729019", "url": "https://it.wikipedia.org/wiki?curid=3050167", "title": "Stazione di Torino San Paolo", "text": "La Stazione di Torino San Paolo \u00e8 uno scalo merci ferroviario della citt\u00e0, posizionato tra i quartieri San Paolo e Santa Rita. Da esso si dirama una linea diretto allo scalo merci di Torino Orbassano. La stazione \u00e8 situata vicina a zone di rilevante importanza come il Parco Ruffini, al cui interno sorgono il Palaruffini e lo Stadio Primo Nebiolo.\nStoria.\nLa stazione \u00e8 stata sempre usata da scalo merci fin dall'apertura negli anni intorno al 1950, con treni che trasportavano autovetture per la FIAT, poi come bivio per lo scalo merci di Orbassano dall'ampliamento.\nStrutture e impianti.\nIl piazzale binari \u00e8 composto da un totale di 11 binari, di cui 7 tronchi.\nL'impianto \u00e8 collegato allo scalo di Torino Orbassano da una doppia linea di rotaia che si affianca per un breve tratto alla Ferrovia Torino-Bardonecchia prima di sottopassarla e svoltare a sinistra; con un altro raccordo, a linea doppia di rotaia, con il Bivio Crocetta sulla ferrovia Torino-Milano il quale permette l'instradamento dei convogli su questa verso la stazione di Torino Porta Susa, evitando di allungare sino a Porta Nuova e fare retromarcia.\nMovimento.\nL'impianto \u00e8 utilizzato esclusivamente per lo scalo merci e per la smistamento del traffico proveniente o diretto dallo scalo di Torino Orbassano : da qui transitano, senza fermare, i treni della linea SFM3 diretti a Susa e Bardonecchia del servizio ferroviario metropolitano di Torino.\nProgetti futuri.\n\u00c8 previsto il progetto di costruzione di una nuova stazione per viaggiatori, per i convogli della linea SFM3 e della futura linea SFM5.\nInterscambi.\nNei dintorni della stazione ci sono le fermate della rete urbana di bus delle linee 2, 56, 66, 71.\nServizi.\nLa stazione dispone di:"}
{"id": "3050171", "revid": "76963", "url": "https://it.wikipedia.org/wiki?curid=3050171", "title": "Sherry Miller", "text": "Biografia.\nHa iniziato la sua carriera come cantante e ballerina, mentre nel 1979 inizia quella di attrice.\nNel 2001 vince il \"Gemini Award\" come \"Miglior performance di un'attrice non protagonista in una serie\" interpretando la madre di Elisha Cuthbert in Lucky Girl.\nSherry \u00e8 nota per il ruolo ricorrente di Jennifer Taylor, la madre di Justin (Randy Harrison) nella serie americana Queer as Folk dal 2000 al 2005. \u00c8 inoltre apparsa nel 2004 nella serie televisiva Kingdom Hospital nel ruolo della Dottoressa Lona Massingale e nel 2006 in Boygirl - Questione di... sesso interpretando Katherine Bedworth."}
{"id": "3050173", "revid": "33728767", "url": "https://it.wikipedia.org/wiki?curid=3050173", "title": "Bradipo di Ceylon", "text": ""}
{"id": "3050174", "revid": "767487", "url": "https://it.wikipedia.org/wiki?curid=3050174", "title": "Heinar Kipphardt", "text": "Il suo \u00abteatro documentario\u00bb vicino a quello \u00abepico\u00bb di Bertold Brecht, port\u00f2 sulla scena eventi storici clamorosi per analizzarli da punti di vista inediti e trarne insegnamenti morali. Si ricordano \"Joel Brand\" (1965), sullo sterminio degli ebrei da parte dei nazisti e sulla trallativa per il riscatto di un milione di ebrei in cambio di autocarri avvenuta a Budapest nel 1944; \"Sul caso J. Roberl Oppenheimer\" (In der Sache J. Robert Oppenheimer, 1964), sul celebre procedimento giudiziario contro il fisico statunitense e, in generale, sul conflillo tra la scienza e il suo uso politico. \nMedico di formazione (neuropsichiatra), Heinar Kipphardt riflell\u00e9 la sua attivit\u00e0 a favore di una psichiatria pi\u00f9 umana nel romanzo \"M\u00e4rz\" (1976) il cui protagonista \u00e8 uno scrittore distrutto psichicamente dalla societ\u00e0 \u00abprofondamente malata\u00bb. Fra le ultime opere: \"Per amore verso la Germania\" (Aus Liebe zo Deutschland, 1980) e \"Fratello Eichmann\" (Bruder Eichmann, 1982). \nBibliografia.\nEmilia Fiandra, \"Il processo alla bomba. Kipphardt e Oppenheimer a confronto\", in M. Bonifazio, N. Centorbi, A. Schinin\u00e0 (a cura di) \"Tra denuncia e uotpia. Impegno, critica e polemica nella letteratura tedesca moderna\", Roma, Artemide, 2010, pp. 155-169."}
{"id": "3050175", "revid": "33728779", "url": "https://it.wikipedia.org/wiki?curid=3050175", "title": "Lorigracile", "text": ""}
{"id": "3050177", "revid": "697352", "url": "https://it.wikipedia.org/wiki?curid=3050177", "title": "Alberton", "text": ""}
{"id": "3050182", "revid": "367445", "url": "https://it.wikipedia.org/wiki?curid=3050182", "title": "Dove TV", "text": "Dove - Travel &amp; Trends TV, \u00e8 stato un canale televisivo tematico edito da RCS MediaGroup, societ\u00e0 appartenente al gruppo Cairo Communication.\nStoria.\nDove - Travel &amp; Trends TV inizi\u00f2 a trasmettere in data 18 febbraio 2010: l'emittente, fin dalla data di lancio, era visibile in esclusiva con la piattaforma Sky Italia che le assegn\u00f2 la numerazione automatica 412 sui propri set-top box.\nLa programmazione della rete, dedicata ai viaggi e agli stili di vita, era composta dal 25% di programmi autoprodotti, e dal 75% di programmi acquistati all'estero e doppiati in italiano.\nLa linea editoriale della rete era basata sul periodico \"Dove\" edito da RCS MediaGroup. Il 28 dicembre 2011, Dove - Travel &amp; Trends TV inizia a trasmettere nel formato panoramico . Dopo pi\u00f9 di quattro anni di attivit\u00e0, il 28 settembre 2014 Dove - Travel &amp; Trends TV si trasferisce sul canale 413 della piattaforma Sky Italia.\nVeniva mantenuto il logo della rivista, leggermente rettificato per l\u2019utilizzo in video nei formati piccoli (brand extension) con la desinenza TV e il claim \"Travel&amp;Trends\" dal designer Alberto Traverso, a cui viene affidato il design del canale e la promozione.\nLo speaker ufficiale del canale era il doppiatore Alberto Bognanni.\nA maggio 2018 ne era stata annunciata la chiusura per mancanza rinnovo contrattuale prevista per il 30 giugno, ma non pi\u00f9 avvenuta. \nIl 1\u00ba luglio 2020 ha chiuso definitivamente.\nAscolti.\nShare 24h*"}
{"id": "3050183", "revid": "767487", "url": "https://it.wikipedia.org/wiki?curid=3050183", "title": "Hans Kirk", "text": "Il romanzo \"I pescatori\" (Fiskerne, 1928), nato dalla biografia di Hans Kirk in una comunit\u00e0 di pescatori dello Jutland, \u00e8 tra i pi\u00f9 efficaci \u00ab\"romanzi collettivi\"\u00bb del realismo scandinavo di ispirazione socialista."}
{"id": "3050184", "revid": "1123126", "url": "https://it.wikipedia.org/wiki?curid=3050184", "title": "Candidiano (patriarca)", "text": "Biografia.\nAlla morte del patriarca Severo, fautore dello scisma dei tre capitoli, fu indetto a Grado, gi\u00e0 da alcuni anni sede del patriarcato, il sinodo per l'elezione del successore. Al sinodo intervenne anche l'esarca bizantino Smaragdo. L'esarca, in accordo con papa Bonifacio IV e con l'imperatore Foca, port\u00f2 con la forza tutti i vescovi presenti a Ravenna. Nella capitale dell'Esarcato impose Candidiano come nuovo patriarca.\nIl primo atto del nuovo patriarca fu quello di riabbracciare la fede cattolica e quindi di tornare in comunione con Roma. Egli inoltre mantenne a Grado la sede del patriarcato. Rimessi in libert\u00e0 i vescovi che avevano partecipato al sinodo, quelli le cui diocesi erano sotto il dominio longobardo, contestando l'elezione di Candidiano perch\u00e9 estorta con la forza, si riunirono in un nuovo sinodo, questa volta in terra longobarda, ed elessero l'abate Giovanni. Questi dichiar\u00f2 la propria fedelt\u00e0 ai Tre Capitoli e quindi tutte le diocesi in territorio longobardo rimasero scismatiche. Fu scelta Aquileia come sede del Patriarcato scismatico.\nDa questo momento e per i successivi novant'anni vi furono due distinti patriarchi di Aquileia: "}
{"id": "3050186", "revid": "736476", "url": "https://it.wikipedia.org/wiki?curid=3050186", "title": "August Heinrich Hoffmann von Fallersleben", "text": "Biografia.\nIl suo percorso di studi incluse le frequentazioni dell'Universit\u00e0 di Gottinga e di Bonn, dove si specializz\u00f2 in germanistica.\nSuccessivamente si dedic\u00f2 allo studio dei classici della letteratura tedesca, a quello di filologia e della poesia popolare.\nNel 1823 si trasfer\u00ec a Breslavia per intraprendere l'attivit\u00e0 di insegnante di letteratura.\nPi\u00f9 che ai \"Canti apolitici\" (Die unpolitischen Lieder, 1841), di carattere satirico, deve la sua fama al testo dell'inno nazionale tedesco Das Lied der Deutschen da lui composto nel 1841 su musica scritta da Franz Joseph Haydn.\nA causa della pubblicazione dei \"Canti apolitici\" perse il lavoro e inizi\u00f2 a viaggiare in Europa, dalla Germania, alla Svizzera e all'Italia. \nRiprese poi il ruolo di docente e ricevette una pensione.\nLe sue opere pi\u00f9 pregevoli restano i \"Lieder\" incentrati sulle esperienze dell'infanzia, apprezzati sia per la spiccata autenticit\u00e0 sia per l'originalit\u00e0."}
{"id": "3050187", "revid": "256896", "url": "https://it.wikipedia.org/wiki?curid=3050187", "title": "Hoffmann von Fallersleben", "text": ""}
{"id": "3050188", "revid": "106908", "url": "https://it.wikipedia.org/wiki?curid=3050188", "title": "Bracco portoghese", "text": "Il bracco portoghese detto anche pointer portoghese o perdigueiro portugu\u00eas \u00e8 una razza sviluppata come cane da caccia; \u00e8 una delle diverse razze di cani utilizzata soprattutto per la caccia alla pernice.\nLa razza \u00e8 anche nota con i nomi di: \"chien d'arr\u00eat portugais\", \"Portugiesischer H\u00fchnerhund\", \"Portuguese Pointing Dog\", \"Perdiguero Portugu\u00e9s\".\nDescrizione.\nIl pointer portoghese \u00e8 un grande cane da ferma, molto affettuoso e intelligente capace nella caccia di una ricerca metodica, \u00e8 un cacciatore versatile adattandosi facilmente a tutti i tipi di terreno e di clima.\nOrigini.\nLe origini pi\u00f9 antiche del bracco portoghese (perdigueiro portugues) si fanno risalire a cani provenienti dall'Oriente; questa razza \u00e8 presente nella Penisola iberica gi\u00e0 in epoche molto lontane.\nIl pointer portoghese \u00e8 il diretto discendente dei vecchi cani della penisola iberica; era sicuramente gi\u00e0 presente in Portogallo fin dal XIV secolo.\nSecondo un'ipotesi non confermata questo bracco potrebbe essersi formato attraverso l'accoppiamento del mastino di Navarra con il bracco di Burgos.\nQuesta razza \u00e8 certamente uno dei progenitori del pointer, infatti fra il Settecento e l'Ottocento, la razza era ben conosciuta in Francia e in Gran Bretagna. Mentre era abbastanza diffusa su tutto il territorio portoghese.\nInizialmente il cane \u00e8 stato allevato nel canile reale; pi\u00f9 tardi divenne un cane da caccia molto popolare per le classi meno ricche della societ\u00e0.\nNel XVIII secolo, molte famiglie inglesi si stabilirono nella regione di Oporto nel settore della produzione di vino e vennero cos\u00ec a conoscere questa razza portoghese; successivamente importarono dei cani che hanno svolto un ruolo nella genesi del pointer inglese.\nDal XVII secolo la razza soffre uno graduale declino; declino pi\u00f9 fortemente accentuatosi nel corso del XIX secolo, periodo particolarmente difficile per la societ\u00e0 portoghese.\nXX secolo.\nIl progressivo declino della razza si arrest\u00f2, quando nel corso del XX secolo, alcuni agricoltori hanno iniziato un'opera di ricostruzione della razza, ricostruzione che \u00e8 ancora in corso, individuando alcuni cani di ceppo originale preservatisi negli inaccessibili territori del nord del Portogallo. Da l\u00ec inizi\u00f2 un percorso che port\u00f2 al primo standard morfologico del 1931. Standard che fu la base per il lavoro che ha portato ai pi\u00f9 che lusinghieri risultati odierni.\nIl libro genealogico portoghese fu istituito nel 1932 e lo standard ufficiale di razza nel 1938.\nPer almeno mille anni, questo cane ha conservato la stessa testa quadrata, uno stop marcato, le orecchie triangolari e un aspetto compatto.\nMorfologia.\nIl pointer portoghese \u00e8 un cane di taglia media e il tipo braccoide, ben proporzionato con una solida struttura, molto attivo e con ampi movimenti, ed \u00e8 per definizione un animale robusto.\nIl pelo \u00e8 esclusivamente corto e liscio, di colore giallo-camoscio, macchie bianche possono esserci sulla testa, nel collo, nel torace e nei piedi (calzature).\nLa testa ha linee cranio-facciali convergenti, in relazione alle dimensioni del corpo ha un aspetto massiccio dando l'impressione di un quadrato se visto di lato.\nLe orecchie sono triangolari, piatte, attaccate alte, ciondolano e sono di media lunghezza con apice arrotondato.\nHa un'espressione viva e intelligente, ha gli occhi preferibilmente grandi e scuri, le mucose devono essere ben pigmentate. Le narici devono essere ampie e nere.\nTemperamento.\nIl pointer portoghese \u00e8 un grande cane da ferma, molto affettuoso e intelligente; durante la caccia ricerca metodicamente, va al galoppo, al trotto moderato o lieve, adattandosi facilmente a tutti i tipi di terreno e di clima.\nDotato di grande forza, spirito di sacrificio si mantiene sottomesso al cacciatore con una contatto visivo costante. Tenace nella cerca ed instancabile camminatore.\nDotato di una grande acutezza olfattiva \u00e8 anche dotato di ferma sicura e duratura, durante la ferma mette la coda e la testa in orizzontale indifferente a ci\u00e0 che accade attorno.\n\u00c8 una razza indiscutibilmente docile ed affettuosa spesso apprezzata come cane da compagnia. Razza pulita e di facile mantenimento, non \u00e8 incline ad abbaiare, molto discreto in casa, non crea quasi mai problemi.\nStandard.\nL'Associazione dei portoghesi pointer (APP) \u00e8 stata fondata nel 1984 ed \u00e8 affiliata alla portoghese Kennel Club, federato alla federazione internazionale (FCI).\n\u00c8 stata la prima associazione di razza portoghese ad essere creata in Portogallo, con l'obiettivo primario della conservazione, valorizzazione e diffusione della razza pointer portoghese; un esempio prezioso dell'unicit\u00e0 del patrimonio genetico del paese con pi\u00f9 di 600 anni di presenza nel territorio.\nLo standard FCI \u00e8 del 4 novembre 2008 (ultima revisione: FCI-Standard N\u00ba 187 \u00e8 del 30 marzo 2009), sono previste sia il CACIB, che le prove da lavoro.\nPatologie.\nLa speranza di vita \u00e8 normalmente di 14 anni; il pointer portoghese \u00e8 generalmente un cane che gode di ottima salute.\nLe patologie presenti nella razza sono:"}
{"id": "3050191", "revid": "15756", "url": "https://it.wikipedia.org/wiki?curid=3050191", "title": "Perro dogo mallorqu\u00edn", "text": "Il cane mastino di Maiorca o Perro de Presa Mallorquin anche chiamato Ca de Bou (cane da toro) e ufficialmente chiamato Perro dogo mallorqu\u00edn \u00e8 una razza spagnola originaria dell'isola di Maiorca. Questo molosside \u00e8 legato alla razza spagnola del dogo canario o (presa canario).\nIl dogo Mallorqu\u00edn ha sangue del mastiff inglese e del bulldog.\nLa razza \u00e8 anche nota con i nomi di: Perro Dogo Mallorqu\u00edn, Dogue de Majorque, Chien de Combat Majorquin, Perro de presa Mallorqu\u00edn, Majorquin Bulldog, Ca de Bou, Mallorquin Mastiff, Majorca Mastiff, Majorcan Bulldog.\nStoria.\nOrigini.\nNel 1232 il re di Aragona espulse i Mori dalla Baleari, le quattro isole al largo della costa catalana. Gli spagnoli importarono cos\u00ec il loro Mastiff Iberican. Cane questo da cui discendono molte delle razze di mastini moderni spagnoli, quali: il mastino spagnolo, il mastino dei Pirenei e il vecchio alano spagnolo.\nAlcuni allevatori della razza Ca de Bestiar sostengono che la razza derivi direttamente dai cani che il re Giacomo import\u00f2.\nLa prima menzione scritta dell'alano spagnolo \u00e8 del 1350 e si trova nel libro di re Alfonso XI: \"Libro di caccia\".\nLe prime origini della Ca de Bestiars sull'isola risalgono al XVI-XVII secolo.\nIl re Alfonso XI port\u00f2 le isole Baleari sotto il controllo della corona di Aragona.\nIn seguito iniziarono scambi tra Maiorca e Barcellona, con la Francia, ed anche con Genova e le altre repubbliche italiane durante l'occupazione moresca.\nMastini, alani e cani da pastore si sarebbero incrociati tra loro sull'isola.\nNel 1713, l'Inghilterra annesse le Baleari con il trattato di Utrecht. L'origine della parola \" Ca de Bou\" si \u00e8 evoluta da allora; infatti, la parola Ca de Bou \u00e8 l'equivalente in catalano di bull-dog, ma contrariamente ad oggi essa non esprimeva una razza precisa ma piuttosto una specializzazione lavorativa di cani anche differenti per forma tra loro.\nIl Ca de Bestiar era ben considerato dagli abitanti del luogo come un cane da pastore e buon guardiano. Anche in questo caso le dimensioni degli esemplari e le loro forme dipendevano dalla funzione che veniva cercata. Il vecchio Ca de Bestiar aveva grandi corpi potenti, il collo forte e ossa spesse (tipo mastino). Qualunque sia stata la loro funzione, avrebbero potuto resistere alle temperature elevate dell'isola di Maiorca.\nGli inglesi durante il loro dominio sull'isola introdussero la pratica del combattimento con i tori. \u00c8 comune convinzione che gli inglesi introdussero pi\u00f9 di un bulldog che incrociarono con cani da guardia locali e cani da caccia.\nOppure secondo un'altra ipotesi \u00e8 pi\u00f9 probabile che commercianti maiorchini hanno preso il Perro de Toro (bulldog spagnolo che sono pi\u00f9 pesanti e pi\u00f9 bassi degli alani spagnoli) per consentire i combattimenti con i tori richiesti dagli inglesi.\nInfatti, la stessa origine del bulldog inglese non \u00e8 chiara, secondo alcuni potrebbe derivare da cani spagnoli importati in Inghilterra nel 1632; anche se questa opinione \u00e8 sconfessata da: MB Wynn nel suo libro 1886 sulla \"History of the Mastiff\" (Storia del Mastino).\nIl bulldog spagnolo fu certamente importato in Inghilterra alla fine del 1800 erano tutti con un peso di circa 40\u00a0kg, peso simile all'attuale peso del Ca de Bou. Nello standard si dice gli inglesi cercarono una razza che fosse adatta per le corride. Nulla di meglio quindi del bulldog spagnolo, che era rintracciabile facilmente a Barcellona che distava dall'isola solo 146\u00a0km. Gli inglesi non potevano usare i propri bulldog assolutamente inadatti per il caldo dell'isola. Fino ad allora non c'era stato probabilmente alcun motivo per avere cani cos\u00ec bassi, la bassa altezza era preziosa nel combattimento con i tori. Il Perro de Toro, ovvero il Bulldog spagnolo \u00e8 stato poi incrociato con la locale Ca de Bestiar in modo che potesse resistere al calore terribile dell'isola durante la corrida.\nLe isole Baleari furono negli anni successivi al 1726 oggetto di una invasione francese, e poi nuovamente ritornarono sotto l'influenza inglese fino al 1803 quando furono restituite agli spagnoli. L'eredit\u00e0 inglese fece s\u00ec che si tramandasse sull'isola il combattimento con i tori fin dopo la soppressione di questa pratica avvenuta in Inghilterra nel 1835, in Spagna questa venne vietata nel 1883.\nI majorcani rimasero favorevolmente impressionati dagli esemplari creati e trasmisero loro altre attitudini come: la guardia, la caccia, e la presa del toro in attesa che i macellai uccidessero lo stesso per poi macellarlo.\n\u00c8 stato probabilmente nel XIX secolo che la Ca de Bou ha acquisito il suo aspetto e tipicit\u00e0 attuale.\nIl combattimento con i tori, anche per i costi elevati, fu sostituito dal combattimento con i cani; e la forma di questi dipende da vari fattori come: dal gusto, il clima e dall'ambiente.\nIn Inghilterra, dove la pratica ebbe inizio si preferirono i bull terrier e loro incroci, cos\u00ec anche negli Stati Uniti dove \u00e8 stato selezionato il pitbull. In Francia si selezionarono cani di grossa taglia come il Dogue de Bordeaux.\nQualcuno sostiene che il perro da toro sia affine alla variante di Tolosa del Dogue de Bordeaux, anche per la vicinanza con il confine spagnolo.\nIn Spagna vi erano diversi Perro de Presas, questi erano: i diversi tipi alano spagnolo, il Perro de Toro (bulldog spagnolo, pi\u00f9 pesante versione di alano spagnolo), il Perros de Tierra.\nNelle isole Canarie, si aveva il Perro de Presa Canario. A Maiorca, il Perro de Presa Majorquin (Ca de Bou), che \u00e8 stato perfezionato per il clima e le molte funzioni tra cui quella di combattere.\nI combattimenti di cani non sono stati vietati in Spagna fino al 1940 e quindi il processo di selezione per questa razza \u00e8 stato lungo.\nXX secolo.\nLa prima citazione scritta della Ca de Bou \u00e8 del 1907, suggerendo che la razza era ben nota sin dal XIX secolo. Il presidente del club di Dogue de Bordeaux parla di loro, quando il meglio delle due razze si \u00e8 incontrato/ affrontato a Madrid, per un combattimento nel 1920.\nNel 1923, la razza \u00e8 stata registrata nel libro genealogico spagnolo, la prima registrazione di cani ufficiale \u00e8 del 1928 e del 1929, il primo Ca de Bous venne mostrato al Salone mostra canina di Barcellona.\nLa carestia del 1920 e del 1930 non ha aiutato la razza. Nel 1946, lo standard era stato creato ma non vienne riconosciuto dalla FCI fino al 1964. Nel 1964 non vi erano pi\u00f9 esemplari puri per l'abitudine all'incrocio con le nuove razze come il pastore tedesco, l'alano e il rottweiler. La razza \u00e8 stata riportata in vita negli anni ottanta. Era stata incrociata con la Ca de Bestiar, il Majorcani per fortuna allevavano cani in base alla funzionalit\u00e0. Entrambi il Ca de Bous e Ca de Bestiar hanno delle loro caratteristiche specifiche comuni, per i frequenti incroci tra le due razze. Da tali esemplari, sono riusciti a isolare quelli che sembrano essere pi\u00f9 Ca de Bou rispetto a quelli Ca de Bestiar.\nNegli anni Novanta, altri paesi hanno mostrato interesse per la razza. In Polonia e la Russia hanno trovato un grande di successo. Secondo voci non confermate sono di pi\u00f9 di 200 i Ca de Bous a Mosca, mentre sono 250 in Spagna. La razza \u00e8 molto apprezzata per la sua funzione a Puerto Rico. Altre nazioni come la Francia, Paesi Bassi, Danimarca, Finlandia e Svezia hanno diversi allevatori. I primi Ca de Bou sono stati introdotti nel Regno Unito provenienti dalla Francia nel 2001.\nSecondo alcuni esperti la razza va considerata estinta e gli esemplari attuali non sono rappresentativi dell'originale Ca do Bou.\nDescrizione.\nLa testa \u00e8 voluminosa e massiccia con il cranio largo, lo stop o depressione naso-frontale \u00e8 accentuata.\nGli occhi sono ovali e leggermente inclinati, \u00e8 preferito il colore pi\u00f9 scuro.\nLe orecchie sono corte e leggermente rialzate. Il corpo \u00e8 solido con ventre retratto. Le zampe anteriori sono forti e la coda raggiunge il garretto.\nIl pelo \u00e8 corto e duro.\nI colori preferiti sono nell'ordine: tigrato, fulvo e nero; con il tigrato si preferisce il fulvo scuro con tonalit\u00e0 intense. Sono ammesse chiazze bianche agli arti, al torace, ed \u00e8 tollerata una presenza di bianco fino al 30% della superficie corporea. La maschera nera \u00e8 ammessa.\nStandard della razza.\nLo standard della razza \u00e8 stato approvato l'11 12 1996; mentre la prima apparizione della razza ad una manifestazione canina \u00e8 del 1928.\nTemperamento.\n\u00c8 essenzialmente un cane da guardia dal temperamento focoso e volitivo, affettuoso e docile con il padrone e i suoi cari; al contrario \u00e8 temibile con gli sconosciuti.\nVa socializzato sin da piccolo con i suoi simili.\nCresce rapidamente raggiungendo in et\u00e0 adulta una robustezza notevole; mal si adatta alle mura domestiche ha bisogno di spazio per potersi muovere liberamente.\nIl Perro de Presa Mallorquin \u00e8 stato selezionato per accentuarne la potenza e la tenacia, e questi sono gli elementi peculiari della sua personalit\u00e0. Se sfidato il cane non arretra di fronte a nulla. Rimane sempre rispettoso del proprietario e dei suoi familiari; per\u00f2, non dovrebbe mai essere lasciato solo con bambini intorno o con altri piccoli animali, e dovrebbe essere socializzato fin da cucciolo, con successivi rinforzi anche nell'et\u00e0 adulta.\n\u00c8 una razza che fa parte della lista delle razze canine pericolose.\n\u00c8 un cane tendenzialmente dominante che richiede una socializzazione precoce e un addestramento continuo e importante. Inoltre, \u00e8 un cane intelligente che ha bisogno di un proprietario esperto di cani che lo possa comprendere, gestire e soprattutto educare in modo responsabile. Addestrarmento con metodi sbagliati rende il Perro de Presa Mallorquin un animale pericoloso.\nI proprietari dovrebbero educare il loro cane da Presa Mallorquin fin dal cucciolo al fine di fargli apprendere l'obbedienza a vari comandi; pertanto \u00e8 utile l'educazione con educatori cinofili preferibilmente esperti della razza.\nDiffusione.\nIn Italia \u00e8 ancora una razza molto rara \u00e8, infatti, raramente presente alle manifestazioni cinofile."}
{"id": "3050192", "revid": "486946", "url": "https://it.wikipedia.org/wiki?curid=3050192", "title": "Galgo", "text": ""}
{"id": "3050214", "revid": "110157", "url": "https://it.wikipedia.org/wiki?curid=3050214", "title": "Oratorio di Santa Maria (Acquarossa)", "text": "L'Oratorio di Santa Maria \u00e8 un edificio di culto situato in localit\u00e0 Monastero di Corzoneso Piano, frazione del comune svizzero di Acquarossa.\nStoria e descrizione.\nL'oratorio \u00e8 documentato negli anni 1272 e 1282; le rovine murarie che lo circondano appartenevano probabilmente al medievale degli Umiliati. L'oratorio in primo tempo era dedicato a San Martino Viduale. Fu ampliato gi\u00e0 nel secolo XVII e nel 1728, e restaurato nel 1885 e 1946.\nAll'interno si conservano alcuni dipinti e affreschi del XVII e XIX secolo."}
{"id": "3050215", "revid": "33729762", "url": "https://it.wikipedia.org/wiki?curid=3050215", "title": "Distretto di Suzdal'", "text": ""}
{"id": "3050216", "revid": "767487", "url": "https://it.wikipedia.org/wiki?curid=3050216", "title": "Suzdal'skij rajon", "text": "Il Suzdal'skij rajon () \u00e8 un rajon dell'Oblast' di Vladimir, nella Russia europea; il capoluogo \u00e8 Suzdal'. Istituito nel 1929, ricopre una superficie di 1.479 chilometri quadrati e ospita una popolazione di 44.000 abitanti."}
{"id": "3050221", "revid": "1543377", "url": "https://it.wikipedia.org/wiki?curid=3050221", "title": "Giorgio Avola", "text": "L'inizio e la carriera giovanile.\nGiorgio Avola inizia a praticare scherma presso la Conad Scherma Modica; sin dagli esordi pratica la specialit\u00e0 del fioretto sotto la guida del maestro Eugenio Migliore. Si mette subito in mostra, vincendo il campionato italiano \"giovanissimi\" nel 2001. L'anno dopo conquista l'argento nella categoria \"ragazzi spada\" e nel 2003 vince il bronzo nella categoria \"allievi\". Debutta in campo internazionale nella stagione 2005/2006, chiudendo la stagione con il nono posto di Giengen ed il diciassettesimo posto nel mondiale \"cadetti\" (under 17) a Taebaek; sfiora la vittoria del campionato italiano \"cadetti\", vincendo l'argento, e conquista il bronzo individuale e l'oro a squadre al campionato del mediterraneo; disputa la prima finale in campo internazionale nella stagione 2006/2007, con il settimo posto ottenuto in prova di coppa under 20 a Viana do Castelo; termina la stagione vincendo l'oro individuale e l'argento a squadre al campionato del mediterraneo.\nNella stagione 2007/2008 a M\u00f6dling, in prova di coppa under 20, ottiene il primo grande successo, battendo in finale il compagno di squadra Tommaso Lari, che si prende la rivincita all'europeo di Amsterdam, eliminando Giorgio, che termina la gara all'undicesimo posto. Entrambi, insieme a Biondo e Foconi, ottengono il terzo posto nella prova a squadre, conquistando la medaglia di bronzo. Ai campionati italiani assoluti sfiora il podio, chiudendo con la quinta posizione. La stagione 2008/2009 si apre con tre podi in coppa del mondo under 20 (Bratislava terzo, Londra terzo e Aix-en-Provence primo), vince l'argento ai campionati italiani giovani (under 20) ed il bronzo ai campionati italiani under 23; i risultati ottenuti gli valgono la convocazione ai Mondiali under 20 di Belfast, dove si piazza dodicesimo nella prova individuale e vince l'oro nella prova a squadre. A fine anno va ad occupare la quinta posizione occupata nel ranking mondiale under 20. Termina la stagione vincendo l'argento a squadre ai campionati italiani di Tivoli con la squadra dell'Aeronautica Militare.\nGli anni in nazionale assoluta.\n2010.\nNel 2010, primo anno assoluto, ottiene un secondo posto a Bonn, un terzo posto a L'Avana, un sesto a Shanghai ed un settimo a Sharm el-Sheikh. Conquista l'oro nella prova individuale dell'europeo under 23 a Danzica, battendo in finale Alessio Foconi per 15-8; aveva disputato la sua migliore prestazione nei quarti, battendo il Russo Zherebchenko: dopo un pessimo inizio con un parziale di 9-0 per l'atleta russo, Giorgio riesce a compiere una rapida rimonta che l'ha portato sul punteggio di 12-12, sino a chiudere il match a suo favore per 13-12. Vince il campionato italiano a squadre con la Sala D'armi Aeronautica Militare a Siracusa. Nella stagione vi \u00e8 anche la convocazione agli europei ed ai mondiali assoluti: si piazza diciassettesimo nella prova individuale e conquista la medaglia d'oro nella prova a squadre a Lipsia (Campionati europei), mentre a Parigi (Campionati mondiali) termina al nono posto. Dopo aver battuto il croato Jovanovic ed il coreano Choi, viene fermato ad un passo dalla finale dal francese Victor Sint\u00e8s; \u00e8 il migliore degli italiani in gara. Chiude la stagione come il numero 13 del ranking mondiale.\n2011.\nNel 2011 si riparte da Parigi, per la prima prova di Coppa del Mondo, dove conquista il secondo posto nella prova individuale, prendendosi la rivincita in semifinale su Sint\u00e8s, per poi arrendersi in finale all'altro francese Le P\u00e9choux (15-10).\nDal 1\u00ba marzo non fa pi\u00f9 parte del gruppo sportivo dell'Aeronautica Militare con cui aveva vinto il titolo di campione d'Italia a squadre nel 2010. Torna a vestire la maglia della Conad Scherma Modica, sua societ\u00e0 di allenamento nella quale aveva iniziato la carriera.\nGiorgio chiude la stagione di coppa raggiungendo la finale anche a Venezia (sesto), San Pietroburgo (settimo). Nell'anno in cui la qualificazione olimpica \u00e8 a squadre l'Italia del fioretto non delude. Il quartetto formato da Avola, Baldini, Cassar\u00e0 e Aspromonte vincono quattro prove su cinque. A Bonn il modicano \u00e8 artefice di una valida prestazione (6-3, 7-3, 7-2) e contribuisce alla vittoria dell'Italia contro la Corea per 45-41.\nA fine marzo conquista la medaglia di bronzo ai campionati italiani under 23 di Brindisi, perdendo l'assalto in semifinale per 15-14 con Daniele Garozzo, poi vincitore della gara. L'ultimo appuntamento nazionale della stagione sono i campionati italiani assoluti a Livorno, dove Giorgio si conferma ancora una volta all'altezza della situazione. Vince contro Foconi 15-14 nel tabellone dei 16 ed approda in semifinale, superando Martino Minuto con il punteggio di 15-11. A dividerlo dalla finalissima c'\u00e8 il siracusano Stefano Barrera, campione in carica, che il modicano batte 15-13. Cede solo in finale con il padrone di casa Edoardo Luperi per 12-15, conquistando la medaglia d'argento.\nQualche giorno dopo l'ultima prova di coppa svoltasi a Cuba, l'atleta della Conad si \u00e8 spostato in Texas, a Houston, chiamato dalla Federazione statunitense per una esibizione assieme al compagno di squadra Aspromonte.\nIl 14 luglio a Sheffield conquista la sua prima medaglia individuale in campo assoluto, vincendo l'Europeo. In finale il siciliano ha avuto la meglio sul compagno di squadra Cassar\u00e0 per 15-14. Dopo un girone eliminatorio con tutte vittorie, supera di diretto il primo turno. Nei 32 batte l'inglese Halsted per 15-9, con lo stesso punteggio supera il greco Nakis. Nei quarti batte il tedesco Bachmann 10-9 al minuto supplementare ed in semifinale vince agevolmente con il russo Cheremisinov per 15-8. Nella prova a squadre arriva un'altra medaglia d'oro assieme ai compagni Baldini, Cassar\u00e0 e Aspromonte. Il quartetto azzurro guidato dal C.T Stefano Cerioni in semifinale batte la Germania 45-32 e per il titolo supera la Francia con il punteggio di 45-28. Per Avola \u00e8 il secondo oro in quattro giorni. Il 13 ottobre conquista la medaglia di bronzo individuale ai Mondiali di Catania. Viene sconfitto ad un passo dalla finale per 13-12 da Aspromonte, poi medaglia d'argento. Giorgio chiude la stagione al secondo posto del ranking mondiale, dietro solo a Cassar\u00e0.\nIl 2011 si chiude con l'arruolamento dello schermidore modicano nel Gruppo Sportivo delle Fiamme Gialle.\n2012.\nNel 2012, anno olimpico, il neofinanziere raggiunge il podio a Seul, San Pietroburgo e L'Avana, sconfitto due volte in finale da Cassar\u00e0. Ottiene anche un buon nono posto a Venezia, sconfitto dal tedesco Bachmann 14-13 al minuto supplementare. Le soddisfazioni arrivano anche dalle prove a squadra, dove l'Italia conquista la vittoria sulla Germania in terra francese ed il quinto posto in Spagna; grazie a questi risultati, gli schermidori italiani ottengono la matematica qualificazione olimpica per Londra 2012.\nA Cassino, gara che incorona il Campione italiano Under 23, Giorgio si ferma in semifinale sconfitto da Foconi, conquistando, cos\u00ec, la terza medaglia di bronzo nella competizione.\nIl Campionato italiano 2012, svoltosi a Bologna, vede Giorgio impegnato solo nella competizione a squadre, nelle quali, con le Fiamme Gialle, insieme ad Aspromonte, Minuto e Garozzo, conquista la medaglia d'argento; i finanzieri verranno fermati in finale solo dall'Aeronautica Militare.\nDurante l'europeo di Legnano, arrivano le convocazioni per i Giochi di Londra, dove Giorgio potr\u00e0 essere impegnato solo nella prova a squadre. Il giorno dopo le convocazioni, la squadra di fioretto si conferma campione d'Europa per il terzo anno consecutivo con la stessa formazione (Avola, Baldini, Cassar\u00e0 e Aspromonte). Durante le Olimpiadi di Londra 2012, con gli stessi compagni di squadra, vince l'oro nella competizione a squadre di fioretto maschile, battendo in finale il Giappone per 45-39.\n2013.\nIl 2013 inizia bene per il neo-campione olimpico: a Parigi chiude al terzo posto, fermato dal compagno di squadra Baldini 15-14, poi vincitore della gara. Anche a Bonn raggiunge il terzo posto, stavolta fermato da Cassar\u00e0; il terzo podio della stagione arriva con l'ultima prova di coppa a L'Avana, dove Avola \u00e8 sconfitto in finale 15-14. Con la squadra ottiene la vittoria a Seul e La Coru\u00f1a.\nAl Campionato italiano 2013, svoltosi a Trieste, si piazza al terzo posto nella gara individuale, conquistando la medaglia di bronzo. Viene sconfitto da Foconi, poi vincitore della gara su Aspromonte. Nella prova a squadre le Fiamme Gialle ottengono la medaglia d'argento, fermati in finale dalle Fiamme Oro.\nDopo un Campionato europeo poco brillante, dove non ottiene medaglie, partecipa ai Giochi del Mediterraneo, dove ottiene la vittoria nella prova individuale. Conquista la medaglia, battendo in finale il francese Enzo Lefort per 15-9; in semifinale aveva avuto la meglio sull'egiziano Alaaeldin Abouelkassem, vincitore della medaglia d'argento alle Olimpiadi di Londra. I Campionati del mondo di Budapest vedono Giorgio fermarsi nell'assalto valido per gli ottavi, sconfitto 15-14 dall'americano Chamley-Watson, poi vincitore della gara. La competizione a squadre ha ben altro esito per gli italiani, che, dopo aver battuto Repubblica Ceca e Gran Bretagna, in semifinale si ritrovano contro la Russia dell'ex C.T. Cerioni, dove gli azzurri di Cipressa vincono per 45-44; meno sofferta la finale contro gli Stati Uniti d'America, vinta per 45-33.\n2014.\nDurante il 2014 Giorgio conquista la finale a Seul ed a Venezia nelle prove individuali. Con la squadra ottiene la vittoria a Parigi ed un secondo posto a La Coru\u00f1a, sconfitti dalla Russia in finale.\nAl Campionato italiano assoluto svoltosi ad Acireale conquista la medaglia d'argento, venendo sconfitto in finale da Andrea Baldini per 15-13.\nAll'europeo di Strasburgo nella prova individuale si ferma ai piedi del podio, sconfitto dal russo Cheremisinov per 14-12. La squadra conquista la medaglia d'argento, fermata in finale dalla Francia. Ai mondiali di Kazan con l'undicesima posizione risulta il migliore degli azzurri in gara per il fioretto maschile; verr\u00e0 fermato dal cinese Ma, poi medaglia d'argento e vincitore della Coppa del Mondo 2014. Insieme ai compagni di squadra conquista la medaglia di bronzo, vincendo la finale per il terzo posto con la Russia per 45-29. In semifinale i fiorettisti erano stati sconfitti dalla Cina per 45-39.\n2015.\nA Torino, in occasione dei Campionati Italiani Assoluti, Avola conquista la sua quarta medaglia individuale, vincendo il bronzo, e completa la stagione ai mondiali assoluti di Mosca, conquistando la medaglia d'oro nella competizione a squadre.\n2015-2016.\nNell'anno valido per la qualifica olimpica, Giorgio per quattro volte si ferma ai piedi del podio (San Jos\u00e9, Torino, Parigi e L'Avana). Il 17 gennaio 2016, grazie all'argento conquistato a Parigi, la squadra di fioretto, composta da Avola, Cassar\u00e0, Baldini e Garozzo ottiene la matematica qualificazione alle olimpiadi di Rio de Janeiro.\nA Roma, con la squadra delle Fiamme Gialle, insieme a Valerio Aspromonte, Daniele Garozzo e Luigi Samele, conquista il Campionato Italiano Assoluto a squadre.\nAgli Europei di Toru\u0144, il 20 giugno 2016 Avola raggiunge il podio nella gara individuale, conquistando la medaglia di bronzo, risultando il migliore degli italiani in gara. Nella prova a squadre d\u00e0 il suo contributo alla conquista della medaglia d'argento.\nil 27 giugno 2016 viene ufficializzata la sua convocazione ai Giochi Olimpici di Rio, sia per la prova individuale sia per quella a squadre. \nil 7 agosto sale in pedana per la sua prima olimpiade individuale come numero otto del ranking mondiale. Supera agevolmente la prima diretta, vincendo con il messicano Gomez 15-5; per accedere nei primi otto, Giorgio batte il quattro volte campione del mondo Peter Joppich 15-13. Il sogno olimpico si ferma ad una stoccata dalla semifinale, sconfitto 15-14 dal numero uno al mondo, Alexander Massialas. Termina la stagione come quinto del Ranking mondiale. Nella prova a squadre l'Italia di fioretto maschile si ferma ai piedi del podio, sconfitti 45-31 dagli USA.\n2016-2017.\nDurante la stagione di Coppa del Mondo del 2017 conquista un secondo posto a Tokyo e due terzi posti (Parigi e Long Beach).\nAi Campionati Italiani Assoluti di Gorizia, con la squadra delle Fiamme Gialle, conquista la medaglia d'argento.\nDurante il Campionato europeo di Tbilisi, Giorgio riconferma la medaglia di bronzo nella prova individuale, sconfitto solo dal compagno di squadra Daniele Garozzo, poi vincitore della gara. \u00c8 bronzo anche nella competizione a squadre: l'Italia sconfitta dalla Russia in semifinale vince l'assalto per il terzo posto contro la Germania.\nDurante il Mondiale di Lipsia, si ferma per i 16 sconfitto dal Giapponese Shikine. Vince l'oro a squadre nello stesso Mondiale il 26 luglio insieme a Daniele Garozzo, Andrea Cassar\u00e0 e Alessio Foconi.\n2018.\nNel 2018, durante la stagione di Coppa del Mondo, raggiunge il podio nella prova di Parigi, ottenendo il terzo posto.\nA Milano, in occasione dei Campionati italiani assoluti, vince la prova a squadre di fioretto maschile con le Fiamme Gialle.\nDurante gli Europei Assoluti di Novi Sad, vince la medaglia di bronzo, fermato solo dal vincitore della gara Aleksej \u010ceremisinov; per il modicano si tratta della terza medaglia individuale consecutiva nella competizione. Nella prova a squadre l'Italia viene fermata in finale dalla Russia, conquistando la medaglia d'argento.\nVince l'oro a squadre nel fioretto ai Mondiali di Scherma a Wuxi 2018.\nPalmar\u00e8s.\nGiochi del Mediterraneo.\nCoppa del mondo\nVanta 13 podi (7 secondi posti, 6 terzi posti) in prove di Coppa del Mondo."}
{"id": "3050223", "revid": "1851848", "url": "https://it.wikipedia.org/wiki?curid=3050223", "title": "Marcus Mepstead", "text": "Biografia.\nHa conquistato una medaglia di bronzo nei campionati europei di scherma di Lipsia del 2010 nella gara di fioretto a squadre."}
{"id": "3050229", "revid": "1305772", "url": "https://it.wikipedia.org/wiki?curid=3050229", "title": "Edward Jefferies", "text": "Biografia.\nHa conquistato una medaglia di bronzo nei campionati europei di scherma di Lipsia del 2010 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050233", "revid": "115643114", "url": "https://it.wikipedia.org/wiki?curid=3050233", "title": "Nathalie Alibert", "text": "Biografia.\nHa conquistato una medaglia di bronzo nella gara di spada a squadre nei campionati europei di scherma di Lipsia del 2010.\nPalmar\u00e8s.\nIn carriera ha conseguito i seguenti risultati:"}
{"id": "3050237", "revid": "1543377", "url": "https://it.wikipedia.org/wiki?curid=3050237", "title": "Bastien Sicot", "text": "Biografia.\nHa conquistato una medaglia d'argento nei campionati europei di scherma di Smirne del 2006 nella gara di spada individuale.\nPalmar\u00e8s.\nIn carriera ha conseguito i seguenti risultati:"}
{"id": "3050239", "revid": "21880", "url": "https://it.wikipedia.org/wiki?curid=3050239", "title": "Ardea picata", "text": ""}
{"id": "3050241", "revid": "1543377", "url": "https://it.wikipedia.org/wiki?curid=3050241", "title": "S\u00e9bastien Coutant", "text": "Biografia.\nHa conquistato una medaglia d'oro nei campionati europei di scherma di Smirne del 2006 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050243", "revid": "2176122", "url": "https://it.wikipedia.org/wiki?curid=3050243", "title": "Gr\u00e9gory Koenig", "text": "Biografia.\nHa conquistato una medaglia d'oro nei campionati europei di scherma di Smirne del 2006 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050245", "revid": "709565", "url": "https://it.wikipedia.org/wiki?curid=3050245", "title": "Fuoco Fatuo (personaggio)", "text": "Fuoco Fatuo, il cui vero nome \u00e8 Jackson Arvad, \u00e8 un personaggio dei fumetti, creato da Len Wein (testi) e Ross Andru (disegni), pubblicato dalla Marvel Comics. La sua prima apparizione \u00e8 in \"The Amazing Spider-Man\" (prima serie) n. 167 (aprile 1977).\nBiografia del personaggio.\nIn seguito ad un incidente, lo scienziato Jackson Arvad, dipendente della Brand Corporation (successivamente denominata Roxxon Energy Corporation), divenne intangibile ed ottenne una notevole forza oltre alla capacit\u00e0 di volare tramutando il suo corpo in un fascio di energia. Si \u00e8 scontrato diverse volte con Spider-Man, inizialmente per il volere del dottor Jonas Harrow e, successivamente, in occasione delle sue azioni di vendetta contro la Brand Corporation, causa della sua condizione."}
{"id": "3050246", "revid": "180559", "url": "https://it.wikipedia.org/wiki?curid=3050246", "title": "Pierre Mah\u00e9", "text": "Fu uno dei pi\u00f9 importanti commercianti filatelici del suo tempo. Dopo aver praticato la professione di tipografo nel corso della sua giovent\u00f9, l'abbandon\u00f2 nel 1861 per esercitare la professione di commerciante di francobolli. Nel 1864, si distinse pubblicando un giornale filatelico: \"Timbrophile\". Uno degli autori pi\u00f9 in vista fu il medico Jacques Legrand e l'intera rivista aveva un approccio molto tecnico. Successivamente, al fine di raggiungere un pi\u00f9 vasto pubblico, abbandon\u00f2 il tecnicismo e cambio nome alla rivista che divenne: \"Gazzettes des Timbres\". \nNel 1874 pubblic\u00f2 un catalogo di francobolli che raggiunse le 147 pagine. La reputazione acquisita lo spinse a proporsi come editore pubblicando l'\"Essai sur les filigranes\" del dottor Magnus.\nPierre Mah\u00e8 essendo il curatore personale della collezione di Filippo De Ferrari svolse ampio lavoro di ricerca per la formazione di quella che \u00e8 tuttora considerata la pi\u00f9 grande collezione di tutti i tempi."}
{"id": "3050247", "revid": "272793", "url": "https://it.wikipedia.org/wiki?curid=3050247", "title": "Sottospazio generato", "text": ""}
{"id": "3050250", "revid": "287204", "url": "https://it.wikipedia.org/wiki?curid=3050250", "title": "Vanilloideae", "text": "Le Vanilloideae sono una sottofamiglia della famiglia delle Orchidacee.\nDistribuzione e habitat.\nLa sottofamiglia ha una distribuzione cosmopolita.\nTassonomia.\nCon Orchidoideae ed Epidendroideae fa parte del clade delle \u201cMonandrae\u201d, caratterizzato dalla presenza di un solo stame fertile.\nComprende 2 trib\u00f9, 14 generi e circa 250 specie:"}
{"id": "3050251", "revid": "102632328", "url": "https://it.wikipedia.org/wiki?curid=3050251", "title": "Sergej Tichonov", "text": "Biografia.\nNei campionati europei di scherma ha conquistato una medaglia d'argento ai Zalaegerszeg nel 2005 nella gara di fioretto individuale ed una medaglia di bronzo ai Smirne nel 2006 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050256", "revid": "102633023", "url": "https://it.wikipedia.org/wiki?curid=3050256", "title": "Dmitrij Petrov", "text": "Biografia.\nNei campionati europei di scherma ha conquistato una medaglia di bronzo a Smirne nel 2006 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050257", "revid": "1310927", "url": "https://it.wikipedia.org/wiki?curid=3050257", "title": "Constantin Sandu", "text": "Biografia.\nNei campionati europei di scherma ha conquistato una medaglia d'oro ai Smirne nel 2006 ,una medaglia d'argento a Bolzano nel 1999 ed una di bronzo a Zalaegerszeg nel 2005, nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050265", "revid": "111638425", "url": "https://it.wikipedia.org/wiki?curid=3050265", "title": "Inscriptiones Latinae Selectae", "text": "Inscriptiones Latinae Selectae (normalmente indicato o abbreviato con ILS) \u00e8 una raccolta di iscrizioni in lingua latina pubblicata dal'epigrafista Hermann Dessau in cinque parti (tre volumi) tra il 1892 e il 1916. I riferimenti a questo \"corpus\" epigrafico latino sono fatti a volte con l'indicazione Dessau o D.\nLa raccolta comprende circa 10.000 iscrizioni, selezionate tra quelle note e maggiormente significative, ordinate in capitoli in base al loro contenuto.\nLe iscrizioni sono identificate da un numero. Tavole di concordanza con il \"Corpus Inscriptionum Latinarum\" sono state pubblicate nel 1950 a Roma e nel 1955 a Berlino.\nPer ciascuna iscrizione sono riportate la descrizione del supporto e note, in lingua latina.\nElenco dei capitoli.\nIl volume III (suddiviso nella parte 1, del 1914, e nella parte 2, del 1916)) raccoglie gli indici, alcune nuove iscrizioni e correzioni alle iscrizioni gi\u00e0 edite."}
{"id": "3050268", "revid": "1543377", "url": "https://it.wikipedia.org/wiki?curid=3050268", "title": "Cotati", "text": "Cotati \u00e8 una citt\u00e0 della Sonoma County, California, U.S.A., si trova a circa 45\u00a0km a nord di San Francisco sulla U.S. Route 101 tra Rohnert Park e Petaluma.\nLa popolazione di Cotati stimata nel 2006 era di 7170 abitanti, ci\u00f2 la rende la provincia pi\u00f9 piccola della Sonoma County.\nCome tutta la Sonoma County, Cotati appartiene sia alla San Francisco Bay Area che al Redwood Empire. Localizzata sulla Sonoma Coast AVA, Cotati pu\u00f2 anche essere considerata parte della Wine Country. La E &amp; J Gallo Winery possiede un'azienda di viticoltura chiamata Two Rock Vineyard sulle colline a ovest della citt\u00e0.\nLa piazza esagonale del centro di Cotati, \u00e8 una delle uniche due di questo tipo negli Stati Uniti ed \u00e8 listata al numero 879 nella California Historical Landmark.\nL'altra citt\u00e0 americana con una piazza esagonale \u00e8 Detroit nel Michigan.\nInfrastrutture e trasporti.\nLa citt\u00e0 di Cotati \u00e8 servita da un'omonima stazione ferroviaria, inaugurata il 29 giugno 2017, che \u00e8 servita dai treni del servizio ferroviario suburbano Sonoma-Marin Area Rail Transit."}
{"id": "3050269", "revid": "1543377", "url": "https://it.wikipedia.org/wiki?curid=3050269", "title": "Lidia So\u0142tys", "text": "Biografia.\nHa conquistato una medaglia di argento nella gara di sciabola a squadre nei campionati europei di scherma di Smirne del 2006.\nPalmar\u00e8s.\nIn carriera ha conseguito i seguenti risultati:"}
{"id": "3050277", "revid": "921573", "url": "https://it.wikipedia.org/wiki?curid=3050277", "title": "Alexandra Neldel", "text": "Doppiatrici italiane.\nNelle versioni in italiano dei suoi film, Alexandra Neldel \u00e8 stata doppiata da:"}
{"id": "3050280", "revid": "188323", "url": "https://it.wikipedia.org/wiki?curid=3050280", "title": "Bicimotore", "text": "Il bicimotore o velomotore, \u00e8 un veicolo a due ruote con ciclistica identica o simile alla bicicletta, dotato di un piccolo motore ausiliario, anch'esso a volte definito con l'identico termine.\nStoria.\nLe prime biciclette a motore risalgono all'et\u00e0 pionieristica del motociclismo, all'epoca denominate bicicletti a motore, ma conobbero una grande diffusione e popolarit\u00e0 in tutta Europa, nell'immediato secondo dopoguerra, allo scopo di soddisfare le esigenze di locomozione popolare, imposte dalla febbrile opera di ricostruzione, sopperendo alla carenza di mezzi finanziari e materie prime, fortemente ridotti dal conflitto mondiale.\nLa necessit\u00e0 di fornire mezzi di locomozione personale di semplice fabbricazione, particolarmente economici nell'utilizzo e dai contenuti prezzi d'acquisto, orient\u00f2 molte aziende verso la costruzione di piccoli motori ausiliari, dotati di trasmissione a rullo, da applicare alle normali biciclette. Tali propulsori venivano venduti sfusi oppure gi\u00e0 applicati alla bicicletta.\nNel tentativo di offrire un prodotto comunque economico, alcune case realizzarono dei bicimotore con telaio leggermente irrobustito e specialmente conformato per ospitare convenientemente il motore e il serbatoio del carburante, sempre mantenendo, per ogni evenienza, la possibilit\u00e0 di essere azionati tramite i pedali.\nDal 1946 ai primi anni sessanta, il bicimotore rappresent\u00f2 l'anello di congiunzione commerciale tra la bicicletta e la motoleggera, per essere poi velocemente sostituita dal ciclomotore, che ne rappresenta ancor oggi la naturale evoluzione tecnica, o dall'utilitaria.\nMoltissime le case motociclistiche che realizzarono questo tipo di veicolo, ma i modelli di maggior successo, costruiti su licenza in vari paesi europei, furono il francese V\u00e9loSoleX e gli italiani \"Cucciolo\", \"Mosquito\" e \"Aquilotto\"."}
{"id": "3050283", "revid": "212348", "url": "https://it.wikipedia.org/wiki?curid=3050283", "title": "Jeremy Lin", "text": "Lin \u00e8 divenuto uno dei protagonisti della stagione NBA 2011-12 con la maglia dei New York Knicks: da giocatore poco conosciuto, panchinaro e con poche partite all'attivo in NBA, ha saputo approfittare dell'opportunit\u00e0 di giocare come titolare grazie ai numerosi infortuni subiti dai propri compagni di squadra, sfoggiando prestazioni brillanti. Dal 4 febbraio 2012 ha messo a referto almeno 20 punti in ciascuna partita disputata, per sei partite consecutive, con un record di 38 contro i Los Angeles Lakers. Per celebrare la serie di ottime prestazioni \u00e8 stato coniato il termine \"Linsanity\" (gioco di parole con il cognome Lin e la parola \"insanity\", in italiano: follia); il termine richiama foneticamente la \"Vinsanity\", crasi di \u201cVince\u201d (Carter) e \u201cinsanity\u201d, termine coniato quando Vince Carter giocava nei Toronto Raptors e stupiva per le sue giocate spettacolari.\n\u00c8 il quarto giocatore asioamericano nella storia della NBA (dopo Raymond Townsend, Wat Misaka e Rex Walters) e il primo di origine cinese e taiwanese.\nBiografia.\nLin \u00e8 cresciuto a Palo Alto in California in una famiglia di emigrati di origine taiwanese e cinese. La famiglia paterna \u00e8 originaria di Beidou nella Contea di Changhua, a Taiwan; quella materna \u00e8 di Pinghu nello Zhejiang, in Cina.\nCarriera.\nPrimi anni.\nAl termine della stagione 2005-06 alla Palo Alto High School \u00e8 stato eletto Giocatore dell'Anno della Northern California Division II, ed \u00e8 stato inserito nel quintetto All-State; Lin ha chiuso il suo ultimo anno a Palo Alto con una media di 15.1 punti, 7.1 assist, 6.2 rimbalzi e cinque palle rubate.\nCollege.\nGli unici college disposti a garantire a Lin l'ammissione nella squadra di pallacanestro furono la Brown e l'Universit\u00e0 di Harvard; Lin opt\u00f2 proprio per quest'ultima, che disputava la Ivy League.\nAl suo anno da \"rookie\" disput\u00f2 28 partite, mettendo a referto 133 punti complessivi, con una media di 4,8 a partita. Al suo anno da \"sophomore\" le cifre migliorarono sensibilmente: in 30 incontri mise a segno 377 punti, chiudendo con la media di 12,6 a partita. Alz\u00f2 ancora il rendimento nel suo terzo anno, chiuso con 497 punti in 28 partite (17,8 di media); al suo ultimo anno riusc\u00ec a mantenere lo stesso livello, chiudendo con 476 punti complessivi in 29 partite. Dopo essersi laureato in Economia, si dichiar\u00f2 eleggibile per il Draft NBA 2010.\nNBA.\nLin non venne scelto da alcuna squadra al Draft; fu per\u00f2 invitato dai Dallas Mavericks a prendere parte ad alcune partite di Summer League. Prima dell'inizio della stagione NBA 2010-11, ricevette quattro offerte di ingaggio: dai Mavericks, dai Los Angeles Lakers, da una squadra di Eastern Conference il cui nome \u00e8 rimasto segreto, e dai Golden State Warriors. Il 21 luglio 2010 Lin firm\u00f2 un accordo biennale proprio con i Warriors.\nGolden State Warriors.\nI Golden State Warriors gli offrono un contratto di due anni a 500.000 dollari a stagione. Esordisce contro i Los Angeles Clippers, e segna i suoi primi punti NBA nella partita successiva contro i Los Angeles Lakers, in cui mette a referto anche 3 assist e quattro palle rubate. Sempre contro i Lakers segna 13 punti in 18 minuti (record personale in carriera, fino a quel momento). Durante la stagione partecipa anche alla D-League con i Reno Bighorns. Conclude il campionato NBA con una media di 2,6 punti a partita in 29 incontri.\nNew York Knicks.\nNella stagione 2011-12 passa ai New York Knicks; a New York trova per\u00f2 poco spazio in campo, disputando una media di pochi minuti a gara. Nel febbraio 2012 sfrutta per\u00f2 l'opportunit\u00e0 di giocare titolare, grazie ai numerosi infortuni subiti dai giocatori della squadra. Il 4 febbraio contro i New Jersey Nets mette a segno 25 punti in 36 minuti; nei due incontri successivi ne realizza rispettivamente 28 e 23, realizzando anche la prima doppia doppia della sua carriera grazie a 10 assist. Il 10 febbraio mette a referto 38 punti (record personale in carriera) e sette assist nella vittoria contro i Los Angeles Lakers per 92-85; nella vittoria contro i Minnesota Timberwolves, sua quarta gara consecutiva da titolare, mette a referto altri 20 punti. Il 14 febbraio mette a referto 27 punti e realizza il canestro decisivo a fil di sirena, consentendo ai Knicks di sconfiggere i Toronto Raptors. La striscia di realizzazioni oltre i 20 punti si interrompe il 15 febbraio: Lin realizza infatti 10 punti e 13 assist (record personale) nella vittoria contro i Sacramento Kings. La prima sconfitta arriva tre giorni dopo: i Knicks cedono in casa ai New Orleans Hornets per 85-89, nonostante i 26 punti dello stesso Lin. La partita successiva al Madison Square Garden segna 28 punti con 14 assist (nuovo record) nella vittoria contro i Dallas Mavericks.\nIl 17 febbraio viene convocato per il Rising Stars Challenge, la sfida tra \"rookie\" e \"sophomore\" organizzata nell'ambito dell'All-Star Weekend 2012. Lin non \u00e8 stato inizialmente selezionato per partecipare alla partita, ma le sue prestazioni hanno convinto la NBA ad aggiungere il suo nome e quello di Norris Cole ai roster delle due squadre. La stagione si conclude per\u00f2 con un infortunio al menisco che lo costringe a saltare i playoff. Comunque questo suo periodo a New York \u00e8 stato caratterizzato anche da problemi avuti con Carmelo Anthony.\nHouston Rockets.\nScaduto il suo contratto con i Knicks, Lin riceve la qualifying offer e diventa cos\u00ec restricted free-agent. Il 14 luglio 2012 gli Houston Rockets presentano a Lin la propria offerta, che i newyorkesi decidono di non pareggiare, e pertanto Lin si trasferisce cos\u00ec a Houston, fortemente voluto dal general manager Daryl Morey. Si presenta all'esordio segnando 12 punti e 8 assist contro i Detroit Pistons il 31 ottobre.\nLos Angeles Lakers.\nL'11 luglio 2014 viene ceduto ai Los Angeles Lakers insieme ad una prima scelta del draft 2015. A Los Angeles ha giocato 74 partite di cui 30 da titolare, con prestazioni alterne e per questo la sua annata \u00e8 stata deludente. Con Jordan Clarkson ha formato il primo duo asiatico-statunitense ad avere giocato da titolare una sfida in NBA.\nCharlotte Hornets.\nIl 10 luglio 2015 firma con gli Charlotte Hornets.\nBrooklyn Nets.\nIl 1\u00ba luglio 2016 si accasa ai Brooklyn Nets. Tuttavia la sua esperienza \u00e8 stata condizionata dagli infortuni che per giunta hanno consentito dalla squadra di accantonarlo in quanto Spencer Dinwiddie ha rilevato il suo posto con ottime prestazioni, oltre all'arrivo di D'Angelo Russell nel giugno 2017.\nAtlanta Hawks.\nIl 14 luglio 2018 viene ceduto via trade agli Atlanta Hawks.\nToronto Raptors.\nOttenuto un buyout dagli Atlanta Hawks, il 13 febbraio 2019 passa ai Toronto Raptors ritrovatisi in pochi giorni con una panchina ridotta a causa dei recenti scambi e infortuni. Fa il suo debutto, a poche ore dall'arrivo nella squadra canadese, in casa contro i Washington Wizards mettendo a referto 8 punti e 5 assist. Pur vedendo poco il campo vince con la squadra il primo titolo NBA della franchigia.\nStatistiche.\nFonte:"}
{"id": "3050284", "revid": "1494169", "url": "https://it.wikipedia.org/wiki?curid=3050284", "title": "Albugine", "text": "Il termine albugine (dal latino \"albus\", \"bianco\") pu\u00f2 riferirsi a:"}
{"id": "3050287", "revid": "179980", "url": "https://it.wikipedia.org/wiki?curid=3050287", "title": "Thomas Mueller", "text": ""}
{"id": "3050291", "revid": "183483", "url": "https://it.wikipedia.org/wiki?curid=3050291", "title": "Julian Sorell Huxley", "text": ""}
{"id": "3050292", "revid": "762947", "url": "https://it.wikipedia.org/wiki?curid=3050292", "title": "Rudolf Breithaupt", "text": "Biografia.\nStudi\u00f2 giurisprudenza, filosofia, musicologia alle Universit\u00e0 di Jena, Lipsia e Berlino, pianoforte al Conservatorio di Lipsia con Robert Teichm\u00fcller e musicologia con Hugo Riemann, Hermann Kretzschmar ed Oscar Paul. Divenne, a sua volta, insegnante di pianoforte al Conservatorio Stern di Berlino, dedicandosi in particolare all'approfondimento dei principi fondamentali della tecnica pianistica, approfondimento che svilupp\u00f2 anche su basi, per cos\u00ec dire, \"sperimentali\" ossia sull'osservazione empirica del modo di suonare di grandi pianisti, come Teresa Carre\u00f1o.\nEspose i risultati delle sue ricerche in un'opera in tre tomi, \"Die nat\u00fcrliche Klaviertechnik\" (La tecnica pianistica naturale), pubblicati a Lipsia rispettivamente negli anni 1905, 1906 e 1913, i primi due di carattere teorico, con un corredo di numerose interessanti illustrazioni fotografiche e disegni, e il terzo di esercizi. Il trattato del Breithaupt costituisce una formulazione organica della nuova tecnica del peso che tra Ottocento e Novecento va sostituendo la tecnica pianistica tradizionale basata sull'\"indipendenza\" e \"articolazione\" delle dita isolate (documentata in modo esemplare dal diffusissimo \"metodo per pianoforte\" di Lebert e Stark). Paragonabile ad esso per profondit\u00e0 teorica e sensibilit\u00e0 musicale \u00e8 solo l'opera della Bandmann, \"Die Gewichtstechnik des Klavierspiels\" (La tecnica pianistica del peso), pubblicata nel 1907. A differenza di quest'ultima, per\u00f2, l'opera di Breithaupt ebbe vasta risonanza e notevole diffusione: venne ben presto tradotta in francese (1908) e in inglese (1908) e successivamente anche in russo (1929). Non ci furono traduzioni italiane, ma le tesi di Breithaupt circolarono comunque negli ambienti musicali e pianistici italiani grazie soprattutto alle traduzioni francesi. \nBreithaupt pubblic\u00f2 inoltre \"Musikalische Zeit und Streitfragen\" (Tempo musicale e controversie) (Berlino, 1906).\nLa \"tecnica pianistica naturale\".\nNei suoi fondamenti fisiologici la \"tecnica pianistica naturale\" di Breithaupt dipende, per suo esplicito riconoscimento, dai lavori, pressoch\u00e9 contemporanei, del medico e fisiologo Friedrich Adolf Steinhausen. \u00c8 di Breithaupt la formula \"non pensare alle dita, non voler suonare con le dita\", che sintetizza efficacemente il principio fondamentale della tecnica del peso in antitesi alla tecnica digitale. Quest'ultima prescrive l'innaturale articolazione delle dita con la mano immobile e l'esclusione di qualsiasi apporto del braccio, da cui conseguono, oltre che un inutile dispendio di energia muscolare, irrigidimenti, contrazioni e false estensioni delle dita. La \"nuova\" tecnica naturale - nuova solo in quanto formulazione teorica, perch\u00e9 i grandi pianisti hanno sempre suonato in questo modo - sostiene invece la necessit\u00e0 di sfruttare adeguatamente il \"peso inerziale di tutto il braccio dalla spalla in gi\u00f9 fino alla mano\". Il punto di partenza \u00e8 \"uno stato di riposo e di completo rilassamento muscolare del braccio, cos\u00ec come possiamo osservarlo in un bambino che dorme o ottenerlo noi stessi lasciando pendere il braccio sullo schienale di una sedia\". \nLa prima basilare forma di movimento pianistico \u00e8, di conseguenza, la \"caduta libera\" (freier Fall): in modo del tutto passivo il peso dell'intero braccio viene scaricato sulla mano e, attraverso la mano, sulla punta delle dita, che imparano a sostenerlo senza flettere sulla tastiera. Gradatamente si apprende poi a dosare il peso in rapporto all'intensit\u00e0 del suono da produrre e si acquista l'educazione al \"senso del peso\". Dalla \"caduta libera\", movimento basilare di trasmissione del peso, derivano tutte le altre forme di movimento. \"Il semplice spostamento laterale del peso realizzato mediante una serie di cadute in verticale sta a fondamento del martellato e del non-legato. Il legato si basa invece sul cosiddetto rotolamento (Rollung) del peso, ossia sulla trasmissione del peso da un dito all'altro realizzata [...] sfruttando la rotazione dell'avambraccio\". \nLa \"rotazione dell'avambraccio\" (su di un asse longitudinale che unisce il gomito al polso) \u00e8 la seconda forma fondamentale di movimento pianistico, completamente ignorato dalla didattica tradizionale. Tale movimento, presente in diversi atti della vita quotidiana (come aprire e chiudere una porta), si manifesta pianisticamente nella sua forma pi\u00f9 evidente nel tremolo di ottave ed \u00e8 implicito nella maggior parte degli altri movimenti pianistici (trilli, scale, arpeggi, \"salti\" ecc.).\nIl \"gioco digitale\".\nNonostante la tendenza ad identificare qualsiasi movimento autonomo delle dita con un irrigidimento ed una contrazione della mano e del braccio, Breithaupt ritiene che il \"gioco digitale\" svolga comunque un ruolo nella tecnica pianistica ed anzi costituisca il grado superiore e conclusivo dello studio. \u00c8 questa la parte meno convincente del trattato breithauptiano che appare come scisso in due parti difficilmente conciliabili: da un lato il gioco libero del peso in rilassamento (grado inferiore e medio: tecnica fondamentale), dall'altro il gioco digitale (grado superiore: \"tecnica artistica\") che comporta sempre un certo grado di \"fissazione\" o tensione muscolare. Egli si attir\u00f2 cos\u00ec critiche di segno opposto: quella, mossagli da Matthay, di aver considerato come elemento \"esclusivo\" della tecnica il peso del braccio e quella, di Steinhahausen, di aver reintrodotto in modo \"inconseguente\" e contraddittorio la vecchia tecnica digitale.\nIn realt\u00e0 Breithaupt si rese conto, con sensibilit\u00e0 musicale e sulla base della sua esperienza pianistica, della necessit\u00e0 del gioco digitale per una tecnica pianistica completa e artistica, ma non fu in grado di giustificarlo in modo coerente all'interno della nuova impostazione. La critica di Steinhausen, corretta sul piano \"fisiologico\", non coglieva il problema \"pianistico\" specifico intuito e non risolto da Breithaupt: come intendere il gioco digitale evitando irrigidimenti e contrazioni della mano e del braccio ossia i tipici inconvenienti della tecnica digitale tradizionale. \nCollegamenti esterni.\ntesto digitalizzato di \"Natural Piano-Technic vol. II School of Weight-Touch\" (in inglese)"}
{"id": "3050294", "revid": "339392", "url": "https://it.wikipedia.org/wiki?curid=3050294", "title": "Meridiana Fly", "text": ""}
{"id": "3050296", "revid": "379766", "url": "https://it.wikipedia.org/wiki?curid=3050296", "title": "Albizzia", "text": ""}
{"id": "3050299", "revid": "486946", "url": "https://it.wikipedia.org/wiki?curid=3050299", "title": "Gallipoli Calcio", "text": ""}
{"id": "3050301", "revid": "767487", "url": "https://it.wikipedia.org/wiki?curid=3050301", "title": "Ferrier (comune)", "text": "Ferrier, in creolo haitiano \"Ferye\", \u00e8 un comune di Haiti facente parte dell'arrondissement di Fort-Libert\u00e9 nel dipartimento del Nord-Est."}
{"id": "3050304", "revid": "3115", "url": "https://it.wikipedia.org/wiki?curid=3050304", "title": "Chiesa di San Remigio (Acquarossa)", "text": "La chiesa di \u00e8 un edificio religioso che si trova a Corzoneso (frazione di Acquarossa), in localit\u00e0 \"Boscero\", in Canton Ticino. \nStoria.\nLa costruzione viene citata per la prima volta in documenti storici risalenti al 1209. Probabilmente la prima edificazione risale all'XI secolo, mentre nel XII secolo si ha un ampliamento dell'aula originaria. Nel XVII secolo sub\u00ec sostanziali rimaneggiamenti.\nDescrizione.\nLa chiesa si presenta con una pianta ad unica navata, sovrastata da un soffitto in legno. Sulla parete della navata sono visibili degli affreschi risalenti al XIII secolo."}
{"id": "3050306", "revid": "110157", "url": "https://it.wikipedia.org/wiki?curid=3050306", "title": "Perches", "text": "Perches, in creolo haitiano \"P\u00e8ch\", \u00e8 un comune di Haiti facente parte dell'arrondissement di Fort-Libert\u00e9 nel dipartimento del Nord-Est."}
{"id": "3050308", "revid": "287204", "url": "https://it.wikipedia.org/wiki?curid=3050308", "title": "Stefano Guindani", "text": "Si \u00e8 dedicato a reportage urbani e sociali.\nBiografia e attivit\u00e0.\nGiovanissimo muove i primi passi nel mondo della fotografia scattando foto di danza e foto di scena in teatro. Poco dopo si trasferisce a Milano dove inizia a lavorare per un'agenzia fotogiornalistica. Nel 1998 fonda la sua agenzia, SGP Stefano Guindani Photo, una realt\u00e0 dinamica e competitiva, con un team che oggi ha raggiunto le trenta persone e un approccio integrato che unisce alla produzione editoriale servizi per le aziende del settore moda e lusso. Affermatosi come fotografo di moda, backstage e celebrities, Stefano Guindani \u00e8 il fotografo ufficiale dei principali stilisti italiani.\nNegli ultimi anni approfondisce il suo interesse per il reportage, prima in Cina, dove nel novembre 2008 con Donatella Versace ha realizzato un servizio nella provincia di Pechino, poi ad Haiti. Quest'ultima esperienza lascia un segno cos\u00ec profondo da spingere Stefano a tornare pi\u00f9 volte sull\u2019isola per documentare le condizioni di vita di un popolo che, pur devastato da immani tragedie, mantiene dignit\u00e0 e speranza. La cultura del vud\u00f9, presenza quotidiana sull'isola, \u00e8 al centro di uno dei suoi reportage pi\u00f9 intensi.\nIl materiale scattato durante i numerosi viaggi di Stefano ad Haiti \u00e8 stato messo a disposizione per la raccolta di fondi destinati alle numerose attivit\u00e0 della Fondazione Francesca Rava - N.P.H.- Italia Onlus, tramite la realizzazione di diverse mostre fotografiche a New York, Milano e Firenze e la pubblicazione del libro \"Haiti through the eye of Stefano Guindani\".\nDel 2014 il reportage per l'Operazione Mare nostrum nel quale Stefano Guindani ha testimoniato con i suoi scatti la missione della Marina Militare Italiana, che a Lampedusa ha accolto e dato soccorso ad oltre 60.000 migranti.\nTra il 2014 ed il 2015 Stefano Guindani ha viaggiato in Santo Domingo, Honduras, Guatemala, Nicaragua, Messico, El Salvador, Per\u00f9 e Bolivia per un reportage in occasione dei 60 anni dell'organizzazione internazionale N.P.H. - Nuestros Peque\u00f1os Hermanos che dal 1954 accoglie nelle sue case i bambini orfani, abbandonati o in disperato bisogno; da questo progetto \u00e8 stato realizzato il volume \"Do you know?\" edito da SKIRA. La prima copia del libro \u00e8 stata consegnata a Papa Francesco da Stefano durante l\u2019udienza del 2 dicembre 2015.\nNel 2014 Stefano \u00e8 stato il primo fotografo a condurre un talent televisivo, Scattastorie NX Generation in onda su Real Time, canale di Discovery.\nL'anno successivo Stefano Guindani \u00e8 chiamato da Samsung a interpretare Porta Nuova, il nuovo quartiere tecnologico di Milano; da questo lavoro \u00e8 nato il volume fotografico \"Frames of Milan\", di cui \"Frames of Iceland\" e \"Frames of Seoul\" sono l\u2019ideale prosecuzione.\nNel dicembre 2015 Stefano Guindani firma i ritratti fotografici di \"Ricette e ritratti d\u2019attore\", format web e tv realizzato da Rai Cinema e Cond\u00e9 Nast, da cui sono nati successivamente un libro edito da Rai Eri, e una mostra allestita a Los Angeles.\nNel 2016 viene pubblicato \"Sguardi d'attore\", volume prodotto da Rai Cinema che raccoglie i ritratti di oltre 350 attori del cinema italiano.\nNello stesso anno Stefano Guindani \u00e8 stato scelto dalla prestigiosa casa tedesca LEICA \u2013 marchio che ha legato il suo nome ad alcuni degli scatti pi\u00f9 iconici della storia della fotografia - come testimonial di LEICA SL.\nNel 2017 esce in libreria per Silvana Editoriale \"Frames of Iceland\", che raccoglie le spettacolari immagini del viaggio di Stefano Guindani alla scoperta della terra del fuoco e del ghiaccio. Nello stesso anno, sempre in collaborazione con Samsung \u00e8 stato realizzato il volume \"Frames of Seoul\", in uscita in libreria nel 2018.\nNel Novembre 2017 alla Microsoft House di Milano inaugura \"EY YOU!\". La mostra raccoglie le immagini realizzate da Stefano durante il suo reportage in Haiti con la Fondazione Francesca Rava - N.P.H.- Italia Onlus nel Luglio 2017, insieme a una selezione di scatti tratti dal volume \"Do You Know?\" e ad alcune tra le pi\u00f9 suggestive immagini dei primi viaggi di Stefano ad Haiti, tra il 2008 e il 2010.\nNell\u2019Aprile 2018 Stefano Guindani presenta insieme ad Elisabetta Illy \"MY DREAM HOME\", mostra inaugurata in occasione del FuoriSalone nell\u2019ambito di INTERNI House in Motion presso il Cortile d'Onore dell'Universit\u00e0 Statale di Milano. Le immagini accostano i sogni e la realt\u00e0 dei bambini di Haiti: le fotografie che ritraggono i piccoli davanti alle loro reali abitazioni sono infatti affiancate dai disegni delle loro \u2018case dei sogni\u2019. La mostra \u00e8 allestita all\u2019interno di un\u2019installazione ideata dall\u2019architetto Piero Lissoni, composta da dodici container sovrapposti come una scultura verticale. "}
{"id": "3050311", "revid": "46291", "url": "https://it.wikipedia.org/wiki?curid=3050311", "title": "Alkanna tinctoria", "text": "Alkanna tinctoria , volgarmente detto \"alcanna\", \u00e8 un arbusto sempreverde della famiglia delle Boraginacee, proprio delle zone mediterranee.\nDalle radici si ricava una sostanza colorante rossa (alcannina)."}
{"id": "3050313", "revid": "149727", "url": "https://it.wikipedia.org/wiki?curid=3050313", "title": "Roccadebaldi", "text": ""}
{"id": "3050314", "revid": "4175", "url": "https://it.wikipedia.org/wiki?curid=3050314", "title": "Teismo evoluzionista", "text": ""}
{"id": "3050316", "revid": "379766", "url": "https://it.wikipedia.org/wiki?curid=3050316", "title": "Alcanna", "text": ""}
{"id": "3050319", "revid": "31886", "url": "https://it.wikipedia.org/wiki?curid=3050319", "title": "Alcannina", "text": "L'alcannina \u00e8 un colorante naturale, un polifenolo bifunzionale di un naftochinone. Deve il nome alla pianta da cui si estrae: l\"'Alkanna tinctoria\", tipica del sud della Francia. \n\u00c8 utilizzata come colorante alimentare e, nella cosmesi, \u00e8 una nota tintura per capelli, che rappresenta un'alternativa all'Henn\u00e9. Come additivo alimentare \u00e8 utilizzata in Australia, mentre nell'Unione europea, dove \u00e8 riconosciuta con il codice E103, non \u00e8 pi\u00f9 approvata per l'uso."}
{"id": "3050321", "revid": "121625971", "url": "https://it.wikipedia.org/wiki?curid=3050321", "title": "Toni Frissell", "text": "Biografia.\nCarriera anteguerra.\nLavor\u00f2 con molti fotografi dell'epoca, come apprendista con Cecil Beaton, e sotto il consiglio di Edward Steichen. Il suo primo lavoro, come fotografa per \"Vogue\" nel 1931 le fu offerto personalmente da Cond\u00e9 Montrose Nast. Pi\u00f9 tardi lavor\u00f2 per \"Harper's Bazaar\". Le sue foto di moda erano spesso caratterizzate per l'ambientazione esterna, che enfatizzava donne molto indaffarate.\nSeconda guerra mondiale.\nNel 1941 la Frissell divent\u00f2 fotografa volontaria per la American Red Cross. Pi\u00f9 tardi lavor\u00f2 per la Eighth Army Air Force e divent\u00f2 la fotografa ufficiale del Women's Army Corps. Su loro ordine fece migliaia di foto di infermiere, di soldati di prima linea, WACs, aviatori afro-americani e bimbi rimasti orfani. And\u00f2 in missione nel European front per due volte. Le sue immagini commoventi di donne soldato e di piloti afro-americani appartenenti alla 332d Fighter Group (il \"Tuskegee Airmen\") furono usate per sensibilizzare il sostegno dell'opinione pubblica verso le donne e gli afro americani nell'esercito degli Stati Uniti.\nSecondo dopoguerra.\nNegli anni 50 Toni Frissell fece ritratti fotografici di personalit\u00e0 potenti sia europee che americane, fra gli altri Winston Churchill, Eleanor Roosevelt, John F. e Jacqueline Kennedy; lavor\u00f2 per \"Sports Illustrated\" e \"Life\". Continuando a interessarsi alle donne nello sport divent\u00f2 la prima donna a lavorare per \"Sports Illustrated\" nel 1953 e rimase una delle poche fotografe sportive per alcuni decenni. Negli ultimi lavori si concentr\u00f2 sulle fotografie di donne appartenenti a ogni ceto sociale, per documentazione sulla condizione umana.\nOpere.\nAlbum fotografici:\nLa Biblioteca del Congresso degli Stati Uniti d'America possiede una grande collezione di fotografie di Toni Frissell, anche se apparentemente non c'\u00e8 una singola lista che le riporti tutte.\nVita privata.\nFiglia di Lewis Fox Frissell e Antoinette Wood Montgomery, nipote di Algernon Sydney Frissell, fondatore e presidente della Fifth Avenue Bank of New York, sorella di Phelps Montgomery Frissell e del regista Lewis Varick Frissell che fu ucciso a Terranova durante le riprese di \"The Viking\" nel 1931.\nToni Frissell mor\u00ec della malattia di Alzheimer in una clinica di St. James, a Smithtown (Long Island).\nSuo marito, Francis M. Bacon 3\u00b0, della Bacon, Stevenson &amp; Company, mor\u00ec prima di lei. Ebbe una figlia, Sidney Bacon Stafford e un figlio, Varick Bacon."}
{"id": "3050323", "revid": "534561", "url": "https://it.wikipedia.org/wiki?curid=3050323", "title": "Velomotore", "text": ""}
{"id": "3050331", "revid": "83531", "url": "https://it.wikipedia.org/wiki?curid=3050331", "title": "Area archeologica di Santa Venera al Pozzo", "text": "L'area archeologica di Santa Venera al Pozzo \u00e8 un sito archeologico nel comune di Aci Catena, nella Citt\u00e0 metropolitana di Catania, in Italia.\nSul sito affiora una sorgente d'acqua sulfurea, originaria dal vulcano Etna e sfruttata dalle moderne terme di Acireale: si tratta di insediamenti romani, soprattutto terme. Secondo la tradizione sul luogo fu decapitata santa Venera durante le persecuzioni romane contro i cristiani: la sua testa fu gettata dai soldati romani nel pozzo delle acque termali, ritenuto miracolo nel Medioevo. Nella zona fu eretta nel 1300 una chiesa con una statua lignea della santa, con una vasca marmorea, probabilmente di reimpiego dallo stesso sito archeologico.\nTerme.\nFurono i Greci a trovare una sorgente a bolla di acqua benefica e vi costruirono dei locali probabilmente a scopo termale.\nUna volta giunti i Romani tali edifici furono abbattuti e sulla loro base furono erette delle strutture termali di cui oggi sono rimasti i ruderi risalenti ad un periodo posteriore al I secolo. Come era antica consuetudine le terme erano costituite da diversi ambienti tra di loro collegati: una prima stanza, della quale non si sa se fosse coperta o meno, costituiva un luogo di incontro dove si parlava, giocava, commerciava; questa era seguita da una seconda, adibita a spogliatoio, dalla quale si poteva passare o al Frigidarium (per un bagno freddo) o al Tepidarium il quale, a sua volta, comunicava con il Calidarium. Il Tepidarium e il Calidarium conservano ancora oggi la caratteristica volta a botte, riscontrabile anche negli edifici termali di Ercolano e Pompei.\nI due locali presentavano un doppio pavimento e di quello superiore non \u00e8 stata trovata alcuna traccia perch\u00e9 era presumibilmente in legno. Tale pavimento era sorretto da colonnine di mattone, suspensurae che sono state rinvenute su quello inferiore e, il fatto che ci sia stato un doppio pavimento, \u00e8 dimostrato anche dal livello della soglia nei due ambienti.\nIl doppio pavimento e il sistema delle suspensurae (ingegnosa trovata di Sergio Orata, un commerciante di ostriche del I secolo originario di Baia, (localit\u00e0 termale) consentiva un'efficiente circolazione dell'aria calda (prodotta da cataste di legna che gli schiavi dall'alba iniziavano a bruciare) attraverso le scanalature.\nL'aria calda saliva lungo una conduttura a forma di arco e riscaldava anche il Calidarium le cui pareti laterali, per evitare di disperdere il calore, presentavano una bordura in battuto di coccio che sigillava ermeticamente l'ambiente. In questa stanza vi era, inoltre, una vasca per il bagno caldo e una fonte per le abluzioni. Sia il Tepidarium che il Calidarium presentano, come gi\u00e0 detto sopra, un soffitto con volta a botte (ancora oggi ben conservato) sulla cui superficie sono distribuite una serie di fori, sfiatatoi dai quali usciva il vapore in eccesso.\nNell'area archeologica sono ancora visibili i segni di un tempietto, forse dedicato al culto della dea della bellezza Venere; accanto, invece, i resti di un semplicissimo mosaico e di una grande vasca con la base in battuto di coccio, presumibilmente usata come piscina o per l'allevamento di pesci.\nAltri scavi.\nL'abitato.\nAll'estremit\u00e0 orientale del fondo, 160 metri pi\u00f9 a nord delle Terme, lo scavo archeologico ha portato all'individuazione di un edificio di cui sono stati esplorati finora 37 ambienti, di dimensioni variabili tra i 9 e i 32\u00a0m\u00b2, per un'estensione di un\u00a0m\u00b2 1700. Sono stati messi in luce. Legati tra loro, i muri perimetrali del lato orientale ed occidentale, per metri 25, e dei lati settentrionale e meridionale esplorati per metri 32.\nDei 37 ambienti individuati, in alcuni casi comunicanti tra di loro, un grande vano centrale sembrerebbe avere svolto la funzione di corte interna a cielo aperto.\nDall'esame delle tecniche costruttive impiegate si ricava la presenza di preesistenti fabbricati, che dovrebbero essere abbandonati o distrutti intorno al 280 a.C., le cui strutture furono parzialmente riusate. I muri, costruiti in pietrame irregolare a secco, in alcuni casi fungono da fondazione agli spiccati di una costruzione realizzata in epoca successiva in muratura ordinaria di pietrame naturale legato da malta di calce.\nDi particolare interesse \u00e8 il vano A il cui lato nord si imposta direttamente su un muro a secco che insieme ad altri tre, costruiti con la stessa tecnica e tra loro legati, costituisce la parte pi\u00f9 consistente finora rinvenuta della fase pi\u00f9 antica. Lacerti di muri della stessa fase rimasero seppelliti, all'interno di quasi tutti gli ambienti dell'edificio 1, in strati di terra che hanno restituito, oltre a frammenti di et\u00e0 greca arcaica, vasellame a vernice nera ed acromo databile al primo ventennio.\nAllo stato attuale della ricerca archeologica si pu\u00f2 affermare che l'edificio 1, costruito dopo il 280 a.C., era probabilmente in stato di abbandono quando su di esso, all'inizio del IV secolo d.C., si impiant\u00f2 un'officina per la produzione di laterizi. All'esterno del muro perimetrale est i resti di una colonna in muratura, con il plinto in pietra lavica e fusto in mattoni anulari, e numerosi frammenti di tegole, sia piane con listelli sia coppi, lasciano pensare la presenza di un portico aperto verso il terreno retrostante forse destinato ad orto. Il rinvenimento di frammenti di ceramica a vernice rossa di produzione italica ed africana nella sua trincea di fondazione e l'esame della tecnica edilizia utilizzata fanno datare la costruzione del pozzo ala fine del I secolo.\nLo stabilimento industriale.\nAll'interno dell'edificio 1, gi\u00e0 in stato di abbandono, nella prima met\u00e0 del IV secolo fu impiantata un'officina per la produzione di vasellame d'uso comune, di anfore e di laterizi, della quale rimangono ben conservate tre fornaci circolari del tipo verticale. Alcune vasche per contenere l'argilla, condutture e piani per la lavorazione del vasellame e dei laterizi. L'approvvigionamento dell'acqua era garantito dal pozzo esistente a nord dell'Edificio 1.\nDella fornace pi\u00f9 grande si conserva la camera di combustione con i sostegni del piano di posta del carico da cuocere, costituiti da muretti radiali.\nInteressante il rinvenimento, alla loro base, di attrezzi di ferro probabilmente caduti attraverso i \"fori\" del sovrastante piano di cottura.\nLa camera di combustione e il prefurnio erano interrati rispetto al piano di calpestio esterno, cos\u00ec da rendere la struttura stabile e resistente alle ripetute escursioni termiche alle quali era sottoposta e da attenuare le dispersioni di calore. Inoltre l'ingresso della camera di cottura della stessa quota del piano esterno facilitava il carico e lo scarico dei materiali a cuocere.\nDelle altre 2 fornaci, pi\u00f9 piccole, si conservano le camere da combustione, costruite una con grandi frammenti di tegole piane con listelli, sovrapposte le une alle altre e l'altra in mattoni. Per tutte le fornaci la forma circolare fu certamente adottata a fine di garantire un migliore tiraggio, utile al raggiungimento di una temperatura omogenea all'interno della camere di cottura, ed il loro orientamento scelto in modo da sfruttare al meglio le correnti del vento.\nLe dimensioni della fornace grande, la quantit\u00e0 di laterizi rinvenuta all'interno del vano di combustione e nel vano di servizio del \"prefurium\" ed il ritrovamento di materiali malcotti, ipercotti e di scorie vetrificate, inducono a presupporre la destinazione alla produzione di questo materiale.\nLe monete.\nLe monete rinvenute all'interno dell'area archeologica di Santa Venera al Pozzo sono ordinate cronologicamente dalle pi\u00f9 antiche di et\u00e0 greca classica ed ellenistica, relativa alle zecche di Messana e Siracusa, a quelle di et\u00e0 tardo romana dello stabilimento industriale.\nSpicca tra tutte, per il suo stato di conservazione, un bel oricalco di Marco Aurelio. Seguono alcune monete di et\u00e0 bizantina, medievale e moderna recuperate negli strati superficiali, ampiamente manomessi dai lavori agricoli che si effettuavano nel fondo, sia nell'area immediatamente circostante l'Antiquarium sia negli ampi terrazzamenti dei settori settentrionale e meridionale.\nIl parco archeologico.\nNel 2000 la Regione siciliana istituisce i parchi archeologici e tra questi vi \u00e8 il parco archeologico e paesaggistico della Valle dell'Aci che comprende parte dei territori dei Comuni di Aci Castello, Aci Catena, Acireale, Aci Sant'Antonio e Valverde ed ha il suo centro tra le terme di Santa Venera al Pozzo ad Aci San Filippo, Capo Mulini e Aci Trezza. Nel 2013, dopo una breve ma intensa stagione di progetti ed eventi realizzati sotto la direzione dell'architetto Carmelo Distefano il parco viene soppresso su indicazione dell'allora sovrintendente di Catania Vera Greco nonostante rappresentanti del mondo politico, della cultura e dell'associazionismo ne chiedevano il mantenimento avviando anche una raccolta firme. Nel 2014 l'assessore regionale ai Beni culturali e ambientali e dell'identit\u00e0 siciliana Mariarita Sgarlata, per la sua importanza strategica, lo reinserisce nel sistema dei parchi archeologici siciliani. Nel 2019 il Presidente della Regione siciliana Nello Musumeci firma il decreto d'istituzione con la nuova denominazione di Parco archeologico e paesaggistico di Catania e della Valle dell\u2019Aci portando a compimento il progetto di Sebastiano Tusa. "}
{"id": "3050333", "revid": "466539", "url": "https://it.wikipedia.org/wiki?curid=3050333", "title": "Alc\u00e1zar (fortezza)", "text": "Il termine alc\u00e1zar (plurale \"alc\u00e1zares\"; dall'arabo \u0644\u0642\u0635\u0631 \"al-qa\u1e63r\" che significa \"fortezza, palazzo fortificato\", che a sua volta \u00e8 un prestito dal latino \"castrum\") identifica le molte fortezze e cittadelle fortificate edificate dagli arabi in Spagna, al tempo della dominazione moresca. Celebri l'Alc\u00e1zar di Siviglia e l'Alc\u00e1zar di Segovia, storici palazzi reali delle rispettive citt\u00e0, nonch\u00e9 quelli di Toledo e Cordova. Alcuni comuni spagnoli prendono il nome del loro Alc\u00e1zar, come Alc\u00e1zar del Rey e Alc\u00e1zar de San Juan.\nL'Alc\u00e1zar al di fuori della Spagna.\nA Palermo si trova il Palazzo dei Normanni, la prima costruzione (il \"Qasr\") risale all'occupazione araba della Sicilia. In Portogallo si trova la citt\u00e0 di Alc\u00e1cer do Sal (\"Al Qa\u015fr\"), che era un centro amministrativo dei Mori durante Al-Andalus."}
{"id": "3050342", "revid": "123501777", "url": "https://it.wikipedia.org/wiki?curid=3050342", "title": "San Vito (Lucca)", "text": "San Vito \u00e8 un sobborgo di Lucca posto a nord-est del capoluogo, a circa 2\u00a0km dalle mura urbane.\nLe chiese.\nLa Via Vecchia Pesciatina, partendo dall'ospedale Campo di Marte, al di l\u00e0 del passaggio a livello della ferrovia Lucca-Aulla, porta fino alla chiesa vecchia del paese, situata all'incrocio con la via Pesciatina e sorta su una preesistente piccola chiesa dell'XI secolo. La chiesa nuova, edificata di recente (1978-1984) in zona pi\u00f9 centrale, \u00e8 dedicata alla Madonna del Rosario. \u00c8 un edificio moderno, con interno luminoso e confortevole, e presenta due ingressi, uno da Via Monsignor E. Bertoletti, e l'altro dalla Via Vecchia Pesciatina.\nL'urbanizzazione.\nSan Vito \u00e8 stato oggetto nel secolo scorso di una notevole urbanizzazione, che ha portato il numero degli abitanti a oltre 4.000 (a met\u00e0 del XIX secolo erano poco pi\u00f9 di 800). Sul Viale Corsica e sul Viale Sardegna, due arterie parallele, sorgono varie case popolari edificate dopo il 1950. Di pi\u00f9 recente costruzione sono i numerosi fabbricati posti a fianco di Via G.B. Giorgini, Via T.G. Marchetti e Via delle Pierone. In localit\u00e0 Le Catene, lungo il Viale Martiri delle Foibe, esiste dal 2000 il principale centro commerciale della citt\u00e0.\nInfrastrutture e trasporti.\nSan Vito \u00e8 collegata a Lucca mediante autocorse CTT Nord che transitano sulla ex strada statale 435 Lucchese.\nFino al 1957 la localit\u00e0 era attraversata dalla tranvia Lucca-Monsummano, che svolgeva servizio passeggeri e merci."}
{"id": "3050355", "revid": "729019", "url": "https://it.wikipedia.org/wiki?curid=3050355", "title": "Battaglia di Monterey", "text": "La battaglia di Monterey (talvolta confusa con la battaglia di Monterrey, in Nuevo Le\u00f3n), venne combattuta il 7 luglio 1846 a Monterey in California, nel corso della guerra Messico-Stati Uniti durante la presidenza di James Knox Polk. Le forze navali degli Stati Uniti sotto il comando del commodoro John D. Sloat, a capo dello \"United States Pacific Squadron\", si trovarono a combattere contro uno sparuto gruppo di uomini della Guardia Costiera messicana.\nBattaglia.\nLa battaglia fu poco pi\u00f9 di una schermaglia, con la maggior parte della guarnigione messicana a protezione della citt\u00e0 che venne presa senza sparare un solo colpo di arma da fuoco. Alcune sparute batterie costiere tentarono una qualche resistenza, ma vennero presto rese inoffensive dalle navi statunitensi: USS \"Savannah\", USS \"Cyane\" e USS \"Levant\".\nConseguenze.\nDi interesse principale \u00e8 la controversia che circonda la battaglia. Anche se Sloat era un ufficiale della Marina degli Stati Uniti, non era autorizzato ad attaccare qualsiasi parte della California e venne rimproverato per la sua azione dal Presidente James K. Polk. Inoltre, la famosa dichiarazione di Sloat, di annessione della California agli Stati Uniti, venne accolta con amarezza e rabbia da molti californiani."}
{"id": "3050356", "revid": "124123", "url": "https://it.wikipedia.org/wiki?curid=3050356", "title": "Mariana Alcoforado", "text": "Fu la presunta autrice delle \"Lettere di una monaca portoghese\"."}
{"id": "3050359", "revid": "287204", "url": "https://it.wikipedia.org/wiki?curid=3050359", "title": "Riviera (disambigua)", "text": ""}
{"id": "3050361", "revid": "287204", "url": "https://it.wikipedia.org/wiki?curid=3050361", "title": "Blythe", "text": ""}
{"id": "3050362", "revid": "287204", "url": "https://it.wikipedia.org/wiki?curid=3050362", "title": "Blyth", "text": ""}
{"id": "3050371", "revid": "452981", "url": "https://it.wikipedia.org/wiki?curid=3050371", "title": "Bigpoint GmbH", "text": ""}
{"id": "3050376", "revid": "122246", "url": "https://it.wikipedia.org/wiki?curid=3050376", "title": "Nazionale di pallavolo femminile della Germania dell'Ovest", "text": ""}
{"id": "3050377", "revid": "1543377", "url": "https://it.wikipedia.org/wiki?curid=3050377", "title": "Scottish Men's National League", "text": "Lo Scottish Men's National League \u00e8 una lega di pallacanestro maschile. Si tratta del massimo campionato scozzese organizzato annualmente dalla Scottish Basketball Association e rappresenta (alla pari con la \"English Basketball League\") il secondo livello dei campionati del Regno Unito dopo la British Basketball League, alla quale prende parte la squadra scozzese dei Glasgow Rocks.\nNato nel 1969 come campionato nazionale autonomo, precedentemente era diviso in due campionati regionali, \"East of Scotland Basketball League\" e \"West of Scotland Basketball League\". Con la ristrutturazione dei campionati del Regno Unito la lega scozzese mantenne la propria autonomia, ripiegando a campionato di seconda divisione nel 1987.\nStoria.\nCampionato.\nIl basket in Scozia venne introdotto dai militari americani durante la prima guerra mondiale. Ma il primo documento ufficiale fa riferimento al quotidiano \"The Scotsman\" quando pubblic\u00f2 un articolo il 7 giugno 1939 su una partita di pallacanestro fra le rappresentative della Scozia ed Inghilterra. L'Inghilterra vinse 15 a 4. La seconda guerra mondiale interruppe le attivit\u00e0.\nNel 1947 la Scottish Basketball Association si affili\u00f2 alla FIBA.\nIl prima competizione di pallacanestro fu organizzata nel 1947, l'attuale Coppa di Scozia, annunciata nell'edizione del 3 giugno sempre dal giornale \"The Scotsman\"; ad assegnare il trofeo fu il Kemsley Newspapers che \u00e8 tuttora il premio finale della Scottish Basketball. Da li' in poi incominciarono a nascere delle Leghe regionali ed annualmente di disputava una partita tra le selezioni Est contro Ovest (successivamente maturate nella \"East of Scotland Basketball League\" e \"West of Scotland Basketball League\"). Nel 1951 i campioni delle rispettive leghe, \"Glasgow Maryhill Boys Club\" (West Champion) ed \"Edinburgh Pleasance\" (East Champion), s'incontrarono nella finale di Scottish Cup.\nMa \u00e8 nel 1955 che si conobbe il primo tentativo di organizzazione di una Lega Nazionale con la compresenza delle due leghe di Est ed Ovest, che si identificavano rispettivamente con l'area di Edimburgo e di Glasgow, che continuarono autonomamente le loro attivit\u00e0 agonistiche. Nel maggio del 1957 la Scottish Basketball Association prosegu\u00ec sulla via dell'unificazione annunciando le partecipanti alla National League 1957-1958 selezionate dalle aree di Glasgow, Edimburgo e Dundee: \"Glasgow Elite\", \"Glasgow Maryhill Boys Club\", \"Glasgow Outram Press\", \"Edinburgh Hornets\", \"Heriot's FP Edinburgh\", \"Redford Wildcats\", \"N.C.R. Dundee (National Cash Register Dundee)\", \"Bison Dundee\" e \"Ward Road Dundee\". In questo primo periodo pionieristico della lega nazionale si evidenzi\u00f2 la supremazia della squadra dei Glasgow Elite contrastata spesso, anche in Scottish Cup, dagli Edinburgh Hornets.\nAll'inizio degli anni sessanta la presenza e la supremazia delle squadre statunitensi formate dai militari delle basi americane in Scozia fecero decidere alle maggiori societ\u00e0 di pallacanestro di organizzare un torneo per determinare la migliore squadra nazionale. Con le squadre dei militari americani si organizz\u00f2 nel 1966 la Scottish/American League che coinvolgeva le migliori formazioni scozzesi come l'astro nascente \"Boroughmuir\" o le squadre storiche come il \"Pierce Institute Glasgow\", \"Edinburgh Hornets\", \"Heriot's FP Edinburgh\", \"St Michael's FP Dundee\" e \"Jordanhill College\" e le squadre delle basi americane di Dunoon, Edzell e Bentwaters.\nIl 1967 consacr\u00f2 la squadra di Boroughmuir BC ai vertici delle competizioni nazionali, duellando alla pari con le temibili formazioni delle basi americane, e fu di conseguenza la prima squadra scozzese (e di tutto il Regno Unito) a competere in Europa nella Coppa Campioni. Si gioc\u00f2 al \"Murrayfield Ice Rink\" ed i loro avversari furono i campioni in carica del Real Madrid. Nel 1969 la lega riusc\u00ec nell'intento di riorganizzare i campionati riunendoli nella \"Scottish National Basketball League\" che ebbe come prima partita d'apertura la sfida tra i Dalkeith Saints ed i Jordanhill College vinta dai primi per 70 a 68 giocata a Kirknewton. Gli anni settanta videro il dominio incontrastato e per quasi due lustri della formazione di Boroughmuir, interrotta solamente nel 1979 dalla vittoria di Paisley BC.\nSul finire degli anni settanta il magnate dell'acciaio David Murray fond\u00f2 il Murray Edinburgh (poi trasferitosi a Livingston e conosciuto come MIM Livingston, acronimo di \"Murray Internation Metal\" il main sponsor) riunendo a s\u00e9 alcune formazioni dell'area di Edimburgo come gli storici Edinburgh Hornets, Sporting Club Pentland o i Polonia Basketball Club, squadra che successivamente domin\u00f2 la scena negli anni ottanta e novanta forte degli impegni finanziari forniti dal magnate dell'acciaio e proprietario Murray. Tali successi portarono la formazione scozzese nel 1987 (trasferitasi nel mentre a Livingston, un sobborgo di Edimburgo per poter costruire un proprio palazzetto dello sport) ad iscriversi anche nella lega professionistica del Regno Unito, la British Basketball League, lasciando una seconda formazione nel campionato scozzese diventato il secondo livello dei campionati del Regno Unito. Nella BBL al suo primo anno vinse subito il campionato battendo in finale il Portsmouth, mentre l'anno successivo arriv\u00f2 ugualmente in finale ma venne battuta dall'altra formazione scozzese, i Glasgow Rangers (anch'essa di propriet\u00e0 di David Murray che gareggio solo nell'annata 1988-89). In concomitanza con l'abbandono dello sponsor il Livingston si ritiro' dalla BBL per gareggiare soltanto nella lega scozzese con il nome di \"Livingston Bulls\", continuando comunque a dominare il campionato fino al 1998. In questo periodo solo due formazioni riuscirono ad interrompere lo strapotere della squadra di Murray, sia in campionato che in coppa, e furono il \"Falkirk\" (sponsorizzata Team Solripe e P&amp;D Windows) nel 1985, tra le cui fila spiccata l'americano Bobby Kinzer ed allenata da Kevin Cadle, ed il \"Cumnock Curries\" nel 1988.\nCon il declino e la sparizione dei Livingston Bulls, poi Midlothian Bulls negli ultimi anni, l'asse della predominanza nel campionato scozzese, fino ad all'ora di appannaggio edimburghese con Boroughmuir e Murray Edinburgh/Livingston, si spost\u00f2 verso ovest con le vittorie dei Glasgow City Sport Division (a circa quarant'anni di distanza dai Glasgow Elite della prima National League) nel 1999, ai Paisley St. Mirren riportando il titolo a Paisley dopo vent'anni, nel 2000, i Falkirk Fury nel 2001 rinverdendo i vecchi fasti del Team Solripe degli anni ottanta, ed i Troon Tornadoes nel 2002, degni prosecutori del Cumnock Curries nell'area dell'Ayrshire scozzese.\nSuccessivamente, negli anni duemila, un'altra formazione di Edimburgo prese a dominare il campionato, i Kings (gi\u00e0 presenti dagli anni settanta con la denominazione Portobello Old Parish Church Youth Club POPYC), raggiungendo e vincendo pi\u00f9 volte anche la Scottish Cup e duellando soprattutto con Troon, Falkirk e Paisley.\nDopo un periodo di contrazione numerica dovuto ad abbandoni di alcune delle formazioni dal campionato, la stagione 2010-11 vide l'allargamento della lega con l'aggiunta di quattro societ\u00e0: il Dunfermline Reign (gi\u00e0 presente in passato nella SNL), gli Stirling Knights, il Glasgow University ed il Glasgow Rocks con la formazione Senior.\nScottish Cup.\nInsieme alla \"Lothian Basketball League\", la Scottish Cup fu il precursore e l'antesignano del campionato scozzese di pallacanestro. La prima edizione si gioc\u00f2 nel 1947 e crebbe sotto l'influenza sia degli istituti scolastici che dei giocatori provenienti dalle basi americane fino agli anni settanta. Nei primi anni della manifestazione le finali vennero disputate dai campioni della East of Scotland Basketball League e West of Scotland Basketball League.\nAlbo d'oro.\nAnni dieci.\nNote:\nSquadre/Franchigie per numero di vittorie.\nN.B.: in grassetto le saquadre ancora presenti nella lega."}
{"id": "3050378", "revid": "125440217", "url": "https://it.wikipedia.org/wiki?curid=3050378", "title": "Burial (musicista)", "text": "Biografia.\nIl progetto Burial nacque nel 2005. All'inizio la mente dietro al progetto rimase nascosta nell'anonimato ma, in seguito a voci che identificavano l'artista come Norman Cook (alias Fatboy Slim) o come Richard D. James (alias Aphex Twin), nel 2008 William Bevan fu costretto a rivelarsi al pubblico.\nDopo essersi rivelato al pubblico, Burial rivel\u00f2 in un'intervista che solo cinque persone a lui vicine erano al corrente del fatto che lui fosse un produttore musicale. Successivamente, nel febbraio dello stesso anno, la rivista inglese \"The Independent\" pubblica un articolo nel quale viene rivelato che Bevan era un alunno della Elliott School, una scuola della parte sud di Londra. Nella stessa scuola avevano studiato anche Joe Goddard, pianista e voce degli Hot Chip e Kieran Hebden, conosciuto come Four Tet, artista col quale Bevan ha collaborato.\nNel 2005 pubblica i primi EP a nome Burial. Si tratta di \"South London Boroughs\" e \"Distant Lights\".\nDodici mesi dopo, nei primi mesi del 2006, esce l'album di debutto chiamato semplicemente \"Burial\".\nIl suo secondo album, \"Untrue\" (2007), ha ottenuto ottime recensioni dalla stampa specializzata. \u00c8 stato valutato secondo miglior disco dell'anno dalla rivista inglese \"The Wire\" e 10\u00ba posto dalla webzine Pitchfork. Ha ottenuto inoltre la nomination per il Mercury Prize.\nNel febbraio 2010 Daddy G dei Massive Attack rivela una collaborazione del gruppo con Burial, rappresentata da un 12\" intitolato \"Four Walls / Paradise Circus\" pubblicato in edizione limitata (1000 copie). Nel marzo 2011 ha pubblicato l'EP \"Street Halo\". Sempre nel 2011 ha collaborato anche con Four Tet e Thom Yorke per il singolo \"Ego / Mirror\".\nNel febbraio 2012 ha invece pubblicato l'EP \"Kindred\". \nIl 6 ottobre 2013 Four Tet ha dichiarato sul proprio account Twitter di aver lavorato con Burial per la stesura di una nuova traccia inedita, andata poi in onda sul sito Rinse.fm in occasione di un podcast dello stesso Four Tet. La traccia contiene un campione della canzone \"My All\" di Mariah Carey.\nIl 2 dicembre dello stesso anno appare sul sito \"Bookmat.com\" un nuovo lavoro del noto artista in uscita il 16 dello stesso dicembre, ad un anno dall'uscita di \"Truant / Rough Sleeper\", dal titolo prima ignoto poi rivelato in \"Rival Dealer.\" Il disco anticipa il cambio di stile di Burial: l'artista inglese vira su territori ambient cupi e desolanti, come alienazione totale dal mondo, scompaiono i beat per far spazio a lunghe cavalcate di synth oscuri.\nIl 31 gennaio del 2014, contro ogni aspettativa, appare un messaggio sul sito della hyperdub in cui compare una foto dell'artista dopo 8 anni di anonimato insieme ad un messaggio che recita cos\u00ec:\nIl 3 novembre 2014, dopo un annuncio dato a fine settembre, vede la luce un inedito del musicista inglese, \"Lambeth\", prima traccia della compilation \"Hyperdub 10.4\". La traccia in realt\u00e0 era gi\u00e0 nota, poich\u00e9 suonata in radio alcuni anni prima, ma ufficialmente mai pubblicata.\nIl 22 gennaio 2015, a sorpresa, esce un nuovo singolo del produttore britannico, \"Temple Sleeper\", pubblicato dall'etichetta inglese Keysound Recordings in vinile ed mp3.\nA giugno 2016 viene annunciato che il 29 luglio uscir\u00e0 il nuovo disco del producer britannico Zomby, nel quale Bevan \u00e8 ospite nel brano intitolato \"Sweetz\", sempre su etichetta Hyperdub.\nIn occasione del Black Friday del 25 Dicembre 2016, il negozio di dischi canadese \"Sonic Boom Records\", ha venduto, per sbaglio, cinque copie di una nuova possibile release del producer britannico dal titolo \"Young Death / Nightmarket\". Successivamente \u00e8 apparso su alcuni store digitali musicali la possibilit\u00e0 di acquistare il prodotto in formato 12\", in uscita nel 2 di Dicembre, confermando la notizia. \"Young Death / Nightmarket\" \u00e8 stata la centesima pubblicazione dell'etichetta Hyperdub.\nIl 19 Maggio 2017, sulla pagina Bandcamp dell'artista, compare un nuovo EP dal titolo \"Subtemple / Beachfires\" in uscita per l'etichetta Hyperdub il 26 Maggio. Il 14 Settembre pubblica su Bandcamp l\u2019EP \"Rodent,\" contenente una traccia e un remix di Kode9, fondatore della Hyperdub. Il 27 ottobre esce \"Pre Dawn / Indoors,\" disco che segner\u00e0 il debutto del produttore inglese sull'etichetta \"Nonplus\" di Boddika; il singolo \u00e8 inoltre la prima pubblicazione di Burial fuori dalla Hyperdub.\nStile musicale.\nFin dal suo primo album Burial si fece distinguere per il suo stile cupo e particolare, per i campionamenti ricercati, per gli echi lontani che andavano a delineare atmosfere desolate e desolanti tipiche delle metropoli britanniche gi\u00e0 sentite nel suono dei Massive Attack e in generale nel \"Bristol sound\". Se nel primo album lo stile era caratterizzato da beat pachidermici e influenze \"massive\" (collaborazione con Space Ape), nel secondo l'artista \u00e8 andato a ripescare elementi dalla UK garage e dalla 2-step. Spesso nei suoi brani campiona dialoghi presi da film (usati quasi sempre come introduzione), come \"21 grammi\" o \"La ragazza con l'orecchino di perla\".\nIl secondo album, \"Untrue\", portava una grande carica innovativa andando a cambiare in maniera indelebile la dubstep e creando quel sottogenere chiamato post-dubstep: ritmiche 2-step dilatate, come perse nel vuoto metropolitano, accompagnate da calde voci soul campionate, distorte, disumanizzate. Il tutto avvolto in atmosfere siderali, futuristiche, post-industriali capaci di catapultare l'ascoltatore in un universo parallelo post dance che colpir\u00e0 chi ha vissuto l'elettronica inglese degli anni novanta.\nIn una rara intervista rilasciata nel 2007, Burial ha dichiarato che, molte volte, i samples vocali delle sue canzoni sono presi da alcune telefonate che fa con amici o conoscenti, ai quali fa cantare qualcosa per poi registrare la loro voce e modificarla in fase di produzione. Talvolta, prende singole parole e forma nuove frasi.\nTutti i suoi brani sono caratterizzati dalla costante presenza del suono della pioggia, da rumori tipici di un vinile usurato, da distorsioni e rumori di oggetti di uso quotidiano, come accendini e chiavi. Pi\u00f9 in generale, nella sua musica vi \u00e8 un marcato utilizzo di suoni ambientali, captati mediante la tecnica del field recording. L'artista ha dichiarato in un'intervista di utilizzare questi suoni per coprire la scarsa qualit\u00e0 sonora dei suoi brani, e dare ai brani la sensazione di esistere realmente in un ambiente, creando atmosfera e riempiendo lo spettro sonoro. Queste peculiarit\u00e0 presenti nella sua musica, rendono i suoi brani molto soffusi, eterei, pervasi da un suono volutamente lo-fi. Utilizza anche molti effetti sonori tratti da film e videogiochi per Playstation, come per esempio Metal Gear Solid, tanto da aver dichiarato che, spesso, le batterie dei suoi pezzi sono degli spari presi dal videogioco stesso, o personaggi che raccolgono oggetti. I videogiochi, difatti, rappresentano uno degli elementi di maggiore influenza per il musicista britannico.\nNelle ultime uscite l'artista ha continuato il cammino intrapreso partendo direttamente da \"Raver\" (l'ultima traccia di \"Untrue\") alternando produzioni pi\u00f9 tendenti alla dance (\"Street Halo\") a quelle pi\u00f9 classiche (\"Stolen Dog\"). Notevoli le collaborazioni: con Four Tet ha creato \"Moth\", un viaggio psichedelico su una ritmica 4/4 capace di far ballare e allo stesso tempo di sorprendere l'ascoltatore pi\u00f9 attento con le numerose trovate che si celano dentro alla traccia. Non da meno la collaborazione con Four Tet e Thom Yorke (\"Ego\" / \"Mirror\"), nella quale i due produttori si alternano e la voce un po' malinconica del cantante dei Radiohead sembra essere l\u00ec apposta a rafforzare il mood che da sempre caratterizza Burial.\nApoteosi e naturale convergenza stilistica la collaborazione con i Massive Attack, col brano \"Four Walls\", che lascia immaginare un futuro positivo per il produttore britannico.\nStrumentazione.\nBevan ha affermato di aver utilizzato l'audio editor Sound Forge per comporre tutti i brani senza l'ausilio di tracker o sequencer, che afferma di non sapere utilizzare. Ha dichiarato di essere felice comunque di non utilizzarli, perch\u00e9 preferisce il suono non quantizzato. Inoltre, ha ammesso di non sopportare le griglie, tipiche di un sequencer, e di voler lavorare utilizzando esclusivamente delle onde audio, senza l'utilizzo quindi della tecnologia MIDI."}
{"id": "3050385", "revid": "1005847", "url": "https://it.wikipedia.org/wiki?curid=3050385", "title": "Tribunale in composizione monocratica (ordinamento penale italiano)", "text": "Il tribunale in composizione monocratica nel processo penale italiano, indica il tribunale ordinario che agisce come organo monocratico e si sostanzia nella presenza di un solo magistrato nell'esercizio della funzione decisoria. \nDisciplina generale.\nL'art 33 ter del cpp stabilisce che la riserva di collegialit\u00e0 debba essere espressamente prevista dal legislatore: \"Il tribunale giudica in composizione monocratica, altres\u00ec, in tutti i casi non previsti dall'articolo 33-bis cpp o da altre disposizioni di legge\".\nIl procedimento davanti al tribunale in composizione monocratica \u00e8 disciplinato dal libro VIII del codice di procedura penale italiano.\nCompetenza.\nSono attribuiti al tribunale in composizione monocratica i delitti puniti con la pena della reclusione fino a dieci anni nel massimo, purch\u00e9 non siano di competenza del giudice di pace.\nSono inoltre attribuiti al tribunale in composizione monocratica i delitti previsti dall'articolo 73 decreto del Presidente della Repubblica 9 ottobre 1990 n. 309 relativi alla produzione, traffico e detenzione illeciti di sostanze stupefacenti o psicotrope, sempre che non siano contestate le aggravanti di cui all'articolo 80 del medesimo D.P.R.\nLe attribuzioni del vengono dunque individuate secondo un criterio quantitativo e uno qualitativo. La violazione delle medesime attribuzioni, intese quindi nel senso di ripartizione degli affari penali, tuttavia non determina l'invalidit\u00e0 degli atti del procedimento, n\u00e9 l'inutilizzabilit\u00e0 delle prove gi\u00e0 acquisite (art. 33-nonies cpp)\nCriterio quantitativo.\nIl criterio quantitativo fa riferimento alla pena prevista per il reato commesso. All'interno si possono individuare due fasce ai fini della individuazione del rito:\nCi\u00f2 che li differenzia \u00e8 il rito. Per i reati della prima fascia il pubblico ministero, dopo aver concluso le indagini preliminari e aver svolto le attivit\u00e0 di cui all'art. 415-bis cpp, procede all'emanazione del decreto di citazione diretta in giudizio, con l'omissione dell'udienza preliminare, mentre, per i reati della seconda fascia, il pubblico ministero esercita l'azione penale tramite la richiesta di rinvio a giudizio.\nCriterio qualitativo.\nIl criterio qualitativo ricomprende la cognizione di determinati reati previsti tassativamente dalla legge. Ad esempio, reati in materia di stupefacenti."}
{"id": "3050395", "revid": "86343", "url": "https://it.wikipedia.org/wiki?curid=3050395", "title": "Citt\u00e0 del Malabon", "text": ""}
{"id": "3050396", "revid": "86343", "url": "https://it.wikipedia.org/wiki?curid=3050396", "title": "Citt\u00e0 del Caloocan", "text": ""}
{"id": "3050399", "revid": "86343", "url": "https://it.wikipedia.org/wiki?curid=3050399", "title": "Citt\u00e0 della Valenzuela", "text": ""}
{"id": "3050400", "revid": "86343", "url": "https://it.wikipedia.org/wiki?curid=3050400", "title": "Citt\u00e0 del Navotas", "text": ""}
{"id": "3050402", "revid": "339392", "url": "https://it.wikipedia.org/wiki?curid=3050402", "title": "Citt\u00e0 del Quezon", "text": ""}
{"id": "3050408", "revid": "2091899", "url": "https://it.wikipedia.org/wiki?curid=3050408", "title": "Unione Sportiva Lucera Calcio", "text": "L'Unione Sportiva Lucera Calcio, meglio conosciuta come Lucera Calcio o pi\u00f9 semplicemente come Lucera, \u00e8 una societ\u00e0 calcistica italiana con sede a Lucera.\nFondata nel 1928, nella sua storia vanta numerose partecipazioni nel campionato di Serie D e due in quello di Serie C ex Lega Pro. Il club inoltre, \u00e8 apparso varie volte sul pi\u00f9 grande quotidiano sportivo italiano, la Gazzetta dello Sport, che in pi\u00f9 occasioni ospit\u00f2 la squadra.\nNella stagione 2019-2020 si posiziona al 3\u00ba posto nel girone A della Prima Categoria e viene ripescato in Promozione per la stagione 2020-2021. Dalla stagione 2020-2021 milita nel campionato di Promozione..\nStoria.\nFondata nel 1928 con il nome \"A.S. Lepore Calcio\", ha preso parte ad alcuni campionati di Serie C del primo dopoguerra per poi disputare diversi campionati di Serie D e Interregionale.\nIl primo campionato dell\"'Unione Sportiva Lucera\" di cui si hanno notizie \u00e8 quello della stagione 1946-1947, quando la squadra partecipa al girone B della Serie C (Lega Sud); la squadra chiuder\u00e0 poi la stagione al penultimo posto, retrocedendo nei campionati regionali.\nLa societ\u00e0 biancoceleste torna in un campionato nazionale alla fine della stagione 1978-1979, quando il Lucera vince il girone A del campionato Pugliese di Promozione e approda in Serie D, dove rester\u00e0 fino alla stagione 1986-1987, sotto la guida del presidente Franco Apollo. Al termine del campionato di Eccellenza 1992-1993, chiuso al decimo posto, la societ\u00e0 del presidente Di Ianni si adopera per il ripescaggio nel Campionato Nazionale Dilettanti, poi ufficializzato dalla Lega: l'apparizione dell'allora Lucera sar\u00e0 fugace, e terminer\u00e0 con un ultimo posto frutto con soli dieci punti conquistati (si tratta, questo, dell'ultimo campionato nazionale disputato dalla societ\u00e0).\nDue anni dopo la squadra retrocede in Promozione, salvo poi ritornare in Eccellenza mediante il ripescaggio frutto del secondo posto nel campionato 1998-1999. Il Lucera resiste nel massimo campionato regionale per tre anni, prima della retrocessione del campionato 2001-2002; dopo il cambio di propriet\u00e0, che porta la societ\u00e0 nelle mani del presidente Giovanni Pitta, l\"'Unione Sportiva Lucera Calcio\" torna in Eccellenza nella stagione 2004-2005, ancora una volta grazie ad un ripescaggio frutto del terzo posto del campionato precedente. Da allora il Lucera ha sempre partecipato all'Eccellenza, partecipando per due volte ai play-off (2007-2008 e 2008-2009) e vincendo la Coppa Italia regionale e la Supercoppa Puglia (2005-2006). L'ultima stagione dell'US Lucera Calcio nel campionato di Eccellenza risale alla stagione 2010-2011 nella quale fu retrocessa. Nelle stagioni successive ci fu un periodo di declino che la porter\u00e0 ad essere rifondata nel 2014 come \"Nuova Lucera Calcio\", per poi cambiare nuovamente denominazione in \"ASD Sport Lucera\". Nella stagione 2014-2015 ripart\u00ec dalla Terza Categoria. Nel 2018-2019 viene ripescato nel campionato di Prima Categoria dopo aver partecipato ai playoff del campionato precedente e assume l'attuale denominazione.\nColori e simboli.\nSimboli ufficiali.\nStemma.\nIn tutti gli stemmi usati dal club biancoceleste nella sua storia \u00e8 sempre presente un leone, simbolo della citt\u00e0 di Lucera.\nInno.\nL'inno del club \u00e8 \"Grande Lucera\", scritto da Nicola Spallone.\nStrutture.\nStadio.\nLa squadra disputa le partite casalinghe allo Stadio Comunale, ubicato nella parte alta della citt\u00e0 di Lucera, nei pressi del Castello: l\u2019entrata principale \u00e8 situata in Via Indipendenza. Ricopre un\u2019area complessiva di circa 1000 m\u00b2, mentre il manto del terreno di gioco \u00e8 in erba sintetica.\n5 sono i varchi per il deflusso degli spettatori dalla tribuna centrale e dalla curva laterale, mentre per la gradinata laterale, riservata agli ospiti, le uscite sono 2.\nDiffusione nella cultura di massa.\nIl club, \u00e8 apparso varie volte sul pi\u00f9 grande quotidiano sportivo italiano, la Gazzetta dello Sport, che in pi\u00f9 occasioni ospit\u00f2 la squadra.\nTifoseria.\nIl calcio a Lucera \u00e8 stato sempre lo sport pi\u00f9 amato, e di conseguenza il pi\u00f9 seguito, ed ha portato la citt\u00e0 alla ribalta pi\u00f9 volte, soprattutto negli anni del Presidente Franco Apollo, tant'\u00e8 che la squadra apparve varie volte sul pi\u00f9 grande quotidiano sportivo italiano, la Gazzetta dello Sport.\nUltras.\nIl gruppo Ultras attivo in citt\u00e0 adesso \u00e8 uno, ma in passato ci furono altri tre gruppi ultras.\nGli Irriducibili 2002.\nGli Irriducibili 2002, \u00e8 stata una tifoseria creata da un gruppo di ragazzi appassionati del calcio lucerino nel 2002.\nAlcuni membri di questo gruppo avendo avuto esperienza nel mondo ultras, in particolare nel gruppo della Curva Nord del Foggia Calcio, decisero di iniziare questa avventura nella propria citt\u00e0 con la passione per i colori biancocelesti.\nIl primo esordio di questo gruppo fu nel campionato di promozione dove militava la squadra, fu un'esperienza unica tanto che ci furono tante adesioni al gruppo.\nRiuscirono subito ad organizzare le trasferte e iniziare a sostenere il Lucera in varie uscite. Inizialmente le trasferte erano organizzate con mezzi propri, fino a quando riuscirono ad affittare anche con l'aiuto della societ\u00e0, dei pullman.\nBrigata Sveva e Giovent\u00f9 Ultras.\nGli altri due gruppi furono: la Giovent\u00f9 Ultras, fondata di comune accordo tra i due capi ultr\u00e0 della Brigata Sveva e degli Irriducibili 2002 , e la storica Brigata Sveva gruppo pi\u00f9 antico. La prima, siedeva in Curva Nord, mentre la seconda in tribuna.\nTeste Matte.\nIl gruppo nasce nel 2019 ed \u00e8 l'unico attivo. Dopo lo scioglimento di tutti i gruppi ultras, con il passare di molti anni e la squadra senza un gruppo sostenitore, durante la fine del Campionato di Prima Categoria 2018-2019, un gruppo di giovani ragazzi con l'aiuto di alcuni vecchi ultras Lucerini, diedero vita a questo nuovo gruppo ultras che esord\u00ec in casa durante le ultime giornate di campionato. Il gruppo \u00e8 principalmente composto da giovani ragazzi con la voglia e la passione di sostenere la propria citt\u00e0 e i propri colori.\nGemellaggi e rivalit\u00e0.\nRivalit\u00e0.\nLe rivalit\u00e0 pi\u00f9 sentite sono quelle con i cugini del Foggia Calcio, e con l'Audace Cerignola, la prima di origine politico-geografica, la seconda di origine storico-culturale. Le rivalit\u00e0 con le altre pugliesi, in particolare Bisceglie, Nard\u00f2 e San Severo, ma anche con i tifosi di Benevento, Gladiator e Melfi, sono nate sul campo nei numerosi campionati disputati tra di loro.\nLa pi\u00f9 grande rivale del Lucera, oltre alle sopracitate Foggia, e Cerignola, \u00e8 il Vigor Trani, rivalit\u00e0 scaturita durante la stagione calcistica 2004/2005 alla fine dell'incontro tra le due squadre. Un brutto episodio, si verific\u00f2 a fine gara; un ultras del Vigor Trani mai identificato, entr\u00f2 in camp\u00f2 e si avvent\u00f2 violentemente sull'allenatore del Lucera all'epoca Pietro Maiellaro, facendo scattare una vera e propria rivolta da parte del gruppo \"Irriducibili 2002\" e di altri tifosi lucerini, contro le forze dell'ordine, per non essere state in grado di fermare quel tifoso esaltato. Dopo quell'episodio ci fu una vera e propria guerriglia tra i tifosi lucerini e tranesi."}
{"id": "3050409", "revid": "666668", "url": "https://it.wikipedia.org/wiki?curid=3050409", "title": "Festival internazionale di Marsiglia", "text": "Il Festival internazionale di Marsiglia \u00e8 un festival cinematografico dove vengono presentati molti film europei e vengono premiati i migliori in diverse categorie. Nasce nel 2002 e si svolge generalmente per 5 giorni.I film vengono scelti da una commissione. Ogni edizione ha la sua giuria speciale."}
{"id": "3050410", "revid": "149587", "url": "https://it.wikipedia.org/wiki?curid=3050410", "title": "Pietro G. Beltrami", "text": ""}
{"id": "3050411", "revid": "1921867", "url": "https://it.wikipedia.org/wiki?curid=3050411", "title": "Nicolas Winding Refn", "text": "Annoverato insieme a Lars von Trier e Thomas Vinterberg come uno degli autori pi\u00f9 significativi del cinema danese, i suoi film si sono diffusi in tutto il mondo conquistando una nutrita schiera di ammiratori. Ha vinto il Prix de la mise en sc\u00e8ne per \"Drive\" alla 64\u00aa edizione del Festival di Cannes.\nBiografia.\nNato a Copenaghen, figlio del regista Anders Refn e della fotografa Vibeke Winding, all'et\u00e0 di otto anni con la famiglia si trasferisce a New York, dove ha trascorso gran parte dell'infanzia e dell'adolescenza. Nel 1993, Winding Refn frequenta l'American Academy of Dramatic Arts, ma torna presto in Danimarca. Dopo aver realizzato un cortometraggio, attira l'attenzione di un produttore, che gli offre 32 milioni di corone per farlo diventare un film. Cos\u00ec a soli 25 anni, senza una formazione adeguata, realizza il suo primo film, \"Pusher - L'inizio\", che diventa il primo capitolo dell'omonima trilogia, terminata nel 2005 e diventata ben presto un fenomeno cult underground, peculiare per la sua rappresentazione realistica del mondo della droga al tempo stesso presentata con un grande gusto stilistico per la regia e le musiche, marchio di fabbrica che far\u00e0 la fortuna del regista.\nNel 1999 realizza il suo secondo lungometraggio, \"Bleeder\", seguito da \"Fear X\", del 2003, suo primo film in lingua inglese che vede la collaborazione dello scrittore beat Hubert Selby e dell'attore John Turturro. Dopo l'insuccesso di \"Bleeder\" e dell'ambizioso e costoso \"Fear X\", il regista decide di tornare sui propri passi e di dirigere due seguiti del film \"Pusher - L'inizio\", il quale era nel frattempo diventato un cult in tutto il mondo. Nel 2004 \u00e8 uscito \"Pusher II - Sangue sulle mie mani\" e nel 2005 \"Pusher 3 - L'angelo della morte\", film realizzati in parte per necessit\u00e0 economiche del regista ma anche per una sua esplicita voglia di tornare in quel mondo malfamato dove la vita ha un valore cos\u00ec flebile, realizzando due dei film che i suoi fan e i critici di tutto il mondo apprezzano maggiormente, tornando in gioco con due successi uno dopo l'altro.\nNel 2008 realizza il film biografico \"Bronson\", che racconta la storia del criminale inglese Michael Gordon Peterson, meglio conosciuto come Charles Bronson, famoso per aver trascorso gran parte della sua vita in cella d'isolamento; il film \u00e8 la consacrazione di Refn, e viene premiato in molti festival in giro per il mondo sia per la genialit\u00e0 della messa in scena che per la straordinaria interpretazione del protagonista Tom Hardy, ruolo che colp\u00ec particolarmente il regista Christopher Nolan, il quale scelse Hardy per il ruolo di Bane nel blockbuster \"Il cavaliere oscuro - Il ritorno\".\nNel 2009 Refn torna a dirigere l'attore danese Mads Mikkelsen (con il quale aveva gi\u00e0 lavorato nella trilogia \"Pusher\"), nel film \"Valhalla Rising - Regno di sangue\", presentato nella selezione ufficiale del Toronto International Film Festival e fuori concorso alla 66\u00aa Mostra del Cinema di Venezia; il film malgrado un buon successo di critica si rivela un fiasco di pubblico, fatto che rigetta nell'ombra il regista.\nNel maggio 2011 Refn presenta in concorso al Festival di Cannes il film d'azione \"Drive\", con protagonista Ryan Gosling, che gli vale il premio per la miglior regia. All'uscita nelle sale il film si rivela un grandissimo successo in tutto il mondo, incassando 80 milioni di dollari a fronte di un investimento di 15, ricevendo anche una nomination ai Premi Oscar e lanciando definitivamente il regista e l'attore Ryan Gosling.\nDopo il grande successo di \"Drive\", il regista e l'attore Ryan Gosling si sono subito lanciati in un nuovo progetto: il film \"Solo Dio perdona\", anche questo andato in concorso al Festival di Cannes prima di uscire a partire dalla primavera del 2013 in tutto il mondo. Il film \u00e8 un progetto al quale il regista pensava da anni, scritto da Refn in un momento di difficolt\u00e0 finanziaria e con una grande rabbia per il mondo esterno, rabbia esternata nella crudezza ed essenzialit\u00e0 di emozioni del film, un prodotto low-budget che nessuno si sarebbe aspettato dal regista dopo il successo di Drive, dimostrando che non ama i meccanismi hollywoodiani e che preferisce rimanere ancorato a piccole produzioni.\nNel 2014 viene scelto dalla presidentessa Jane Campion, per essere membro della giuria ufficiale al 67\u00ba Festival di Cannes. Nel maggio 2016 torna nuovamente al Festival di Cannes, in concorso per la Palma d'oro, con la pellicola horror \"The Neon Demon\".\nVita privata.\nCollezionista di giocattoli, Winding Refn \u00e8 sposato con l'attrice Liv Corfixen, con la quale ha avuto due figli."}
{"id": "3050414", "revid": "177966", "url": "https://it.wikipedia.org/wiki?curid=3050414", "title": "Discografia di Slash", "text": "La discografia di Slash, chitarrista hard rock statunitense, \u00e8 composta da cinque album in studio, cinque dal vivo, due EP, una colonna sonora e sette singoli, pubblicati tra il 2009 e il 2022."}
{"id": "3050423", "revid": "54253", "url": "https://it.wikipedia.org/wiki?curid=3050423", "title": "Controversie sull'attentato al Pentagono dell'11 settembre 2001", "text": ""}
{"id": "3050425", "revid": "767487", "url": "https://it.wikipedia.org/wiki?curid=3050425", "title": "Jos\u00e9 Manuel Flores", "text": "Carriera.\nClub.\nIl 21 luglio 2010 firma un contratto che lo lega al Genoa, due mesi dopo debutta in campionato nella gara interna contro la Fiorentina.\nIl 23 luglio 2011 si trasferisce a Maiorca con la formula del prestito con diritto di riscatto.\nRientrato dal prestito, non facendo pi\u00f9 parte del progetto tecnico del Grifone, viene ceduto a titolo definitivo il 10 luglio 2012 allo Swansea per due milioni di sterline pi\u00f9 eventuali bonus.\nNazionale.\nNel mese di ottobre 2008 Chico ha debuttato con la Nazionale spagnola Under-21. Fu tra i convocati per l'Europeo Under-21 2009, che si gioc\u00f2 in Svezia.\nStatistiche.\nPresenze e reti nei club.\n\"Statistiche aggiornate al 30 giugno 2015.\""}
{"id": "3050430", "revid": "88740", "url": "https://it.wikipedia.org/wiki?curid=3050430", "title": "Ordine del Trono imperiale", "text": "L'Ordine del Trono imperiale era un ordine cavalleresco dell'Impero cinese.\nStoria.\nL'Ordine del Trono imperiale venne creato il 20 marzo 1911 dal principe reggente Chun in nome del figlio, l'Imperatore Pu Yi, all'epoca minorenne.\nEsso venne creato in un'unica classe e destinato ai sovrani regnanti stranieri in segno di amicizia."}
{"id": "3050431", "revid": "767487", "url": "https://it.wikipedia.org/wiki?curid=3050431", "title": "Germ\u00e1n Antonioli", "text": "Carriera.\nHa giocato in Serie A con la maglia della ."}
{"id": "3050435", "revid": "88740", "url": "https://it.wikipedia.org/wiki?curid=3050435", "title": "Ordine del Dragone Giallo", "text": "L'Ordine del Dragone Giallo era un ordine cavalleresco dell'Impero cinese.\nStoria.\nL'Ordine del Trono imperiale venne creato il 20 marzo 1911 dal principe reggente Chun in nome del figlio, l'Imperatore Pu Yi, all'epoca minorenne.\nEsso venne creato in un'unica classe e destinato ai membri di case regnanti straniere in segno di amicizia. Assieme agli altri ordini aventi per tema il sacro simbolo del dragone, questa onorificenza costitu\u00ec una delle ultime onorificenze create dalla Cina imperiale."}
{"id": "3050454", "revid": "287204", "url": "https://it.wikipedia.org/wiki?curid=3050454", "title": "Storia del Rangers Football Club", "text": "La storia del Rangers Football Club ha inizio nel 1872. Nel corso dei decenni la societ\u00e0 calcistica di Glasgow ha conquistato diversi trofei anche in campo internazionale.\nDalle origini al nuovo secolo (1872-1900).\nNel 1872, a Glasgow, i fratelli Peter e Moses McNeil, William McBeath e Peter Campbell furono incuriositi e divertiti da una partita di calcio cui avevano assistito di recente e si riunirono per formare un club calcistico. La prima partita della neonata squadra fu nel maggio 1872 (per la cronaca, un pareggio per 0-0 contro il Callander Football Club). Sfogliando un libro sul rugby, Moses McNeil vide il nome \"Rangers\", che gli piacque subito e con il quale battezz\u00f2 anche la squadra di calcio da lui co-fondata. Con quel nome la squadra gioc\u00f2 la sua seconda e ultima partita per quell'anno, una vittoria per 11-0 contro un non meglio identificato Clyde, altra squadra di Glasgow.\nA piccoli passi, ma progressivamente, la squadra crebbe e gi\u00e0 nel 1876 Moses McNeil divenne il primo giocatore dei Rangers a vestire la maglia della nazionale scozzese per un'amichevole contro il . Nel 1877 e nel 1879 i Rangers arrivarono alla finale della Coppa di Scozia, entrambe le volte persa contro il Vale of Leven. Del 1888 \u00e8, invece, il primo di oltre 370 derby cittadini contro il , perso per 2-5, che diede origine alla \"Old Firm\". Il 1890 vide i Rangers tra i fondatori della Lega Calcio scozzese e l'anno successivo li vide campioni nazionali a pari merito del Dumbarton, squadra contro la quale i Rangers pareggiarono 2-2 nell'incontro di spareggio per il titolo dopo che la stagione regolare li aveva visti finire appaiati in testa alla classifica. Nel 1894 arriv\u00f2 la prima vittoria nella Coppa di Scozia, al termine della finale vinta per 3-1 contro i rivali del Celtic. Precedentemente, quando la Lega Calcio scozzese ancora non era stata costituita, i Rangers giocarono anche nella Coppa d\u2019Inghilterra, della quale raggiunsero nel 1887 la semifinale, poi persa contro l'.\nGli ultimi quattro anni del secolo videro i Rangers aggiudicarsi due Coppe (1897 e 1898) e due titoli di campione di Scozia (1899 e 1900) consecutivi. Il campionato 1898/99, in particolare, \u00e8 degno di nota perch\u00e9 la squadra vinse tutte le 18 partite in calendario.\nFino a quel momento la squadra non aveva una struttura societaria definita, come neppure un allenatore: fu proprio nel 1899 che il club divenne una societ\u00e0 regolarmente registrata e al dirigente addetto all'arbitro William Wilton venne affidato il ruolo di allenatore. Venne anche formato un consiglio d'amministrazione e fu eletto presidente James Henderson.\nWilton e Struth: mezzo secolo di successi (1901-1954).\nSotto la guida di William Wilton - affiancato, in seguito, dal suo vice Bill Struth - la squadra vinse sette titoli nel primo ventennio del nuovo secolo, dal 1901 al 1920. In particolare, quest'ultimo titolo giunse al termine di una stagione da record: avendo mancato di riconfermarsi campioni nel 1919, i Rangers affrontarono il torneo successivo decisi a riprendersi il primo posto, e lo ottennero alla fine di un campionato in cui segnarono 106 goal in 42 incontri. Wilton non fece in tempo, tuttavia, a godersi l'ennesimo trionfo perch\u00e9 mor\u00ec nel maggio del 1920 a causa di un incidente in barca, cosa questa che port\u00f2 Struth alla guida della squadra per 34 stagioni consecutive, fino al 1954: in quel periodo l'ex braccio destro di Wilton port\u00f2 nella bacheca dei Rangers 18 titoli di campione scozzese, 10 Coppe di Scozia e anche 2 Coppe di Lega, dando al club anche il primo \"treble\" scozzese nel 1948/49.\nScott Symon e l'Europa (1954-1967).\nBill Struth lasci\u00f2 l'incarico di allenatore nel 1954 dopo il \"double\" di un anno prima e il suo posto fu preso da Scott Symon, il terzo allenatore in 55 anni di storia societaria dei Rangers. Symon rimase per 13 stagioni alla guida della squadra, nel corso dei quali la condusse fuori dai confini del Regno Unito con risultati anche di rilievo: l'UEFA aveva, infatti, istituito nel 1955 la Coppa dei Campioni e, nel 1960, la Coppa delle Coppe. A fronte, quindi, dei sei titoli nazionali (1956, 1957, 1959, 1961, 1963 e 1964) e delle cinque Coppe di Scozia (1960, 1962, 1963, 1964 1966), nonch\u00e9 l'ennesimo \"treble\" campionato / Coppa di Scozia / Coppa di Lega nel 1964, arriv\u00f2 anche la prima partecipazione alla Coppa dei Campioni 1956/57, che si risolse in un'eliminazione a opera del nella terza partita di spareggio agli ottavi di finale. Nel 1959/60 la squadra arriv\u00f2 fino alla semifinale, perdendo contro l'Eintracht Francoforte con un complessivo 4-12 (1-6 e 3-6), ma nel 1961 fu la prima squadra britannica a raggiungere una finale europea, quella della Coppa delle Coppe, persa con un complessivo 1-4 contro la Fiorentina (0-2 a Glasgow, 1-2 a Firenze). Prima di lasciare l'incarico, Symon guid\u00f2 i Rangers a un'altra finale di Coppa delle Coppe, quella del 1966/67, persa contro il ai tempi supplementari (nella stessa stagione in cui il vinceva la Coppa dei Campioni).\nWaddell e il successo europeo (1969-1972).\nL'uscita di Symon fu seguita da un breve interregno di Davie White, durato due stagioni prive di successi. Nel 1969 giunse sulla panchina dei Rangers il quinto tecnico della storia del club, Willie Waddell. A lui \u00e8 legato l'unico successo della squadra fuori dai confini patrii, la Coppa delle Coppe 1971-72 vinta battendo la Dinamo Mosca per 3-2 al Camp Nou di Barcellona, in una finale che vide anche l'invasione di campo di circa 10.000 scozzesi ubriachi a un minuto dalla fine dell'incontro; invasione ripetuta al fischio finale, che imped\u00ec la cerimonia di premiazione e che diede vita ad accesi scontri non privi di brutalit\u00e0 con la polizia di Franco. L'invasione cost\u00f2 ai Rangers la squalifica internazionale per due stagioni, poi ridotte a una dall'UEFA, ma anche cos\u00ec la squadra, che aveva fallito per un punto la scalata al titolo nazionale, non pot\u00e9 difendere nella stagione successiva la Coppa vinta.\nLa vittoria europea, comunque, giungeva poco meno di un anno e mezzo dopo il secondo grande disastro di Ibrox del 1971 e fu vissuta come l'uscita da un lungo periodo buio. Poche settimane dopo la vittoria della Coppa delle Coppe Waddell lasci\u00f2 l'incarico per diventare direttore generale del club, e il suo posto fu preso dal suo ex-braccio destro John \u201cJock\u201d Wallace jr., figlio d'arte.\nWallace jr. 1 (1972-1978).\nJock Wallace jr., calciatore, tecnico e a sua volta figlio di calciatore, assunse la direzione tecnica della squadra in un periodo fecondo per il club. Nelle sue sei stagioni sulla panchina dei Rangers vinse tre titoli nazionali (1975, 1976 e 1978, l'ultimo dei quali ottenuto nel campionato riformato a 10 squadre con doppia andata e un ritorno, formula a tutt'oggi adottata in Scozia). Il campionato del 1975 interruppe una serie di nove titoli consecutivi vinti dagli eterni rivali del Celtic, che gi\u00e0 avevano avuto modo di collaudare la tenuta dei Rangers sotto la guida di Wallace nella sua stagione d'esordio, risultando sconfitti nella finale di Coppa di Scozia 1972/73 per 3-2. A Wallace si devono anche il terzo e quarto \"treble\" del club, rispettivamente nel 1976 e nel 1978, anno in cui, inaspettatamente e senza alcuna spiegazione, il tecnico si dimise. Grazie, tuttavia, al gran raccolto di successi del decennio quasi al termine, i Rangers divennero il club pi\u00f9 titolato di Scozia. Il posto di Wallace fu preso da uno dei protagonisti di quel periodo, l'ex calciatore John Greig.\nJohn Greig (1978-1983).\nAl primo turno della Coppa dei Campioni 1978/79 Greig trov\u00f2 subito un'avversaria difficile, la , tuttavia superata 2-1 nel doppio confronto (0-1 a Torino, 2-0 a Glasgow); fu poi il turno del , regolato per 3-2 (maturato nel ritorno a Eindhoven dopo che il confronto d'andata a Glasgow si era chiuso a reti bianche); il cammino si interruppe ai quarti contro il , che fece pesare l'1-0 dell'andata e che impose l'1-1 in Scozia per un 1-2 finale che estromise i Rangers dalla Coppa. L'eliminazione europea, seppure tutto sommato accettabile, nascondeva, altres\u00ec, l'inizio di una crisi: la squadra perse la testa del campionato scozzese, fino a quel momento condotto senza troppi affanni, e inizi\u00f2 cos\u00ec un periodo nero che coinvolse i Rangers (in cinque anni di guida tecnica di Greig solo due Coppe di Scozia nel 1979 e nel 1981, e due Coppe di Lega nel 1979 e nel 1982) e, pi\u00f9 in generale, tutto il calcio di Glasgow, che coincise con l'ascesa alla ribalta delle - fino ad allora - squadre di secondo piano dell' (vincitore della Coppa delle Coppe 1982/83 contro il ) e Dundee Utd. (campione scozzese nel 1983 e semifinalista di Coppa dei Campioni 1983/84, sconfitta dalla con un 2-3 complessivo). Nonostante le Coppe vinte, Greig non riusc\u00ec mai a vincere il titolo nazionale e si dimise nel 1983.\nWallace jr. 2 (1983-1986).\nI Rangers riassunsero Jock Wallace sperando che questi fosse capace di ripetere i successi di dieci anni prima, ed effettivamente questa era anche la sua speranza, dopo avere allenato senza grande successo in Inghilterra il Leicester. Voci mai confermate vollero, tuttavia, che Wallace fosse non pi\u00f9 che una terza scelta, chiamato solo dopo i rifiuti di Jim McLean e Alex Ferguson, allenatori rispettivamente del Dundee Utd. e dell'Aberdeen sulla cresta dell'onda in quegli anni, di guidare i Rangers. Nonostante la vittoria in due Coppe di Scozia consecutive, nel 1984 e nel 1985, tuttavia, Wallace non riusc\u00ec mai a far cambiare passo alla squadra. Durante il campionato 1985/86, quando la squadra scivol\u00f2 al quinto posto in classifica senza prospettive di miglioramento, Wallace fu licenziato: dall'ultimo titolo vinto erano passati ormai otto anni e due allenatori.\nGraeme Souness e il ritorno al primato (1986-1991).\nNel 1986, lo scozzese Graeme Souness, gi\u00e0 pluridecorato in Inghilterra con il e reduce da un biennio in Italia con la Sampdoria, fece ritorno in patria e fu ingaggiato dai Rangers come giocatore-allenatore. La manovra faceva seguito alla decisione presa dal proprietario del club (lo scozzese residente negli USA Lawrence Marlborough), preoccupato dell'assenza di risultati degli ultimi anni, di mettere pesantemente mano al \"management\" societario: gi\u00e0 uno dei suoi primi atti era stato quello di insediare alla presidenza del club David Holmes, il cui programma era quello di ingaggiare gli scozzesi di spicco che si erano distinti nel campionato inglese. Souness fu, appunto, uno di essi.\nIn Inghilterra Souness aveva vinto cinque campionati e tre Coppe dei Campioni e, in Italia, aveva dato il suo contributo alla vittoria della prima Coppa Italia da parte della Sampdoria; il ritorno in Scozia segn\u00f2 anche il ritorno alla vittoria dei Rangers, che rivinsero subito il campionato alla prima stagione sotto la sua guida, dopo nove anni di assenza al vertice. Il successo fu bissato dalla vittoria in Coppa di Lega, vinta battendo in finale, per l'ennesima volta, il Celtic. David Murray rilev\u00f2 nel 1988 la propriet\u00e0 del club da Marlborough e tra i suoi primi atti vi fu la riconferma di Souness come giocatore-allenatore. Questi ripag\u00f2 la fiducia vincendo tre campionati consecutivi, l'ultimo dei quali solo da allenatore, avendo egli cessato l'attivit\u00e0 agonistica alla fine della stagione 1989/90. Quelli di Souness furono i primi tre di una serie, poi continuata dal suo successore, di nove titoli consecutivi.\nIl periodo di Souness alla guida dei Rangers fu uno dei pi\u00f9 prestigiosi della storia del club e, in generale, di tutto il calcio scozzese: a seguito del bando quinquennale inflitto dall'UEFA alle squadre inglesi dopo il disastro dell\u2019Heysel del 1985 a Bruxelles, le scozzesi divennero le pi\u00f9 credibili rappresentanti del Regno Unito in Europa, e numerosi calciatori, inglesi e non, provenienti dalla First Division si trasferirono nella lega scozzese, tra cui Ray Wilkins, Chris Woods e Terry Butcher (tutti nazionali inglesi). Non mancarono anche polemiche dovute a ragioni extracalcistiche: nel 1989, per la prima volta, i Rangers ingaggiarono un giocatore cattolico scozzese di alto profilo, Mo Johnston, cosa questa che caus\u00f2 aspre critiche sia da parte dei tifosi della squadra (che videro nell'ingaggio di un cattolico scozzese il venir meno alle tradizioni del club), sia da parte di quelli cattolici dei Celtic, che tacciarono Johnston di tradimento.\nNonostante i suoi successi con la squadra, Souness non si integr\u00f2 mai totalmente nel sistema-calcio scozzese. Bersagliato da numerose sanzioni disciplinari (fu addirittura espulso al suo esordio assoluto nei Rangers il 9 agosto 1986) fu molte volte inibito anche da allenatore.\nSouness lasci\u00f2 i Rangers nel 1991 per tornare al : la sua ultima stagione coincise con un campionato vinto all'ultima giornata sul filo di lana battendo a Ibrox i rivali per il titolo dell'. L'addio di Souness suscit\u00f2 sentimenti contrastanti tra i tifosi dei Rangers: a dispetto dei suoi successi, molti si lagnarono per quello che fu visto come un tradimento; altri, pi\u00f9 semplicemente, si dichiararono delusi. I sostenitori ebbero altres\u00ec gioco facile a mettere in risalto la differenza tra i risultati ottenuti in cinque anni da Souness con quelli dei suoi due predecessori in nove. Tutti, in generale, sostenitori e detrattori, furono comunque concordi nell'affermare che quelli di Souness furono gli anni pi\u00f9 drammatici e movimentati della storia del club. A Walter Smith, gi\u00e0 vice di Souness e suo successore sulla panchina, tocc\u00f2 il compito di continuare ad assicurare al club il successo a cui il suo ex capo-allenatore l'aveva portato.\nWalter Smith 1, il record (1991-1997).\nWalter Smith, che raccolse l'eredit\u00e0 di Souness, vinse subito il titolo nel 1992, quarto consecutivo del club, e l'anno dopo condusse i Rangers a una delle migliori stagioni della sua storia: non solo lo port\u00f2 al quinto \"treble\", ma giunse a un passo dalla finale della Coppa dei Campioni 1992-93: dopo avere eliminato i campioni inglesi del negli ottavi di finale, nella fase a gruppi i Rangers si trovarono a contendere all'Olympique Marsiglia il primo posto del raggruppamento, che avrebbe permesso di giocare la finale di Monaco di Baviera. Per un solo punto, e nonostante i Rangers avessero finito imbattuti la competizione, furono i francesi a vincere il Gruppo A e andare in finale a battere il Milan. L'anno successivo la squadra consegu\u00ec il \"double\" campionato / Coppa di Lega e manc\u00f2 il suo sesto \"treble\" perdendo la finale di Coppa di Scozia contro il Dundee Utd. Giocatori di spicco arrivarono in quel periodo, tra cui Brian Laudrup e Paul Gascoigne (entrambi al termine di esperienze con rendimento alterno in Italia), e Smith guid\u00f2 la squadra anche alla conquista dei campionati 1995, 1996 e 1997, per un personale di sei titoli consecutivi, che significarono, sommati ai tre di Souness, nove per il club e record del Celtic eguagliato. La stagione successiva, l'ultima di Smith alla guida della squadra, vide il tecnico mancare il suo settimo titolo consecutivo e il decimo dei Rangers. Nel giugno 1998 Smith firm\u00f2 per l' e, al pari suo, anche diversi giocatori lasciarono il club, tra cui Laudrup, McCoist e Gough.\nAdvocaat, \"il Piccolo Generale\" (1998-2001).\nPer sostituire Walter Smith fu chiamato nel 1998 l'olandese Dick Advocaat, soprannominato \"Il Piccolo Generale\". Proveniente dal , fu il primo allenatore non scozzese a guidare la squadra. Il suo ingaggio fu visto come l'intenzione, da parte dei vertici societari, di competere con i club europei di alto profilo. Gi\u00e0 da tempo, infatti, David Murray sosteneva che i Rangers non dovevano essere valutati tanto per i successi domestici, quanto per le prestazioni in campo europeo, specialmente nella remunerativa Champions League. Tuttavia, nonostante le cifre investite nella squadra, l'affermazione a livello continentale non arriv\u00f2 e, quando Advocaat lasci\u00f2 il club, la sua eredit\u00e0 consist\u00e9 in un passivo di bilancio che menom\u00f2 finanziariamente i Rangers per alcuni anni: in effetti, il budget messo a disposizione del tecnico olandese fu ingente, se messo a confronto con campagne acquisti precedenti e successive. 36 milioni di sterline (55 milioni di euro) furono impiegati per l'acquisto dei compatrioti Numan e van Bronckhorst, acquisti tutto sommato riusciti, anche se parzialmente vanificati da altri come quello di Andrej Kan\u010delskis, che non rese secondo le aspettative.\nSe in campo nazionale Advocaat rispett\u00f2 le previsioni ottenendo il sesto \"treble\" per il club nel 1999 e il \"double\" campionato/Coppa di Scozia nel 2000, in campo europeo i successi continuarono a non arrivare. Nella Coppa UEFA 1998/99 non riusc\u00ec a superare gli ottavi di finale, perdendo contro il ; sconfitta riscattata l'anno seguente nel terzo turno preliminare di Champions\u2019 League quando i Rangers si qualificarono alla fase a gironi proprio a spese degli emiliani.\nNel girone per\u00f2 l'undici di Glasgow arriv\u00f2 solo terzo venendo ripescato in Coppa UEFA da cui per\u00f2 usc\u00ec subito, sconfitta dal . Nonostante gli arrivi di altri giocatori di spicco, come il norvegese Flo e l'olandese Ronald De Boer l'allenatore olandese non riusc\u00ec mai ad arrivare oltre gli ottavi di finale delle competizioni europee cui partecip\u00f2 in quel periodo. In aggiunta a ci\u00f2, i metodi di Advocaat, causa di tensioni e divisioni nello spogliatoio, portarono molti giocatori a chiedere di lasciare la societ\u00e0. Dopo una stagione, la 2000/01, priva di risultati e con il Celtic autore del \"treble\", Advocaat decise di lasciare le funzioni da tecnico per mantenere quelle direttive in ambito societario, che tenne per altri 11 mesi fino alle sue definitive dimissioni nel 2002.\nIl triennio di Advocaat a Glasgow fu contraddittorio. Mentre da un lato operazioni come la costruzione di Murray Park, un centro di allenamento moderno costato 14 milioni di sterline, necessario per la preparazione dei calciatori in vista degli incontri di alto livello e per la formazione di giovani talenti nati in casa, fu vista come un progetto estremamente funzionale agli obiettivi del club, dall'altro l'esasperato professionismo di stampo continentale del tecnico olandese, non pienamente assimilato dall'ambiente circostante, fu visto come fonte di contrasto. A prescindere dalle cause della non completa riuscita del suo progetto, il rosso di bilancio lasciato da Advocaat imped\u00ec di fatto ai Rangers per diverse stagioni di condurre un mercato in linea con le loro ambizioni europee.\nAlex McLeish e le nozze d'oro con il titolo (2001-2006).\nQuando Alex McLeish assunse la guida del club nel dicembre del 2001, ben pochi invidiarono la sua posizione, dovendosi egli trovare a guidare la pesante eredit\u00e0 tecnico-finanziaria lasciata da Advocaat, che in pratica si traduceva nell'impossibilit\u00e0 di effettuare un mercato in linea con i propri programmi e nel dover tirare fuori il meglio dei giocatori ricevuti in dote dalla precedente gestione. Quando McLeish si present\u00f2 a sorpresa alla conferenza stampa dell'11 dicembre 2001 nelle vesti di manager a fianco di Advocaat la reazione dei tifosi fu tiepida, in quanto videro in ci\u00f2 il ridimensionamento delle ambizioni del club, a dispetto della buona reputazione che McLeish si era fatto allenando con buoni risultati squadre non di primo piano come gli o il .\nNeppure manc\u00f2 chi, riferendosi all'esperienza di McLeish come secondo di Alex Ferguson sulla panchina dell'Aberdeen, si chiese se un personaggio cos\u00ec poco legato alle sorti dei Rangers sarebbe stato in grado di gestire la contesa contro i ringalluzziti avversari del Celtic. Il giovane tecnico ebbe modo di far ricredere chi dubitava di lui: nel 2002 vinse subito la Coppa di Scozia, per giunta battendo 3-2 il Celtic con un goal del danese L\u00f8venkrands proprio allo scadere.\nL'anno successivo, il 2003, sembr\u00f2 confermare le attese dei sostenitori, visto che i Rangers vinsero a marzo un'altra delle innumerevoli finali contro il Celtic, quella di Coppa di Lega, per 2-1, realizzarono il \"double\" a maggio vincendo il titolo all'ultima giornata di campionato in un finale drammatico, che vide il Celtic soccombere solo per una peggiore differenza-reti (+72 contro +73 dei Rangers); infine, una settimana pi\u00f9 tardi, completarono il loro settimo \"treble\" battendo in finale di Coppa di Scozia il Dundee per 1-0. Il \"treble\" coincise anche con il 50\u00ba titolo di campione di Scozia, che fece dei Rangers il primo club europeo a tagliare tale prestigioso traguardo.\nTuttavia, gli effetti del dissesto economico lasciato da Advocaat iniziarono a farsi sentire: il calo di risorse finanziarie impose pesanti tagli alle spese, che si concretizz\u00f2 nella cessione di giocatori anche di successo ma costosi come Lorenzo Amoruso, il nazionale Neil McCann, e nella necessit\u00e0 di rimpiazzarli con giovani di talento ma di basso costo o a parametro zero. E in effetti, nel 2003/04, la squadra rimaneggiata in tal senso riusc\u00ec a prendere la testa del campionato e a qualificarsi per la Champions' League, ma la cessione in corso d'opera del capitano Barry Ferguson provoc\u00f2 una grave flessione nella squadra e il mancato successo in tutte le competizioni. Tra gli acquisti a basso costo della successiva stagione 2004/05 vi fu il serbo Dragan Mladenovi\u0107, pagato un milione di sterline e utilizzato pochissimo per via degli infortuni. Dopo la sconfitta contro il Celtic in campionato e l'esclusione dall'Europa, la societ\u00e0 decise di cedere Boumsong al dopo sei mesi al club, e con i soldi della vendita (8 milioni di sterline) i Rangers acquistarono Thomas Buffel e richiamarono a casa l'ex capitano Barry Ferguson. Arrivarono cos\u00ec la Coppa di Lega a marzo, vinta battendo il per 5-1 in finale e, alquanto inaspettatamente, il 51\u00ba titolo di campione di Scozia, vinto ancora una volta dopo un testa-a-testa contro il Celtic risolto solo all'ultimo minuto dell'ultima giornata.\nL'ultima stagione di McLeish cominci\u00f2 male, con una rapida eliminazione dalla coppa di Lega a opera, ancora una volta, del Celtic. Nonostante le dichiarazioni di David Murray, che assicur\u00f2 fiducia a tempo indeterminato al tecnico, molti ritennero che la fiducia fosse motivata dal fatto che il presidente del club non poteva ancora ingaggiare il francese Paul Le Guen, che era il vero obiettivo della societ\u00e0. La dichiarazione di fiducia ebbe un benefico effetto sulla squadra, che si riprese, ma ebbe un calo in primavera, perdendo quasi la met\u00e0 delle rimanenti partite di campionato. Alla fine della stagione, conclusasi senza vittorie, McLeish rassegn\u00f2 le dimissioni, peraltro gi\u00e0 annunciate a febbraio.\nMcLeish vinse sette titoli (un \"treble\" e due \"double\") nei suoi sei anni di guida. Rimane agli archivi anche il primato di 50 titoli nazionali, conseguito proprio da McLeish.\nIl fallimento Le Guen (2006-2007).\nL'esperienza del francese Paul Le Guen alla guida dei Rangers \u00e8, a tutt'oggi, notevole soprattutto per la sua estrema brevit\u00e0: solo sei mesi, dal luglio 2006 al gennaio 2007. Appena arrivato, il tecnico, gi\u00e0 allenatore del Lione pluricampione di Francia, forte di un \"budget\" garantito da un nuovo sponsor del club, diede avvio a una faraonica campagna acquisti con l'ingaggio del sudafricano Dean Furman dal , dei francesi William Stanger (poi lasciato libero a febbraio 2007 dal club) e Antoine Ponroy dal Rennes, il ceco Libor Sionko e lo svedese Karl Svensson, mentre lasci\u00f2 libero il beniamino di Ibrox Alex Rae di trasferirsi al Dundee, dove \u00e8 attualmente giocatore-allenatore.\nUna prima amichevole contro i campioni nordirlandesi del Linfield per 2-0 il 6 luglio 2006 a Belfast fece ben sperare, anche se le prime avvisaglie di una stagione non facile giunsero durante una tourn\u00e9e in Sudafrica poco dopo, quando i Rangers furono sconfitti dai campioni sudafricani del Mamelodi Sundowns. Dopo due vittorie iniziali in campionato, il primo match impegnativo per i Rangers, contro il Dundee Utd., vide la squadra pareggiare per 2-2, per giunta costretta a inseguire dallo 0-2. A novembre la squadra era gi\u00e0 terza a 15 punti dal Celtic capolista. A dispetto dei buoni risultati della Coppa UEFA, in cui i Rangers hanno raggiunto gli ottavi di finale, e dopo numerosi problemi con lo spogliatoio, altri arrivi, cessioni e giocatori ceduti in prestito, il 4 gennaio 2007 Le Guen ha rassegnato le dimissioni da tecnico senza essere mai riuscito a far fare alla squadra un decisivo salto di qualit\u00e0.\nIl nuovo corso di Walter Smith (dal 2007).\nDopo l'abbandono di Le Guen la stampa trov\u00f2 \u00abcomprensibile\u00bb che la nuova struttura societaria prevedesse il ritorno di Walter Smith come allenatore e Ally McCoist come suo vice. Tuttavia, essendo Smith in quel momento l'allenatore della nazionale scozzese, la Federazione sulle prime rifiut\u00f2 di lasciarlo libero e, una volta che lo stesso Smith si dimise, annunci\u00f2 azioni legali contro di lui per inadempienza contrattuale. Il 10 gennaio 2007 la coppia Smith-McCoist assunse in ogni caso la guida tecnica del club.\nSotto la guida tecnica di Smith i Rangers hanno chiuso la stagione 2006-2007 al secondo posto della Scottish Premier League, anche se il nuovo manager pu\u00f2 vantare al suo attivo due vittorie sui rivali cittadini, la prima per 1-0, ottenuta l'11 marzo 2007 al Celtic Park, la pi\u00f9 recente ad Ibrox per 2-0 il 5 maggio.\nNel 2007-08, dopo l'eliminazione dalla Champions League giungendo al 3\u00ba posto in un difficile girone con Barcellona, Lione e , i Rangers hanno compiuto un positivo cammino in Coppa UEFA, conclusosi con la sconfitta per 0-2 in finale al City of Manchester Stadium il 14 maggio 2008 contro lo , allenato proprio da Dick Advocaat. Hanno poi vinto la Scottish Cup battendo in finale il Queen of the South per 3-2.\nDopo tre anni di attesa, i Rangers sono tornati a vincere il campionato scozzese (il loro 52\u00b0) nella stagione 2008-09. Inoltre si sono aggiudicati per la 33\u00aa volta la Scottish Cup battendo il Falkirk per 1-0.\n2010-2012: il fallimento.\nIl 6 maggio 2011, David Murray vende il club alla Wavetower Limited di propriet\u00e0 della Liberty Capital detenuta da Craig Whyte per 1 sterlina.\nNel giugno 2011 viene ingaggiato come tecnico l'ex giocatore Ally McCoist che fallisce la qualificazione alla fase a gironi della Champions.\nIl 14 febbraio 2012 i Rangers entrano in amministrazione controllata a causa del mancato pagamento di 9 milioni di sterline al fisco britannico. Con l'ingresso in amministrazione vengono sottratti al club 10 punti in campionato.\nGli amministratori hanno elaborato un piano di taglio di costi al fine di risanare le finanze del club, anche proponendo ai giocatori di decurtarsi il 75% dello stipendio. Il debito \u00e8 di oltre 100 milioni di euro. Il termine ultimo per l'estinzione del debito \u00e8 stato confermato al 31 marzo 2012. Il club, che non ha ricevuto offerta da nessun investitore, ha dichiarato che non riuscir\u00e0 a coprire il debito.\nIl 6 maggio 2012 l'ex proprietario dello Sheffield United, Charles Green, \u00e8 stato nominato dagli amministratori Duff&amp;Phelps quale \"preferred bidder\" (miglior offerente) per l'acquisto del club, proponendo ai creditori un CVA (Company Voluntary Arrangment) - un accordo per la restituzione di parte del debito - per appianare i 93,5 milioni di sterline dovuti.\nLa messa in liquidazione e l'esclusione della NewCo Rangers dalla SPL.\nIl 14 giugno 2012 il CVA presentato da Charles Green a tutti i creditori \u00e8 stato rifiutato dall'HMRC, come anticipato dal fisco gi\u00e0 nella giornata del 12 giugno 2012, e da altri creditori, e la societ\u00e0 \u00e8 stata messa in liquidazione.\nLo stesso 14 giugno Charles Green ha acquistato gli \"assets\" (Ibrox, Murray Park, etc.) della squadra per 5,5 milioni di sterline ed ha formato una NewCo (una nuova societ\u00e0 che sar\u00e0 nominata The Rangers Football Club).\nIl 4 luglio i 12 clubs della SPL hanno votato sull'ipotesi del passaggio della titolarit\u00e0 della posizione in SPL dai Rangers (in liquidazione) alla NewCo Rangers (di propriet\u00e0 di Charles Green)(per essere accettata la NewCo doveva avere almeno 8 voti favorevoli su 12).\nGi\u00e0 tra il 22 e il 25 giugno 2012 con appositi comunicati stampa , Hearts, Dundee Utd, Inverness CT, e St. Johnstone avevano annunciato che il 4 luglio avrebbero votato no alla NewCo in SPL, anticipando di fatto l'esito del voto, perch\u00e9 la NewCo Rangers avrebbe avuto bisogno di almeno otto voti a favore per rientrare direttamente in SPL.\nLa votazione \u00e8 stata comunque effettuata il 4 luglio 2012, e la risposta dei clubs scozzesi \u00e8 stata di 10 voti a sfavore, un astenuto (Kilmarnock FC) e un voto a favore (gli stessi Rangers in liquidazione). Tra le motivazioni addotte dai club si \u00e8 sottolineato che \u00abl'azione \u00e8 stata fatta per proteggere l'integrit\u00e0 del gioco del calcio in Scozia\u00bb.\nIl 13 luglio i 30 clubs della SFL (Scottish Football League), partecipanti alla Prima, Seconda e Terza Divisione scozzese, hanno votato se ammettere la NewCo Rangers (di propriet\u00e0 di Charles Green) in Third Division o direttamente in First Division (la seconda serie). Nei giorni precedenti la votazione, la FIFA aveva dichiarato che \"il merito sportivo\" doveva essere messo al primo posto nella decisione su quale campionato la NewCo Rangers avrebbe dovuto disputare la stagione successiva, sebbene avesse sottolineato che non sarebbe intervenuta sulla decisione finale, che spettava alla SFA. Inoltre sempre nei giorni precedenti, 17 clubs su 30 (la maggioranza) avevano dichiarato che all'incontro avrebbero votato a sfavore dell'ammissione della NewCo Rangers direttamente in First Division, rendendo di fatto la votazione una mera formalit\u00e0. La votazione \u00e8 comunque stata effettuata nella mattinata di venerd\u00ec 13 luglio 2012 e con un esito di 25 a 5, i clubs scozzesi hanno indicato di volere che i NewCo Rangers partissero dalla serie pi\u00f9 bassa: la Third Division. Tale decisione non \u00e8 stata ancora ratificata dalla SFA. Intanto dopo un iniziale comunicato stampa in cui la NewCo Rangers si augurava che venisse introdotta, come annunciato da alcuni organi di stampa, la SPL2 - in cui sarebbe invitata la stessa NewCo Rangers assieme ad altri club di First Division, scavalcando cos\u00ec il voto della SFL, il 16 luglio 2012 il presidente della NewCo Rangers Charles Green ha dichiarato di essere pronto ad entrare in Third Division, anche se sono necessari ancora alcuni step prima che l'SFA possa accettare la loro membership.\nIl 15 luglio 2012 il capo cronista di Channel 4, Alex Thompson, aveva intanto svelato un'e-mail confidenziale inviata da Stewart Regan, il presidente della SFA, ai massimi esponenti del calcio scozzese il 23 giugno 2012, in cui era riassunto il piano segreto per creare la SPL2 in cui invitare anche la NewCo Rangers, scavalcando ogni tipo di risultato sarebbe occorso alle votazioni sia dei clubs di SPL (il 4 luglio) che di quelli della SFL (il 14 luglio), che in entrambi i casi sono risultate sfavorevoli alla NewCo Rangers di Charles Green. Venuti a conoscenza di questa lettera, molti presidenti dei clubs di SPL hanno richiesto le dimissioni di Regan.\nIl 27 luglio 2012 l'SFA concede alla NewCo Rangers una membership temporanea per permettere alla squadra di disputare il primo turno della Ramsdens Cup contro il Brechin City. La NewCo Rangers ha accettato di pagare tutti i debiti sportivi dei Rangers in amministrazione e l'embargo di acquisto giocatori per 12 mesi (embargo che inizier\u00e0 il 1\u00ba settembre 2012).\nIl passaggio dei calciatori dai Rangers in liquidazione alla NewCo.\nIl 24 giugno 2012 Steven Whittaker e Steven Naismith si rifiutano di trasferire i loro contratti alla NewCo, dichiarandosi giocatori liberi sul mercato. All'addio di Whittaker e Naismith, hanno fatto seguito le dichiarazioni di Sone Aluko e Rhys McCabe, che hanno annunciato di non voler trasferire i loro contratti alla NewCo mentre invece Lee Wallace si \u00e8 reso disponibile ad iniziare il pre-stagione con la nuova squadra nonostante il suo futuro incerto. Nel corso di poche ore, il 26 giugno 2012 in rapida successione annunciano di non volersi trasferire alla NewCo anche Jamie Ness, Kyle Lafferty, Steven Davis e Allan McGregor.\nNel frattempo il presidente della NewCo Rangers, Charles Green, ha bloccato il trasferimento di cinque giocatori (Steve Davis, Kyle Lafferty, Jamie Ness, Steven Whittaker e Steven Naismith) dichiarando che a suo modo di vedere non possono considerarsi svincolati, sebbene la PFA (Player Football Association) li consideri invece tali. In tali condizioni la SFA (Scottish Football Association) non pu\u00f2 procedere a completare il trasferimento internazionale (ITC), perch\u00e9 tale trasferimento deve essere firmato da ambo le parti. Margaret Gribbon, avvocatessa della PFA che rappresenta gli interessi di Steve Davis, Allan McGregor, Rhys McCabe, Sone Aluko, Jamie Ness, Kyle Lafferty e John Fleck, ha richiesto l'intervento della FIFA per permettere ai giocatori di giocare durante il periodo di arbitrato. Il 15 luglio 2012 la FIFA ha quindi scritto alla SFA per avere chiarimenti al riguardo entro sette giorni, per permettere ai giocatori trasferitisi all'estero di giocare con le loro nuove squadre (il nord irlandese Kyle Lafferty non ha potuto giocare il debutto nel campionato svizzero nel Sion giocato il 15 luglio 2012).\nIl 17 luglio 2012 viene annunciato dallo stesso Charles Green della NewCo Rangers che Carlos Bocanegra, Maurice Edu e Dorin Goian non trasferiranno i loro contratti dai Rangers FC alla NewCo.\nContinuano i guai giudiziari.\nIl 22 giugno 2012 Lord Hodge della Court of Session di Edimburgo ha ordinato agli amministratori Duff e Phelps di provare entro 21 giorni che non vi sia un conflitto di interesse nel ruolo svolto dal 14 febbraio 2012 come amministratori del club, come messo in luce nel documentario BBC \"The men who sold the jersey\" andato in onda a fine maggio sulla BBC Scotland.\nIl 25 giugno 2012 il Crown Office ha inoltre confermato di aver ordinato alla Strathclyde Police di indagare sul passaggio di propriet\u00e0 dei Rangers da David Murray a Craig Whyte nel maggio 2011.\nIl 2 agosto 2012 l'SPL ha confermato di aver nominato una commissione indipendente per investigare se i Rangers abbiano violato il regolamento della SPL relativamente al problema dei contratti dei giocatori (EBT e doppi contratti). Tale commissione \u00e8 presieduta da Lord Nimmo Smith. La Commissione si riunisce marted\u00ec 11 e mercoled\u00ec 12 settembre 2012.\nDopo il fallimento del 2012 la squadra \u00e8 in attesa della liquidazione. I NewCo Rangers di Charles Green partono dalla Scottish Third Division, la quarta divisione scozzese."}
{"id": "3050457", "revid": "767487", "url": "https://it.wikipedia.org/wiki?curid=3050457", "title": "Dico il vero", "text": "Dico il vero \u00e8 il secondo album in studio del rapper italiano Supa. Uscito nel 2010 vanta numerose collaborazioni tra cui Fabri Fibra (in ben 2 tracce), Emis Killa, Asher Kuno, Duellz, GL Perotti, DJ Myke (MenInSkratch) e Daniele Vit ed \u00e8 completamente prodotto da DJ Nais."}
{"id": "3050472", "revid": "1543377", "url": "https://it.wikipedia.org/wiki?curid=3050472", "title": "Baia di Monterey", "text": "La baia di Monterey \u00e8 una baia sull'oceano Pacifico, lungo la costa centrale della California. Si trova a sud di San Francisco, fra le citt\u00e0 di Santa Cruz e Monterey.\nBaia di Monterey, o anche \"The Central Coast\", sono locuzioni locali che descrivono la totalit\u00e0 delle coste che sottendono alla contea di Santa Cruz ed a quella di Monterey.\nNella baia sfocia il fiume San Lorenzo dopo un percorso di 46\u00a0chilometri svoltosi interamente in California.\nStoria.\nIl primo europeo che scopr\u00ec la baia di Monterey fu Juan Rodr\u00edguez Cabrillo il 16 novembre 1542, mentre navigava verso nord lungo la costa su un convoglio facente parte di una spedizione navale spagnola. Egli le diede inizialmente il nome di \"bah\u00eda de los Pinos\", probabilmente in funzione della foresta di pini incontrata in precedenza mentre circumnavigava la penisola di Monterey a sud della baia.\nIl 10 dicembre 1595, Sebasti\u00e3o Rodrigues Soromenho attravers\u00f2 la baia e la ribattezz\u00f2 \"bah\u00eda de San Pedro\" in onore di Pietro martire.\nIl nome attuale della baia viene documentato, per la prima volta, nel 1602 da Sebasti\u00e1n Vizca\u00edno, che venne incaricato dal governo spagnolo di eseguire una completa e dettagliata cartografia della costa. Egli cal\u00f2 le ancore, in quello che \u00e8 oggi il porto di Monterey, il 16 dicembre e lo chiam\u00f2 porto di Monterey in onore del conte di Monterrey, allora vicer\u00e9 della Nuova Spagna. Monterrey \u00e8 una forma modificata di Monterrei, una municipalit\u00e0 della Galizia, regione della Spagna dalla quale provenivano il vicer\u00e9 e suo padre.\nGli altri luoghi nelle vicinanze, che riportano Monterey nel toponimo, lo sono a causa della vicinanza alla citt\u00e0 e alla baia. Fra queste si ricordano Presidio of Monterey e .Monterey Canyon.\nGeologia.\nIl Canyon Monterey, uno dei pi\u00f9 grandi canyon sottomarini del mondo, ha inizio al largo di Moss Landing, esattamente al centro della baia di Monterey.\nFlora e fauna.\nLa baia di Monterey \u00e8 sede di diverse specie di mammiferi marini come la lontra marina, la foca comune, l'orca e molte specie di delfini. Si trova sulla rotta migratoria della balena grigia e della megattera oltre ad ospitare l'elefante marino settentrionale. Ospita anche diverse specie di squali, molluschi quali haliotis e calamari, uccelli e tartarughe marine. Diverse variet\u00e0 di kelp crescono nella baia, e molte diventano alte come alberi, formando quella che \u00e8 nota come \"kelp forest\".\nCitt\u00e0 lungo la baia di Monterey.\nIn senso orario attorno alla baia, generalmente da nord a sud. Le localit\u00e0 non sulla costa sono indentate:"}
{"id": "3050477", "revid": "179980", "url": "https://it.wikipedia.org/wiki?curid=3050477", "title": "Jos\u00e8 Ortega", "text": ""}
{"id": "3050480", "revid": "179980", "url": "https://it.wikipedia.org/wiki?curid=3050480", "title": "Juan Jos\u00e8 Cuda", "text": ""}
{"id": "3050483", "revid": "339392", "url": "https://it.wikipedia.org/wiki?curid=3050483", "title": "Jos\u00e8 Augustin Goytisolo", "text": ""}
{"id": "3050484", "revid": "31886", "url": "https://it.wikipedia.org/wiki?curid=3050484", "title": "If Eyes Could Speak", "text": "If Eyes Could Speak \u00e8 un brano musicale di Devon Werkheiser.\nComposizione.\nIl brano, scritto da Werkheiser con l'aiuto di Rune Westberg, un musicista danese, raggiunse subito successo tra i brani del giovane cantante statunitense, entrando, in versione acustica, sul suo myspace insieme ad altre canzoni (quali \"California Sun\",\"So It Goes\", \"What Did I Miss\" e \"You Wear It Well\") e nella colonna sonora del film Love at First Hiccup, in cui Werkheiser stesso interpretava le parti del protagonista. Il 1\u00ba aprile 2010 il brano fu pubblicato su iTunes come primo singolo di Devon Werkheiser in una versione polifonica.\nLa canzone.\nCome ha dichiarato Werkheiser in un'intervista, il brano \u00e8 stato scritto per tutti i ragazzi che non trovavano il coraggio di dichiararsi. La canzone, di una durata di tre minuti circa, si sviluppa in due strofe, un ritornello e un ponte; il testo \u00e8 stato scritto dal punto di vista di un ragazzo che racconta in prima persona le emozioni vissute davanti alla ragazza dei suoi sogni. A febbraio 2010 Werkheiser ha annunciato che il primo aprile seguente il brano sarebbe stato pubblicato su iTunes come suo primo singolo in una versione polifonica.\nIl video.\nIl video della canzone, disponibile su YouTube, \u00e8 stato pubblicato da Werkheiser il 16 giugno 2010. Inizialmente avrebbe dovuto essere stato girato insieme alla cantante Brook Scher, ma poi, per motivi tecnici, fu girato insieme all'allora fidanzata di Devon Molly McCook e diretto dalla Mikul Photography. Girato interamente nei territori circostanti la casa del cantante, il video mostra Devon e la fidanzata su una terrazza."}
{"id": "3050485", "revid": "287204", "url": "https://it.wikipedia.org/wiki?curid=3050485", "title": "Jos\u00e8 de Iturrigaray", "text": ""}
{"id": "3050487", "revid": "1442080", "url": "https://it.wikipedia.org/wiki?curid=3050487", "title": "Pallavolo femminile ai XXI Giochi centramericani e caraibici", "text": "Il XVII campionato di pallavolo femminile ai Giochi centramericani e caraibici si \u00e8 svolto dal 18 al 23 luglio 2010 a Mayag\u00fcez, a Porto Rico, durante i XXI Giochi centramericani e caraibici. Al torneo hanno partecipato 8 squadre nazionali centramericane e caraibiche e la vittoria finale \u00e8 andata per la quinta volta, la terza consecutiva, alla Repubblica Dominicana.\nPodio.\nCampione.\nRepubblica Dominicana(Quinto titolo)\nSecondo posto.\nPorto Rico\nTerzo posto.\nCosta Rica"}
{"id": "3050490", "revid": "131358", "url": "https://it.wikipedia.org/wiki?curid=3050490", "title": "Fitness First Stadium", "text": ""}
{"id": "3050492", "revid": "287204", "url": "https://it.wikipedia.org/wiki?curid=3050492", "title": "Jos\u00e8 Benito de Churriguera", "text": ""}
{"id": "3050494", "revid": "287204", "url": "https://it.wikipedia.org/wiki?curid=3050494", "title": "Ponti Zarate Brazo Largo", "text": ""}
{"id": "3050496", "revid": "287204", "url": "https://it.wikipedia.org/wiki?curid=3050496", "title": "Cristian Lionel Diaz", "text": ""}
{"id": "3050500", "revid": "486946", "url": "https://it.wikipedia.org/wiki?curid=3050500", "title": "Pablo Daniel Osvaldo", "text": ""}
{"id": "3050505", "revid": "179980", "url": "https://it.wikipedia.org/wiki?curid=3050505", "title": "Jos\u00e9 Carlos Surano", "text": ""}
{"id": "3050506", "revid": "179980", "url": "https://it.wikipedia.org/wiki?curid=3050506", "title": "Vicente Mat\u00edas Vuoso", "text": ""}
{"id": "3050508", "revid": "767487", "url": "https://it.wikipedia.org/wiki?curid=3050508", "title": "Jean M\u00e1rquez", "text": "Carriera.\nHa giocato per due stagioni nel CD Jalapa prima di trasferirsi al Comunicaciones."}
{"id": "3050511", "revid": "179980", "url": "https://it.wikipedia.org/wiki?curid=3050511", "title": "Santiago Damian Garc\u00eda Correa", "text": ""}
{"id": "3050527", "revid": "228587", "url": "https://it.wikipedia.org/wiki?curid=3050527", "title": "Fed Cup 1996", "text": "La Fed Cup 1996 \u00e8 stata la 34\u00aa edizione del pi\u00f9 importante torneo tennistico per nazionali femminili. Hanno partecipato alla competizione 87 nazionali. La finale si \u00e8 giocata dal 28 al 29 settembre al Boardwalk Hall di Atlantic City negli Stati Uniti ed \u00e8 stata vinta dagli Stati Uniti che hanno battuto la Spagna.\nWorld Group I Play-offs.\nData: 13-14 luglio\nWorld Group II.\nData: 27-28 aprile\nWorld Group II Play-offs.\nData: 13-14 luglio"}
{"id": "3050538", "revid": "56620", "url": "https://it.wikipedia.org/wiki?curid=3050538", "title": "Vera Brittain", "text": "Vita.\nNata a Newcastle-under-Lyme, nella contea dello Staffordshire, Vera era la figlia di una benestante famiglia che possedeva delle industrie cartiere ad Hanley e a Cheddleton. A 18 mesi la sua famiglia si trasfer\u00ec a Macclesfield, nello Cheshire, e a 11 anni si trasferisce di nuovo, a Buxton, nello Derbyshire. All'et\u00e0 di tredici anni frequenta il collegio di S. Monica a Kingswood, nel Surrey. Successivamente studia letteratura al Somerville College di Oxford dove Vera conosce, grazie alle amicizie universitarie di suo fratello Edward, il grande amore della sua vita, Ronald Leighton. Dopo un anno, nell'estate del 1915, lascia gli studi per arruolarsi come infermiera nella V.A.D. (\"Voluntary Aid Detachment\") durante la Prima guerra mondiale. Guerra che coinvolse il fratello e il fidanzato, entrambi arruolatisi come volontari nell'esercito britannico: il primo si un\u00ec al Reggimento Sherwood Foresters, il secondo al Reggimento Worcestershire.\nDurante la Grande Guerra, il suo fidanzato Roland, altri due intimi amici, Victor Richardson e Geoffrey Thurlow e suo fratello Edward, rimangono uccisi. Le loro lettere le daranno lo spunto per scrivere il libro \"Letters from a Lost Generation\".\nTornata ad Oxford dopo la guerra, Vera trov\u00f2 delle difficolt\u00e0 di adattamento alla vita tra la generazione del dopoguerra. Fu in questo periodo che incontr\u00f2 Winifred Holtby, con la quale svilupp\u00f2 una stretta amicizia. Il legame dur\u00f2 fino alla morte della Holtby, avvenuta nel 1935.\nNel 1925 sposa George Catlin, politologo e filosofo. Il loro figlio, John Brittain-Catlin, nato nel 1927, diventer\u00e0 artista, pittore, uomo d'affari e sar\u00e0 l'autore dell'autobiografia \"Family Quartet\", pubblicata nel 1987. La loro figlia, Shirley Williams, nata nel 1930, divenne invece ministro.\nOpere.\nIl primo romanzo pubblicato da Vera fu \"The Dark Tide\" (1923). Nel 1933 pubblica \"Testament of Youth\" a cui far\u00e0 seguito, nel 1940, \"Testament of Friendship\" e \"Testament of Experience\" nel 1957. Molti dei suoi romanzi si basano su esperienze reali e persone reali. A questo proposito il romanzo \"Honourable Estate\" (1936) \u00e8 pi\u00f9 di un libro di memorie.\nLa sua vocazione al pacifismo viene alla ribalta durante la Seconda guerra mondiale, quando scrive le \"Letters to Peacelovers\". Venne per\u00f2 accusata quando nel 1944 scrisse \"Massacre by Bombing\" dove si lamentava a proposito dei bombardamenti a tappeto sulle citt\u00e0 tedesche.\nNel novembre 1966 cadde in una strada male illuminata di Londra. Le lesioni che ne riport\u00f2 furono causa di un forte declino fisico che le impedirono anche di continuare a scrivere.\nLa morte.\nLa scrittrice visit\u00f2 spesso il cimitero militare inglese situato a Louvencourt, in Francia, dove si trova la tomba del fidanzato Roland.\nQuando mor\u00ec a Wimbledon il 29 marzo 1970, la sua volont\u00e0 fu che le sue ceneri fossero disperse sulla tomba del fratello Edward sull'Altopiano di Asiago, in Italia - \"... per quasi 50 anni gran parte del mio cuore \u00e8 rimasto in quel cimitero del paese italiano\" disse. Sua figlia ha onorato questa richiesta nel settembre del 1970."}
{"id": "3050542", "revid": "1226", "url": "https://it.wikipedia.org/wiki?curid=3050542", "title": "Carrie 2", "text": ""}
{"id": "3050544", "revid": "124808", "url": "https://it.wikipedia.org/wiki?curid=3050544", "title": "Carrie, lo sguardo di Satana", "text": ""}
{"id": "3050550", "revid": "486946", "url": "https://it.wikipedia.org/wiki?curid=3050550", "title": "El Carnicero", "text": ""}
{"id": "3050555", "revid": "486946", "url": "https://it.wikipedia.org/wiki?curid=3050555", "title": "Chaofan", "text": ""}
{"id": "3050564", "revid": "767487", "url": "https://it.wikipedia.org/wiki?curid=3050564", "title": "Ogilvy", "text": "La Ogilvy (fino al 2018 conosciuta anche come Ogilvy &amp; Mather) \u00e8 una tra le pi\u00f9 importanti agenzie pubblicitarie del mondo. \u00c8 stata fondata nel 1948, a New York, da David Ogilvy con la partecipazione del fratello Francis Ogilvy (all'epoca presidente dell'agenzia Mather &amp; Crowther), di Anderson Hewitt (all'epoca account manager dell'agenzia J. Walter Thompson), dell'agenzia britannica S. H. Benson e della filiale americana dell'agenzia cinese Wedgwood.\nStoria.\nFondata col nome di Hewitt, Ogilvy, Benson &amp; Mather, nel 1953 diventa Ogilvy, Benson &amp; Mather, mentre nel 1964 diventa Ogilvy &amp; Mather. Dal 1989 fa parte della multinazionale WPP.\nNel giugno 2018 cambia ufficialmente nome in Ogilvy, nell'ambito di un rifacimento dell'immagine coordinata. Oltre alla nuova immagine, infatti, arriva anche una riorganizzazione societaria: il marchio Ogilvy riunisce, infatti, le tre diverse unit\u00e0 di OgilvyOne, Ogilvy &amp; Mather Advertising e Ogilvy Public Relations.\nAttualmente possiede circa 450 uffici in tutto il mondo. Il network annovera fra i propri clienti grandi multinazionali come BBC, BP, Coca-Cola, GlaxoSmithKline, IBM, MasterCard, Merrill Lynch, Nestl\u00e9, Shell e Unilever.\nIn Italia, dal 1980 al 1993 l'agenzia assunse il nome di Livraghi, Ogilvy &amp; Mather, con Giancarlo Livraghi che assunse il ruolo di socio di maggioranza. A Milano il fotografo Giuseppe Mastromatteo ha il ruolo di Direttore Creativo Esecutivo."}
{"id": "3050566", "revid": "1071652", "url": "https://it.wikipedia.org/wiki?curid=3050566", "title": "\u010cystjakove", "text": "\u010cystjakove (; ) \u00e8 una citt\u00e0 dell'Ucraina, facente parte dell'oblast' di Donec'k.\nDall'aprile 2014 \u00e8 \"de facto\" parte della Repubblica Popolare di Doneck.\nLa denominazione attuale, gi\u00e0 in vigore prima del 1964, \u00e8 stata decisa nel 2016 dalle autorit\u00e0 ucraine, ma non \u00e8 riconosciuta dalle autorit\u00e0 della Repubblica Popolare, per le quali la citt\u00e0 conserva il nome di Torez (in ucraino e ), che si riferisce al leader del Partito Comunista Francese Maurice Thorez."}
{"id": "3050570", "revid": "235912", "url": "https://it.wikipedia.org/wiki?curid=3050570", "title": "Cloverdale (California)", "text": "Cloverdale \u00e8 una citt\u00e0 della contea di Sonoma, in California, Stati Uniti. La Northwestern Pacific Railroad raggiunse Cloverdale nel 1872. La Cloverdale Rancheria of Pomo Indians of California ha qui il proprio quartier generale.\nGeografia fisica.\nCloverdale si trova nella parte pi\u00f9 a nord della contea di Sonoma, ed \u00e8 quindi la citt\u00e0 che si trova pi\u00f9 a nord delle nove contee che fanno parte della San Francisco Bay Area, circa 135 chilometri a nord di San Francisco. La U.S. Route 101 e la State Route 128 attraversano la citt\u00e0.\nLa citt\u00e0 ha un'area totale di 6,5\u00a0km\u00b2.\nCloverdale fa parte della Wine Country, trovandosi nella Alexander Valley AVA."}
{"id": "3050578", "revid": "767487", "url": "https://it.wikipedia.org/wiki?curid=3050578", "title": "Fed Cup 1995", "text": "La Fed Cup 1995 \u00e8 stata la 33\u00aa edizione del pi\u00f9 importante torneo tennistico per nazionali femminili. Hanno partecipato alla competizione 87 nazionali. La finale si \u00e8 giocata dal 25 al 26 novembre al Valencia Tennis Club di Valencia in Spagna ed \u00e8 stata vinta dalla Spagna che ha battuto gli Stati Uniti.\nWorld Group I Play-offs.\nDate: 22-23 luglio\nWorld Group II.\nData: 22-23 aprile\nWorld Group II Play-offs.\nData: 22-23 luglio"}
{"id": "3050583", "revid": "1543377", "url": "https://it.wikipedia.org/wiki?curid=3050583", "title": "Needless", "text": " \u00e8 un manga scritto e illustrato da Kami Imai, pubblicato in Giappone da Sh\u016beisha a partire dal 2003 e in Italia da Star Comics nel 2008. Dal manga nel 2009 \u00e8 stato tratto un anime dallo studio Madhouse, prodotto in 24 episodi, ancora inedito in Italia.\nTrama.\nLa vicenda \u00e8 ambientata nell'anno 20XX d.C. o 2150 (la data non e chiara), cinquanta anni dopo la terza guerra mondiale. La capitale del Giappone, Tokyo, \u00e8 stata la citt\u00e0 maggiormente bombardata. Al suo interno si \u00e8 creato un ampio buco nero, che comunemente viene chiamato \"Black Spot\". Durante la Terza Guerra Mondiale, a Tokyo era arrivato un uomo che secondo la gente era capace di compiere miracoli, che perci\u00f2 era soprannominato Cristo II. I suoi poteri sovrumani derivavano dall'utilizzo dei \"Fragment\".\nAlcuni scienziati cercarono di creare un clone di lui e della sua sposa, tramite due progetti chiamati Adam ed Eve. Il progetto Adam per\u00f2 era destinato a fallire. Di settantasette tentativi nessuno era andato a buon fine. Solo i numeri 78 e 79, creati contro la volont\u00e0 dei finanziatori, produssero due esseri che riuscirono a sopravvivere. Il numero 78 venne scartato perch\u00e9 sprovvisto del cuore e dell'occhio destro, mentre il numero 79 risult\u00f2 perfetto e venne chiamato Adam Blade.\nUn attacco del numero 78, Adam Arclight, fece s\u00ec che Eve e Adam Blade, assieme ad uno degli scienziati, si rifugiassero nel \"Black Spot\".\nAlcuni anni dopo, Archlight divenne capo della Simeon, un'industria farmaceutica che aveva stabilito la sua base al centro del \"\"\"Black Spot\". Venuto a sapere dell'esistenza di Blade decide di impossessarsi del suo corpo per completarsi con gli organi che gli mancavano."}
{"id": "3050586", "revid": "8660", "url": "https://it.wikipedia.org/wiki?curid=3050586", "title": "Nazionale di football americano della Svezia", "text": "La nazionale di football americano della Svezia (Sveriges herrlandslag i amerikansk fotboll) \u00e8 la selezione maggiore maschile di football americano della SAFF, che rappresenta la Svezia nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi della Svezia nei confronti delle Nazionali incontrate."}
{"id": "3050591", "revid": "767487", "url": "https://it.wikipedia.org/wiki?curid=3050591", "title": "Slash Dot Dash", "text": "Slash Dot Dash \u00e8 un singolo del disc jockey inglese Fatboy Slim.\nLa canzone \u00e8 arrivata in dodicesima posizione nella Official Singles Chart ed \u00e8 stata inserita fra le \"\" dell'artista."}
{"id": "3050594", "revid": "47767", "url": "https://it.wikipedia.org/wiki?curid=3050594", "title": "Clive (nome)", "text": "Origine e diffusione.\nRiprende il cognome \"Clive\", che significa \"scogliera\", \"rupe\", \"scarpata\" in inglese antico, e originariamente denotava proprio una persona che viveva in prossimit\u00e0 di uno di questi luoghi.\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "3050595", "revid": "494555", "url": "https://it.wikipedia.org/wiki?curid=3050595", "title": "Bobby Drake", "text": ""}
{"id": "3050599", "revid": "298055", "url": "https://it.wikipedia.org/wiki?curid=3050599", "title": "Morgan Grimes", "text": ""}
{"id": "3050605", "revid": "767487", "url": "https://it.wikipedia.org/wiki?curid=3050605", "title": "Straight Faced", "text": "Gli Straight Faced sono stati un gruppo punk statunitense formatosi con il nome di Above All nel 1991 a Huntington Beach. I componenti originali erano Eric Glenn Stewart, Ron Moeller, Matthew Polentz e Samuel Marrs.\nLa band pubblic\u00f2 quattro album di studio, tra cui due su Epitaph Records, prima di sciogliersi nel 2001."}
{"id": "3050607", "revid": "131358", "url": "https://it.wikipedia.org/wiki?curid=3050607", "title": "Militari italiani caduti in missioni all'estero successive alla seconda guerra mondiale", "text": ""}
{"id": "3050608", "revid": "228587", "url": "https://it.wikipedia.org/wiki?curid=3050608", "title": "Cloverdale", "text": ""}
{"id": "3050609", "revid": "297802", "url": "https://it.wikipedia.org/wiki?curid=3050609", "title": "Straightfaced", "text": ""}
{"id": "3050612", "revid": "88740", "url": "https://it.wikipedia.org/wiki?curid=3050612", "title": "Ordine del Dragone Rosso", "text": "L'Ordine del Dragone Rosso era un ordine cavalleresco dell'Impero cinese.\nStoria.\nL'Ordine del Trono imperiale venne creato il 20 marzo 1911 dal principe reggente Chun in nome del figlio, l'Imperatore Pu Yi, all'epoca minorenne.\nEsso venne creato in un'unica classe e ai principi di sangue od ai pi\u00f9 alti ufficiali meritevoli dell'impero, in campo civile e militare. Assieme agli altri ordini aventi per tema il sacro simbolo del dragone, questa onorificenza costitu\u00ec una delle ultime onorificenze create dalla Cina imperiale."}
{"id": "3050618", "revid": "88740", "url": "https://it.wikipedia.org/wiki?curid=3050618", "title": "Ordine del Dragone Blu", "text": "L'Ordine del Dragone Blu era un ordine cavalleresco dell'Impero cinese.\nStoria.\nL'Ordine del Trono imperiale venne creato il 20 marzo 1911 dal principe reggente Chun in nome del figlio, l'Imperatore Pu Yi, all'epoca minorenne.\nEsso venne creato per ricompensare ufficiali civili e militari particolarmente meritevoli. Assieme agli altri ordini aventi per tema il sacro simbolo del dragone, questa onorificenza costitu\u00ec una delle ultime onorificenze create dalla Cina imperiale.\nGradi.\nL'Ordine disponeva di otto gradi di benemerenza:"}
{"id": "3050619", "revid": "33689", "url": "https://it.wikipedia.org/wiki?curid=3050619", "title": "All-purpose Lightweight Individual Carrying Equipment", "text": ""}
{"id": "3050622", "revid": "1494169", "url": "https://it.wikipedia.org/wiki?curid=3050622", "title": "Palookaville", "text": ""}
{"id": "3050623", "revid": "88740", "url": "https://it.wikipedia.org/wiki?curid=3050623", "title": "Ordine del Dragone Nero", "text": "L'Ordine del Dragone Nero era un ordine cavalleresco dell'Impero cinese.\nStoria.\nL'Ordine del Trono imperiale venne creato il 20 marzo 1911 dal principe reggente Chun in nome del figlio, l'Imperatore Pu Yi, all'epoca minorenne.\nEsso venne creato per ricompensare tutti gli ufficiali civili e militari distintisi per aver onorato il proprio servizio. Assieme agli altri ordini aventi per tema il sacro simbolo del dragone, questa onorificenza costitu\u00ec una delle ultime onorificenze create dalla Cina imperiale.\nGradi.\nL'Ordine disponeva di otto gradi di benemerenza:"}
{"id": "3050628", "revid": "111883254", "url": "https://it.wikipedia.org/wiki?curid=3050628", "title": "Load-Carrying Equipment", "text": "Per Load-Carrying Equipment (in italiano \"Equipaggiamento da trasporto del carico\") si intendono tutti quei gibernaggi, come l'M56, l'M67 e l'A.L.I.C.E., sviluppati e impiegati dalle forze armate statunitensi dagli anni cinquanta fino alla met\u00e0 degli anni novanta. Questi tipi di attrezzature militari, composte da cinturone, tasche e spallacci per sostenere il peso, si sono evolute nel tempo e anche nel materiale impiegato, passando alla canapa dell'M56 al nylon dell'ALICE).\nCaratteristiche.\nQuesti tipi di gibernaggi si compongono principalmente da un cinturone, al quale vengono applicate le tasche a seconda dell'ambiente operativo e delle esigenze del soldato, e da un paio di spallacci, per sostenere tutto il peso che grava sulla cinta. Opzionalmente, a questo sistema si pu\u00f2 applicare uno zaino. Al cinturone possono essere applicate svariate tipologie di tasche:\nM-1956 Load-Carrying Equipment.\nL'M56 (anche conosciuto come LCE) ha sostituito il precedente gibernaggio in tela \" M-1910 M\". L'M-1956 LCE \u00e8 stato introdotto in un periodo in cui l'esercito degli Stati Uniti si \u00e8 prodigato nell'adozione di un nuovo fucile di servizio (l'M14) e, quindi, il sistema \u00e8 molto generico in natura, poich\u00e9 progettato per ospitare depositi di munizioni e cartucce per una serie di armi di piccolo calibro.\nL'M-1956 LCE \u00e8 rimasto in servizio dalla fine del 1950 fino al 1980: largamente impiegato durante la guerra in Vietnam, ha stabilito lo standard per i futuri equipaggiamenti militari Statunitensi. \u00c8 costruito con la canapa. L\"'M-1956 LCE\" \u00e8' diverso dai precedenti sistemi statunitensi, tuttavia, \u00e8 stato sviluppato basandosi su un unico fucile, l'M14, a differenza dei gibernaggi impiegati nella seconda guerra mondiale. Infatti, il gibernaggio USA della WWII era stato costruito per supportare ben 3 sistemi d'arma: la M1918 Browning, la carabina M1 e il Garand. Le tasche sono fissate per mezzo di un gancio biforcuto che s'infila lungo due file di occhielli disposti nella parte superiore e inferiore del cinturone.\nM-1967 Modernized Load-Carrying Equipment.\nIl gibernaggio M67 (conosciuto anche come LCE) \u00e8 stato introdotto in servizio dall'esercito degli Stati Uniti nel 1968 durante la guerra del Vietnam. L'M67 fu costruito in nylon poich\u00e9 era stato riscontrato come il tessuto in canapa dell'M56 fosse lento ad asciugarsi se bagnato: l'acqua infatti andava ad appesantire la tela, rallentando i soldati. Il Nylon dimostr\u00f2 di essere un tessuto leggero, di veloce asciugamento e immune alla muffa, perfetto per il clima tropicale del Vietnam e del Sud-est asiatico.\nA differenza dell'M56, le tasche sono fissate al cinturone con delle \"clips\" metalliche: ci\u00f2 aumenta enormemente il livello di carico.\nIl sistema A.L.I.C.E..\nIl sistema A.L.I.C.E. (acronimo di \"All-purpose Lightweight Individual Carrying Equipment\") \u00e8 un tipo d'equipaggiamento personale, sviluppato inizialmente durante gli anni sessanta e adottato ufficialmente il 17 gennaio del 1973, ancora in uso tutt'oggi, sviluppato per rimpiazzare definitivamente l'M56 e l'M67. Ancora oggi fa parte dell'equipaggiamento militare di moltissimi paesi, tra cui l'Italia.\nCaratteristiche.\nIl sistema ALICE mantiene i concetti perfezionati a met\u00e0 degli anni cinquanta durante lo sviluppo del M-1956 [LCE]. Il punto pi\u00f9 importante emerso durante l'impiego dell'M56 e dell'M67 nei combattimenti \u00e8 che un fuciliere di fanteria dovrebbe svolgere una missione solo con gli elementi necessari per completarla, variando il carico da missione a missione. Infatti, poich\u00e9 il tipo di missione, il terreno e le condizioni ambientali influenzano l'abbigliamento e le attrezzature individuali, il comandante dell'unit\u00e0 pu\u00f2 prescrivere al fuciliere di fanteria gli elementi essenziali da portare in battaglia, alleggerendo i soldati, che non devono pi\u00f9 portarsi dietro dell'equipaggiamento inutile per una missione particolare (Es, il visore notturno in pieno giorno)."}
{"id": "3050630", "revid": "767487", "url": "https://it.wikipedia.org/wiki?curid=3050630", "title": "Federation Cup 1994", "text": "La Federation Cup 1994 (conosciuta oggi come \"Fed Cup\") \u00e8 stata la 32\u00aa edizione del pi\u00f9 importante torneo tennistico per nazionali femminili. Hanno partecipato alla competizione 73 nazionali. Il World Group si \u00e8 giocato al Walstadion Tennis Club di Francoforte in Germania e la finale ed \u00e8 stata vinta dagli Spagna che ha battuto gli Stati Uniti.\n\u00c8 stata l'ultima edizione del torneo con la denominazione \"Federation Cup\", l'ultima in cui il gruppo finale ha giocato tutti i match in un unico sito. L'anno successivo la competizione avrebbe assunto un formato molto simile a quello della Coppa Davis\nWorld Group.\nTutti i match si sono giocati al Walstadion Tennis Club di Francoforte in Germania su campi in terra battuta.\nLe perdenti del 1\u00ba turno sono retrocesse nel Gruppo I della Fed Cup 1995.\nLe perdenti del 2\u00ba turno formano il World Group II della Fed Cup 1995."}
{"id": "3050631", "revid": "1305772", "url": "https://it.wikipedia.org/wiki?curid=3050631", "title": "Guerneville", "text": "Guerneville \u00e8 una citt\u00e0 census-designated place nella Contea di Sonoma, California, USA.\nSecondo il censimento del 2000, la sua popolazione ammontava a 2.441. Guerneville \u00e8 una localit\u00e0 turistica privilegiata per le famiglie ed \u00e8 anche un luogo prescelto dalla comunit\u00e0 gay di San Francisco e dagli ex hippy degli anni 70, \u00e8 anche famosa per i campeggi e gli alberghi che guardano sulla Russian River Valley.\n\u00c8 stata fondata dalla famiglia Guerne nel 1850.\nStoria.\nGuerneville fu costruita adiacente al Russian River. I Redwoods crescevano con un tale vigore che gi\u00e0 un centinaio di anni fa la valle possedeva la pi\u00f9 vasta densit\u00e0 di biomassa degli stessi nell'intero pianeta. Gli indiani americani locali, i Pomo usavano questa area come accampamento estivo e la chiamarono \"Ceola\" che significa \"luogo ombreggiato\". Eccetto per alcuni davvero antichi alberi che sono preservati nella Fife Creek watershed, che si trova al centro dell'Armstrong Woods Park, molti di questi alberi risalgono al 1800, ad essi \u00e8 dovuto il primo nome della citt\u00e0 \"Stumptown.\" La fiera annuale ancora commemora questo vecchio nome infatti tale fiera \u00e8 conosciuta con il nome di \"Stumptown Days.\" \nL'attuale nome Guerneville fu dato in onore dell'immigrato svizzero George Guerne, un commerciante locale del 1800 che possedeva le segherie cittadine. La foresta che circonda la citt\u00e0 ha meno di 200 anni, molte piante infatti furono tagliate per lasciare spazio alle costruzioni di edilizia abitativa nel corso dal 1800 in poi.\nL'area divenne popolare grazie al turismo da San Francisco iniziato verso la fine dell'800. La Northwestern Pacific Railroad colleg\u00f2 la citt\u00e0 alla Marin County, poco a nord di San Francisco alla foce della Baia di San Francisco. Anche dopo la dismissione del treno alla fine degli anni 30, l'area rest\u00f2 popolare per i vacanzieri che iniziarono a raggiungerla in auto fin dai primi anni 50. \nUn cinema teatro locale, the River, fu costruito vicino alla spiaggia e faceva doppi spettacoli nel periodo 1950-1960. L'avvento dei voli economici negli anni 60 segn\u00f2 un periodo di declino per molte delle vecchie attivit\u00e0 turistiche. Le tracimazioni invernali del Russian River del 1964 causarono un ulteriore declino degli affari. \nMolte abitazioni che erano usate solamente per il periodo estivo iniziarono ad essere usate nel corso dell'intero anno da proprietari a basso reddito, e l'uso di droghe illegali e la criminalit\u00e0 divennero prevalenti nella zona.\nTuttavia una sorta di rinascimento avvenne nel corso degli anni 70 quando un cospicuo numero di gay e lesbiche da San Francisco cominciarono a preferire questa citt\u00e0 come principale centro per trascorrere i fine settimana. Molti negozi cominciarono a trovare uno sbocco economico rilevante e gli affari nella citt\u00e0 ricominciarono a prosperare.\nLa moderna Guerneville continua a emanare il fascino di una piccola citt\u00e0, a partire dalla sua piazza nel centro con i tavoli fissi per il gioco degli scacchi, i piccoli negozi sulla strada principale e la spiaggia pubblica che dal cuore della citt\u00e0 segue il Russian River, i turisti e i residenti la usano per praticare la pesca, per nuotare, per andare in canoa, e per prendere il sole. Come nel passato le spiagge sono libere, il parcheggio \u00e8 libero, si possono noleggiare le canoe, le sdraio e gli ombrelloni e ci si pu\u00f2 rifocillare presso i numerosi stand che offrono vari tipi di cibo e bevande in vendita ai bagnanti.\nLa comunit\u00e0 LGBT.\nLa citt\u00e0 \u00e8 un posto privilegiato di vacanza per la comunit\u00e0 LGBT della Francisco Bay Area e dintorni, e ospita un annuale incontro Lazy Bear Weekend tra la fine di luglio ed i primi di agosto, ed un Polar Bear Weekend, alla met\u00e0 di gennaio: si tengono anche eventi per sostenere la comunit\u00e0 LGBT organizzati dai Gay Bear.\nGuerneville \u00e8 anche sede del gruppo lesbico Russian River Sisters of Perpetual Indulgence, appartenenti alle Sisters of Perpetual Indulgence, le quali organizzano diversi eventi in riva al Russian River, tra gli altri i bingo games.\nA Guerneville vi sono diversi LGBT-friendly club e bar, come il Rainbow Cattle Company ed il Russian River Resort. Seth Montfort, compositore e pianista classico suona spesso con la \"The Mortuary Orchestra of Guerneville\" (la ex San Francisco Concerto Orchestra) al \"Music Inside Out &amp; Center\".\nPolitica locale.\nLa citt\u00e0 \u00e8 cosinderata libertaria, cos\u00ec come la maggior parte della Contea di Sonoma.\nLo sviluppo nella citt\u00e0 di Guerneville ha costituito una questione controversa. Questa citt\u00e0 periferica fu dichiarata sottosviluppata dai Supervisori della Contea i quali proposero alcuni cambiamenti. \nPer\u00f2 sia qui che nella vicina citt\u00e0 di Monte Rio un vasto progetto di fognatura e acquedotto viene osteggiato da molti, poich\u00e9 si crede che i due progetti siano correlati e che entrambi possano causare danni all'ambiente.\nNei media.\nIl vecchio ponte di Guerneville metal truss bridge pu\u00f2 essere visto dal ponte di recente costruzione, esso apparve nel film \"Mumford\" come luogo in cui la gente poteva passeggiare e parlare circondata da scenari idilliaci. \nA Guerneville ha sede la stazione radio KGGVFM 95.1 The Bridge, (www.kggvfm.org) una stazione radio non-profit, commercial-free, al servizio della comunit\u00e0 che presenta una gran variet\u00e0 di programmi prodotti localmente e ha live streaming sul web.\nL'area del Russian River a volte appare nei telegiornali locali e nazionali a causa delle frequenti alluvioni che fanno tracimare il fiume, la peggiore di queste alluvioni fu quella del 1986. I residenti considerano le alluvioni come un prezzo da pagare per poter vivere in un posto cos\u00ec bello. \nMolte delle case sono costruite pertanto con fondamenta alte, grazie alle disposizioni della FEMA, le alluvioni non hanno pi\u00f9 sulla popolazione quel grosso impatto che avevano in passato.\nInoltre gli effetti delle piene vengono mitigati dall'esteso bacino della Laguna de Santa Rosa.\nGeografia fisica.\nTerritorio.\nGuerneville si trova a ovest nella Sonoma County, lungo il Russian River sulla State Route 116, tra Monte Rio a ovest e Forestville a est.\nClima.\nGuerneville ha inverni freschi, molto umidi ed estati calde, relativamente secche. Sebbene le piogge siano rare nel corso dei mesi estivi, la nebbia spesso sale dal fiume provenendo dall'Oceano Pacifico, producendo cos\u00ec abbastanza condensazione da creare il \"fog drip\", ed \u00e8 grazie a questa particolare condizione climatica che prosperano i grandi alberi redwoode altri tipi di vegetazione.\nLa National Weather Service riporta che Guerneville ha una precipitazione annuale pari a 1.248\u00a0mm. Le precipitazioni avvengono circa in un periodo di 73 giorni all'anno. L'anno pi\u00f9 piovoso fu il 1970 con 1.783\u00a0mm ed il pi\u00f9 secco il 1949 con 796\u00a0mm. La maggiore precipitazione mensile avvenne nel mese di gennaio del 1970. Il giorno pi\u00f9 piovoso fu l'8 febbraio 1960.\nLe temperature ufficiali della vicina citt\u00e0 di Graton segnano a gennaio una media che va da 2,1\u00a0\u00b0C a 13,4\u00a0\u00b0C e in luglio una media che va da 9,1|\u00b0C fino a 28,6\u00a0\u00b0F. C'\u00e8 una media di 28,7 giorni all'anno con temperature pari a 32\u00a0\u00b0C o pi\u00f9 elevate e 44,7 giorni all'anno con temperature da 0\u00a0\u00b0C o inferiori. La temperatura pi\u00f9 alta registrata fu 45\u00a0\u00b0C il 14 luglio del 1972, e il record di temperatura pi\u00f9 bassa \u00e8 stato di -10\u00a0\u00b0C il 22 dicembre 1990. Altre stazioni meteorologiche si trovano a Occidental, Cazadero, e Fort Ross."}
{"id": "3050636", "revid": "352448", "url": "https://it.wikipedia.org/wiki?curid=3050636", "title": "Innodia", "text": ""}
{"id": "3050637", "revid": "547034", "url": "https://it.wikipedia.org/wiki?curid=3050637", "title": "Live Search Books", "text": "Live Search Books era un motore di ricerca per libri, uno dei tanti servizi di Microsoft Live Search.\nL'azienda Microsoft Corporation ha lavorato a questo progetto inserendo varie opere letterarie (di cui alcune della British Library) per digitalizzarne il contenuto e permetterne la consultazione.\nMicrosoft stava sostenendo il progetto Live Search Books Publisher Program (precedentemente denominato \"Windows Live Publisher\") per incoraggiare gli editori a inviare i loro libri per digitalizzarli e indicizzarli.\nNel maggio 2008, la Microsoft ha chiuso i servizi Live Search Books e Live Search Academic. I contenuti acquisiti sono stati trasferiti nel servizio di base Live Search oppure restituiti ai loro proprietari. Erano stati scansionati circa 750.000 libri e indicizzati in oltre 80 milioni di articoli.\nCaratteristiche.\nLive Search Books ha pubblicato opere letterarie protette da copyright attingendo dalle seguenti fonti:\nOltre alle normali funzionalit\u00e0 di ricerca, \"Live Search Books offriva\" anche:"}
{"id": "3050641", "revid": "122393582", "url": "https://it.wikipedia.org/wiki?curid=3050641", "title": "Aldelmo di Malmesbury", "text": "Fu abate di Malmesbury e vescovo di Sherborne. \u00c8 ricordato come il pi\u00f9 antico poeta anglosassone ad aver scritto in lingua latina; egli \u00e8 considerato da Beda il Venerabile un grande erudito e primo classico della letteratura inglese. Egli \u00e8 venerato come santo dalla Chiesa cattolica e da quella anglicana. La sua vita \u00e8 stata scritta per la prima volta nel XII secolo dal monaco italiano Faritius di Arezzo.\nBiografia.\nInfanzia ed educazione.\nGli Studi presso Iona (ca. 660).\nAldelmo nacque intorno al 639 nel regno del Wessex, casata reale a cui apparteneva, ed era figlio del re Centwine (676-686); aveva una sorella di nome Osburg. Studi\u00f2 inizialmente presso la scuola del monaco irlandese Maeldub (chiamato anche Maildulfo), fondatore dell\u2019abbazia di Malmesbury. Durante la sua giovinezza, trascorse un periodo presso l\u2019abbazia di Iona, dove svolse i suoi studi probabilmente sotto la tutela dell\u2019influente monaco Adomnan. Venne cos\u00ec a contatto con la tradizione irlandese e coi principali autori latini, tra cui sicuramente il poeta Virgilio. Questo soggiorno si rivel\u00f2 per lui molto significativo: sull\u2019isola infatti avr\u00e0 modo di apprendere le tecniche della metrica latina che venivano adottate nelle scuole irlandesi e che avranno importanti ripercussioni sulla sua produzione poetica. \u00c8 inoltre qui che conoscer\u00e0 il principe Aldfrith di Northumbria, suo compagno di studi momentaneamente esiliato, con il quale nascer\u00e0 un profondo legame di amicizia.\nLa scuola di Canterbury (ca. 670).\nLa tappa successiva della sua formazione ebbe luogo presso la prestigiosa scuola di Canterbury, dove incontr\u00f2 come maestri i fondatori Teodoro di Tarso, che era stato inviato in terra britannica nel 668 da Papa Vitaliano per divenire arcivescovo di Canterbury e Adriano, che nello stesso anno divenne abate a Sant\u2019Agostino presso Canterbury. Aldelmo perfezion\u00f2 la sua conoscenza del latino attraverso studi biblici, della grammatica e della patristica ed \u00e8 probabile che ricevette anche qualche nozione di greco, lingua madre dei due maestri mediterranei. Dopo diversi anni, dovette tuttavia interrompere il suo soggiorno, forse a causa di una malattia. \nAbate di Malmesbury.\nDopo la morte di Maeldub, Aldelmo divenne abate di Malmesbury. Non \u00e8 certa la data della sua ordinazione, ma con molta probabilit\u00e0 si pu\u00f2 collocare non prima del 685. \u00c9 proprio qui che tra il 682 e il 685 il padre, dopo l\u2019abdicazione, si ritir\u00f2 a vita privata e non \u00e8 escluso che la nomina ad abate di Aldelmo sia legata a una concessione da parte del primo, per distogliere il figlio da una possibile rivendicazione del trono vacante e gi\u00e0 destinato a un altro nuovo re.\nL\u2019attivit\u00e0 svolta a Malmesbury dall\u2019abate fu molto vivace: introdusse nella comunit\u00e0 la regola benedettina, cre\u00f2 una biblioteca e istitu\u00ec una scuola che accolse numerosi studenti. Alcuni di questi, come Aethilwald, intratterranno anche una relazione epistolare con Aldelmo, come alcune epistole ci testimoniano. \nIn questi anni Aldelmo comp\u00ec un viaggio a Roma, dove visit\u00f2 le principali basiliche e i numerosi santuari dedicati ai martiri locali. La presenza delle numerose iscrizioni che costellavano le chiese romane potrebbe aver dato l\u2019idea all\u2019abate di comporre simili \"tituli\" per le chiese del Wessex. Grazie alla personale conoscenza con Papa Sergio, present\u00f2 una petizione con la quale gli venne accordato il privilegio della diretta dipendenza da Roma per i due monasteri dei SS. Pietro e Paolo presso Malmesbury e di San Giovanni Battista presso Frome. \nAvrebbe poi preso parte a un sinodo della Chiesa del Wessex, in seguito a un contrasto nato con la Chiesa di Devon e Cornwall, non allineata alle direttive di Roma circa la datazione della Pasqua e la forma della tonsura ma vicina invece alla tradizione bizantina; Aldelmo ammon\u00ec con una lunga epistola il loro re Gerentius risolvendo la controversia. \nLa fama di Aldelmo a questa epoca aveva gi\u00e0 raggiunto altri paesi: nelle sue epistole si nota una corrispondenza con l\u2019irlandese Cellanus di P\u00e9ronne, monaco in Francia; anche il soggiorno italiano lo rese noto nella penisola.\nVescovo di Sherborne.\nDopo la morte del vescovo Haeddi di Winchester, intorno al 705, la diocesi venne divisa in due parti separate dalla foresta di Selwoode e Aldelmo divenne vescovo a Sherborne. Non si hanno che scarse notizie del suo episcopato. Mantenne la cattedra per quattro anni fino alla morte e si contraddistinse per la sua intensa ed energica attivit\u00e0.\nMorte e venerazione.\nSi spense nel 709 (o forse nel 710) mentre si trovava a Doulting e fu sepolto nella chiesa di San Michele presso il monastero di Malmesbury. I suoi biografi raccontano che le sue reliquie furono fonte di numerosi miracoli. Venne proclamato santo nel 1080 dall\u2019arcivescovo di Canterbury Lanfranco e la sua memoria liturgica cade il 25 maggio. \nOpere e trasmissione manoscritta.\nLa produzione di Aldelmo lo ha reso celebre fino ai giorni nostri in quanto \u00e8 il primo anglosassone ad aver adottato il verso latino, grazie alla raffinata istruzione impartitagli a Iona e a Canterbury. Si serv\u00ec di diverse strategie per facilitare la composizione dei suoi versi, per lo pi\u00f9 ottosillabi, come l\u2019uso ripetitivo di modelli metrici fissi e formule prestabilite. Tuttavia, la monotonia della sua tecnica \u00e8 ben compensata dal brillante utilizzo di espedienti come l\u2019allitterazione o la variet\u00e0 del lessico poetico. Fu sicuramente uno degli autori pi\u00f9 letti e studiati nelle scuole anglosassoni, dalle generazioni immediatamente successive alla sua morte, fino alla conquista dei Normanni del 1066. Il numero elevato di manoscritti che circolavano a quel tempo ci testimonia l\u2019ampia fortuna delle sue opere. Beda il Venerabile, nella sua \"Historia ecclesiastica gentis Anglorum\", parler\u00e0 di Aldelmo con toni encomiastici esaltando la sua grande erudizione.\nTutte le opere di Aldelmo sono state pubblicate per la prima volta da Rudolf Ehwald nel 1919 nei Monumenta Germaniae Historica. Gli scritti di Aldelmo sono difficilmente databili e per questo, nello stabilire la cronologia delle sue opere, si fa spesso riferimento alle formule con le quali egli etichetta s\u00e9 stesso.\nSappiamo che nel periodo che precede la nomina ad abate, Aldelmo usa descrivere s\u00e9 stesso come \"vernaculus ecclesiae\", cio\u00e8 servo della Chiesa. Risalgono a questa epoca:\nDe verginitate.\nScritto prima del 690 (anche se altri critici credono sia stato scritto dopo il 705). Ha una parte in prosa (con qualche parte in versi) seguito da un poema di 3000 esametri. i modelli sono tratti dalla Bibbia e dalle storie dei martiri mentre le fonti letterarie sono Cassiano, Agostino, Gregorio Magno, Cipriano e Girolamo mentre le fonti per la parte in versi \u00e8 la Psicomachia di Prudenzio. \nEsso \u00e8 un lungo trattato in prosa sotto forma di lettera dedicata alla badessa di Barking Hildelith e alle sue monache, tra cui Osburg, sorella di Aldelmo stesso. L\u2019opera vuole essere una esortazione a perseguire nella vita di castit\u00e0, attraverso l\u2019illustrazione di esempi sulla verginit\u00e0 sia maschile che femminile. Lo stile risulta estremamente difficile e ricercato, soprattutto per l\u2019elevata occorrenza di arcaismi e grecismi. La prosa del \"De virginitate\" venne studiata intensamente nelle scuole anglosassoni dalle generazioni immediatamente successive ad Aldelmo fino alla conquista dei Normanni nel 1066; il risultato di questi studi \u00e8 ben visibile nelle innumerevoli glosse in latino o antico inglese che accompagnano alcuni manoscritti sopravvissuti. Inizialmente, il testo concepito da Aldelmo, o \"textus Aldhelmianus\", prevedeva una forma pi\u00f9 epistolare dell\u2019opera, scandita in capitoli. \nL\u2019opera \u00e8 trasmessa dai seguenti manoscritti, datati tra il IX e il XIII secolo:\nEpistola ad Acircium.\nIl titolo che si riferisce a una complessa opera in forma di lettera dedicata all\u2019amico e re Aldfrith di Northumbria (685-705), qui indicato col soprannome \"Acircium\" e probabilmente inviatagli poco dopo la sua elezione al trono. Essa si compone di quattro parti e sarebbe stata cos\u00ec assemblata da Aldelmo stesso: \nCiascuna sezione era pensata come a s\u00e9 stante, l\u2019opera infatti fu raramente trasmessa integralmente. Solo cinque manoscritti riportano l\u2019\"Epistola ad Acircium\" nella sua interezza e deriverebbero da un archetipo corrotto; si veda l\u2019elenco che segue:\nVi sono poi tre frammenti che ospitano parti diverse dell\u2019opera: \nVi sono quindi i tre manoscritti che presentano parte dell\u2019\"Epistola\" e che collocano i trattati in metrica all\u2019inizio:\nTra le partizioni dell\u2019\"Epistola\", destano particolare interesse gli \"Enigmata\". Gli indovinelli metrici circolavano infatti gi\u00e0 da diversi anni, prima della compilazione dell\u2019\"Epistola\"; Aldelmo avrebbe quindi revisionato e corretto il testo includendolo in un secondo momento all\u2019interno della \"Epistola\". Per questa ragione, agli \"Enigmata\" sono state attribuite due redazioni, la prima della quale costituirebbe a rigor di logica l\u2019opera aldelmiana pi\u00f9 antica tra quelle sopravvissute. Il suo testo \u00e8 trasmesso dai seguenti manoscritti:\n- Sankt-Peterburg, Rossijskaja Nacional'naja Biblioteka, Q. v. I. 15, Corbie o Inghilterra sud-occidentale, VIII secolo. \nSuccessivamente, a partire da un manoscritto contenente per intero il testo dell\u2019\"Epistola\", qualcuno estrapol\u00f2 la collezione dei cento indovinelli, dando vita a una copia che risulta essere a capo di una famiglia di circa sedici manoscritti, datati tra la fine dell\u2019VIII secolo e l\u2019XI:\nCarmina ecclesiastica.\nRisalente all\u2019abbaziato a Malmesbury la Carmina ecclesiastica \u00e8 una raccolta dei \"tituli\" (versi dedicatori) composti da Aldelmo dopo il viaggio a Roma e destinati a essere trasformati in iscrizioni per le sue chiese e gli altari.\nEssa si compone di cinque parti:\nI vari \"tituli\" non circolavano come collezione, ma individualmente; l\u2019opera \u00e8 stata cos\u00ec denominata da Ehwald nell\u2019edizione del 1919.Nonostante non sia sopravvissuto nessun manoscritto inglese, la tradizione indiretta attesta che i componimenti circolavano separatamente in Inghilterra: il poeta Aediluulf riporta la citazione del componimento III nel suo poema \"De abbatibus\" (ca. inizio IX secolo) e Faritius di Arezzo, biografo di Aldelmo e vissuto a Malmesbury nell\u2019ultimo decennio dell\u2019XI secolo, ci ha lasciato una testimonianza del \"titulus\" I, che sarebbe altrimenti andato perduto; lo stesso componimento \u00e8 presente nei \"Gesta pontificum Anglorum\" di Gugliemo di Malmesbury.\nI quattro manoscritti oggi conservati riportano in ordine sparso i vari componimenti, eccezion fatta per il I, che risulta assente in tutti e quattro i testimoni. Di seguito l\u2019elenco:\nVi sarebbe inoltre una quinta testimonianza che corrisponde a una edizione a stampa del 1617 preparata da Andr\u00e9 Duchesne, che trasfer\u00ec in questa sede il contenuto di un manoscritto del IX secolo, andato in seguito perduto, il quale riportava i componimenti II, III, IV e V.\nEpistolae.\nAnch'esse risalenti all\u2019abbaziato a Malmesbury, le Epistolae sono composte da circa tredici lettere che rappresentano la corrispondenza che l\u2019abate intratteneva con sovrani, ecclesiastici, nobili laici e anche studenti. Possono essere cos\u00ec suddivise:\nLe lettere non vennero mai trasmesse come un\u2019unica collezione. Sette sono sopravvissute solo come estratti citati nei \"Gesta pontificum Anglorum\" di Guglielmo di Malmesbury e sono le seguenti: II, III, IX, X, XI, XII e XIII. Altre cinque sono contenute in un singolo manoscritto esemplato a Mainz, che deriva probabilmente da una copia spedita da Malmesbury a Lul, successore dell\u2019arcivescovo di Mainz Bonifacio e alunno dello stesso Aldelmo: Wien, \u00d6sterreichische Nationalbibliothek, lat. 751, Mainz, IX secolo; si tratta delle lettere I, IV, VI, VII e VIII. La lettera V, forse per il contenuto fortemente elogiativo che esalta l\u2019eccellenza della scuola inglese, \u00e8 quella che ha avuto maggiore fortuna; essa \u00e8 infatti conservata in sei manoscritti di origine inglese:\nEccezion fatta per il secondo manoscritto, i restanti cinque tramandano anche il \"De virginitate\"; la scelta di accompagnare al trattato in prosa questa lunga lettera di ardua lettura, per la difficolt\u00e0 del latino adottato dall\u2019autore, potrebbe essere stata dettata da uno scopo didattico e indirizzata quindi ai numerosi studenti delle scuole inglesi.\n\u00c8 poi da ricordare un ultimo manoscritto composito del XIII: Cambridge, Gonville and Caius College, 68/35.\nDiverse lettere potrebbero corrispondere al periodo di episcopato di Aldelmo, ma rimane incerta la datazione.\nAltre epistole.\nGli scritti composti durante l\u2019espiscopato presso Sherborne sono riconoscibili per la formula canonica \"servus servorum Dei\" con la quale Aldelmo designa s\u00e9 stesso.\nEsse furono composte a Sherborne; la datazione delle lettere \u00e8 incerta e non consente di comprendere quali appartengano al periodo dell\u2019episcopato. Si veda quanto detto sopra.\nLe opere ad oggi non ancora datate sono le seguenti:\nCarmen de Virginitate (et De octo principalibus vitiis).\nNon datata, anch'esso fu composto a Sherborne. Il poema, composto da 2900 esametri, \u00e8 probabilmente successivo al \"De virginitate.\" Destinatario \u00e8 anche in questo caso un pubblico femminile, al quale Aldelmo si rivolge per lodare la verginit\u00e0 dentro la prigione della carne.\n\u00c8 conservato in una trentina di manoscritti, di cui due frammentari, datati tra l\u2019VIII e il XII secolo. Un certo numero di versi \u00e8 stato inoltre trasmesso da un florilegio di Alcuino, il \"De laude Dei\", conservato da due manoscritti del IX e del X secolo: El Escorial, Real Biblioteca de San Lorenzo de El Escorial, b.IV.17; Bamberg, Staatsbibliothek, Patr. 17 (B.II.10). L\u2019opera \u00e8 stata trasmessa sotto forma di due redazioni distinte, di cui la prima \u00e8 presente nella maggior parte dei manoscritti. La seconda invece riguarda una famiglia minore di manoscritti inglesi e rappresenta una versione semplificata dal punto di vista lessicale del testo; Ehwald la attribuisce a una mano benedettina del X secolo, che avrebbe agito nel pieno della riforma del movimento. Di seguito l\u2019elenco dei manoscritti:\nCarmen rhytmicum.\nQuesto \u00e8 un poema composto da duecento ottosillabi ritmici che racconta della miracolosa sopravvivenza di una comunit\u00e0 cristiana in seguito a una violenta tempesta che sorprese i fedeli in una chiesa nei pressi di Devon. Questa esperienza umana estrema ha tutto il sapore dell\u2019epica tradizionale e si rif\u00e0 a uno scenario che potrebbe ricordare il giorno del Giudizio. Il testo \u00e8 introdotto da dei versi dedicatori rivolti ai \"casses obses,\" raffinato gioco di parole ideato dall\u2019autore che si traduce in antico inglese con \"helm\" e \"gils\", letteralmente \u201celmo\u201d e \u201costaggio\u201d; unendo cos\u00ec i due termini di gusto germanico, si riesce a identificare il destinatario dell\u2019opera, un certo abate \"Helmgils\", forse il primo di Glastonbury. L\u2019opera si \u00e8 conservata in un unico testimone che conteneva non pochi errori, la cui segnatura \u00e8 Wien, \u00d6sterreichische Nationalbibliothek, lat. 751, Mainz, IX secolo."}
{"id": "3050642", "revid": "767487", "url": "https://it.wikipedia.org/wiki?curid=3050642", "title": "Federation Cup 1993", "text": "La Federation Cup 1993 (conosciuta oggi come \"Fed Cup\") \u00e8 stata la 31\u00aa edizione del pi\u00f9 importante torneo tennistico per nazionali femminili. Hanno partecipato alla competizione 69 nazionali. Il World Group si \u00e8 giocato al Walstadion Tennis Club di Francoforte in Germania dal 19 al 25 luglio e la finale ed \u00e8 stata vinta dagli Spagna che ha battuto la Australia.\nWorld Group.\nTutti i match si sono giocati al Walstadion Tennis Club di Francoforte in Germania su campi in terra battuta.\nLe perdenti del 1\u00ba turno giocano i World Group Play-offs."}
{"id": "3050645", "revid": "599013", "url": "https://it.wikipedia.org/wiki?curid=3050645", "title": "Sebasti\u00e3o Rodrigues Soromenho", "text": "Biografia.\nVenne incaricato, dal re Filippo II di risalire la costa del Pacifico dell'America settentrionale, lungo le coste della California, negli anni 1595-1596, allo scopo di creare una cartografia esatta che rendesse possibile definire delle rotte commerciali nel XVI secolo. "}
{"id": "3050651", "revid": "111148524", "url": "https://it.wikipedia.org/wiki?curid=3050651", "title": "Ordine del Fiore di Orchidea", "text": "L'Ordine del Fiore di Orchidea era un ordine cavalleresco dell'Impero Manciuko.\nStoria.\nL'Ordine del Fiore di Orchidea venne creato il 19 aprile 1934 dall'Imperatore Pu Yi, gi\u00e0 in precedenza imperatore cinese.\nL'Ordine venne fondato con l'intento di essere la massima onorificenza dello stato fantoccio giapponese della Manciuria e come tale esso venne conferito non solo a personalit\u00e0 di nazionalit\u00e0 cinese dell'area del Manciuko, ma anche a giapponesi e ad alte personalit\u00e0 dell'Asse.\nL'Ordine ebbe fine col crollo dello stato dopo l'occupazione sovietica del 15 agosto 1945.\nGradi.\nL'Ordine disponeva di due gradi di benemerenza:"}
{"id": "3050653", "revid": "155634", "url": "https://it.wikipedia.org/wiki?curid=3050653", "title": "Federation Cup 1992", "text": "La Federation Cup 1992 (conosciuta oggi come \"Fed Cup\") \u00e8 stata la 30\u00aa edizione del pi\u00f9 importante torneo tennistico per nazionali femminili. Hanno partecipato alla competizione 68 nazionali divise per la 1\u00aa volta in 3 zone regionali. Il World Group si \u00e8 giocato al Walstadion Tennis Club di Francoforte in Germania dal 13 al 19 luglio e la finale ed \u00e8 stata vinta dalla Germania che ha battuto la Spagna.\nWorld Group.\nTutti i match si sono giocati al Walstadion Tennis Club di Francoforte in Germania su campi in terra battuta."}
{"id": "3050656", "revid": "62748", "url": "https://it.wikipedia.org/wiki?curid=3050656", "title": "Sebasti\u00e1n Rodr\u00edguez Cerme\u00f1o", "text": ""}
{"id": "3050658", "revid": "486946", "url": "https://it.wikipedia.org/wiki?curid=3050658", "title": "Sistema A.L.I.C.E.", "text": ""}
{"id": "3050660", "revid": "767487", "url": "https://it.wikipedia.org/wiki?curid=3050660", "title": "Aldrey", "text": "Il termine Aldrey indica una lega d'alluminio (E-AlMgSi) cos\u00ec composta:\nLa resistenza alla trazione e quella alla corrosione sono superiori a quelle dell'alluminio puro. Il materiale ha una buona conducibilit\u00e0 elettrica, minore rispetto all'alluminio puro, pertanto \u00e8 spesso impiegato per il trasporto dell'energia elettrica"}
{"id": "3050666", "revid": "35804", "url": "https://it.wikipedia.org/wiki?curid=3050666", "title": "Federation Cup 1991", "text": "La Federation Cup 1991 (conosciuta oggi come \"Fed Cup\") \u00e8 stata la 29\u00aa edizione del pi\u00f9 importante torneo tennistico per nazionali femminili. Hanno partecipato alla competizione 56 nazionali. Il World Group si \u00e8 giocato al Nottingham Tennis Centre di Nottingham in Gran Bretagna dal 18 al 28 luglio e la finale ed \u00e8 stata vinta dalla Spagna che ha battuto gli Stati Uniti.\nTurno di qualificazione.\nTutti i match si sono giocati al the Nottingham Tennis Centre di Nottingham in Gran Bretagna su campi in cemento.\nLe nazionali vincenti avanzano al World Group, le perdenti del 1\u00ba turno giocano i turni di consolazione.\nWorld Group.\nLe perdenti del 1\u00ba turno giocano i World Group Play-offs.\nWorld Group Play-offs.\nBrasile, Portogallo, Grecia ed Jugoslavia retrocesse ai Gruppi Zonali della Federation Cup 1992."}
{"id": "3050669", "revid": "117451278", "url": "https://it.wikipedia.org/wiki?curid=3050669", "title": "Asylum (singolo Disturbed)", "text": "Asylum \u00e8 il secondo singolo estratto da \"Asylum\", quinto album del gruppo musicale alternative metal statunitense Disturbed. La canzone fu resa disponibile al download gratuito tramite il sito web della band il 15 luglio 2010 ed acquistabile tramite iTunes Store il successivo 20 luglio.\nTemi del testo.\nIn un'intervista, il frontman David Draiman ha spiegato il doppio significato del testo:\nVideo musicale.\nIl video riguarda un uomo, in un insano manicomio, che muore pi\u00f9 volte (si suicida lanciandosi dal tetto e viene ucciso dal cuoco del manicomio) ma ritorna sempre in vita. Dopo numerosi tentativi, riesce a liberarsi dalla camicia di forza e a strisciare dentro una fornace. Sembra che dopo ci\u00f2 egli sia morto, ma alla fine del video, dopo che il suo corpo carbonizzato viene estratto dal forno, apre un occhio. Questo \u00e8 uno dei pochi video dei Disturbed (assieme ad \"Another Way to Die\" e \"Land of Confusion\") in cui non vi \u00e8 l'intera band; in questo video si vede solamente David Draiman."}
{"id": "3050670", "revid": "1305772", "url": "https://it.wikipedia.org/wiki?curid=3050670", "title": "Cristian \u00c1lvarez", "text": ""}
{"id": "3050674", "revid": "767487", "url": "https://it.wikipedia.org/wiki?curid=3050674", "title": "Dobermann (film)", "text": "Dobermann \u00e8 un film del 1997 diretto da Jan Kounen, regista pubblicitario al suo esordio nel cinema. Vincent Cassel interpreta il protagonista, il criminale \"Dobermann\"; Monica Bellucci la sua compagna muta, \"Nathalie\". La pellicola \u00e8 ispirata a un fumetto di Jo\u00ebl Houssin e .\nTrama.\nFrancia, anni settanta: al battesimo del piccolo Yann, un cane dobermann ringhia fuori dalla chiesa; al termine del battesimo, durante una discussione un uomo brandisce un revolver e il cane si lancia in difesa del padrone contro l'uomo armato, azzannandogli il braccio. Questi lancia via la pistola, che cade di peso nella culla del bambino, il quale si zittisce immediatamente. Tutti si avvicinano per vedere cosa \u00e8 successo e vedono il neonato, calmo e tranquillo, accarezzare l'enorme pistola.\nFrancia, anni novanta: Yann Le Pentrec, chiamato nel giro \"Dobermann\", \u00e8 un giovane rapinatore di banche e furgoni portavalori, che possiede armi potenti e auto costose, come una Lamborghini Countach; sua complice e compagna \u00e8 la bellissima e sordomuta gitana Nathalie. Altri membri della banda sono Mosquito, pericoloso e iracondo, pronto ad estrarre l'arma da fuoco anche per un'inezia, e vestito spesso di blu; Pitbull, un gigante tossicodipendente dall'aspetto gentile ma dal carattere a tratti violentissimo, amante dei cani; il Prete, un ex prelato armato di un fucile da caccia e che spara granate come preghiere; Leo e Manu, due fratelli zingari, di cui Leo \u00e8 un alcolizzato mentre Manu \u00e8 un bisessuale ossessionato dal sesso; Oliver, alias Sonia, che conduce una doppia vita (da bravo ragazzo con una giovane moglie ed un figlio neonato, e da travestito) e che viene considerato il componente pi\u00f9 debole all'interno della banda.\nDurante una rapina al centro direzionale parigino La D\u00e9fense, i rapinatori uccidono due poliziotti. Sulle tracce della banda si mette dunque il cinico e spietato ispettore Sauveur Cristini che, affiancato dal collega Baumann, user\u00e0 dei metodi poco ortodossi ma efficaci, diversamente dal commissario Clodarec e dalla sua squadra. Cristini e Baumann seguono Olivier fino a casa dei genitori, li minacciano senza esitare a ricorrere a violenza e abuso di potere sino ad estorcere l'informazione che la banda si ritrover\u00e0 in una discoteca. Cristini dunque mette addosso ad Olivier una cimice e ne rapisce il figlio per farlo collaborare: la madre del bambino tenter\u00e0 di riprenderselo ma viene uccisa. Parecchie macchine in borghese della polizia si appostano all'esterno della discoteca: Man\u00f9 prova a sparare ma viene ferito da Cristini, al che scoppia una guerriglia a suon di bombe e proiettili; durante l'irruzione Leo, brillo, viene crivellato dai colpi degli agenti. Dopo essere stato condotto in un luogo segreto da Yann e zio Joe (un parente di Yann e proprietario della discoteca) anche Man\u00f9 muore, a causa della ferita, mentre Pitbull viene interrogato dagli altri agenti ed ucciso da Cristini. Questi cattura Nathalie, scatenando l'ira del Dobermann, mentre il Prete uccide Baumann prima che l'ispettore possa arrestare Mosquito ed entrambi i criminali riescono a scappare. Incontrano Sonia, che li aveva traditi, e il travestito confessa di averlo fatto per suo figlio. Cristini, come impazzito, ha intenzione di stuprare Nathalie ma Dobermann li raggiunge con un'ambulanza e riesce a sopraffarlo prendendo il comando dell'auto e sfregiando la sua faccia sull'asfalto della strada, probabilmente uccidendolo. L'indomani, i membri superstiti della banda (Yann, Nat, Oliver, Mosquito e il Prete) dopo un fittizio funerale a Sonia, si allontanano in auto e vengono bersagliati da un elicottero.\nProduzione.\nIl film \u00e8 stato girato a Parigi e al canale dell'Ourcq, nel Senna-Saint-Denis (per le riprese degli esterni del night club)."}
{"id": "3050675", "revid": "1347902", "url": "https://it.wikipedia.org/wiki?curid=3050675", "title": "James Aldridge", "text": "Tra le sue opere letterarie: \"Parola d'onore\" (1943), \"Il cacciatore\" (1952), \"Prigioniero sulla Terra\" (1962)."}
{"id": "3050676", "revid": "767487", "url": "https://it.wikipedia.org/wiki?curid=3050676", "title": "Federation Cup 1990", "text": "La Federation Cup 1990 (conosciuta oggi come \"Fed Cup\") \u00e8 stata la 28\u00aa edizione del pi\u00f9 importante torneo tennistico per nazionali femminili. Hanno partecipato alla competizione 47 nazionali. Il World Group si \u00e8 giocato al Peachtree World of Tennis di Norcross (Georgia) negli Stati Uniti dal 21 al 29 luglio e la finale ed \u00e8 stata vinta dagli Stati Uniti che hanno battuto l'Unione Sovietica.\nTurno di qualificazione.\nTutti i match si sono giocati al Peachtree World of Tennis di Norcross (Georgia), Stati Uniti su campi in cemento.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti giocano i turni di consolazione\nTurni di Consolazioni.\nQualificazioni.\nLe squadre vincenti avanzano al Tabellone principale del turno di consolazione"}
{"id": "3050680", "revid": "1982107", "url": "https://it.wikipedia.org/wiki?curid=3050680", "title": "Teorema di sviluppabilit\u00e0 in serie bilatera", "text": "Il teorema di sviluppabilit\u00e0 in serie bilatera, anche conosciuto come \"teorema di Laurent\", permette di esplicitare qualsiasi funzione complessa come una serie bilatera.\n__toc__\nTeorema.\nIp: Data una funzione formula_1 olomorfa in formula_2, dove formula_3 \u00e8 una singolarit\u00e0 isolata.\nTh: Allora formula_4\nDimostrazione.\nAvendo a disposizione una corona circolare, ne costruisco un'altra all'interno, scegliendo un qualsiasi formula_5 all'interno di essa.\nQuindi la nuova corona circolare sar\u00e0 formula_6. Prendo i bordi corona circolare e li chiamo\nformula_7 e formula_8, dove la formula_9 \u00e8 intesa come la corona circolare di raggio formula_10. Dal Teorema integrale di Cauchy, so che:\nformula_11\ncon formula_5 la singolarit\u00e0 isolata.\nformula_13 \u00e8 la curva composta da 4 pezzi: i due bordi della corona circolare pi\u00f9 due trattini per chiudere la curva. Percorrendo i due trattini prima in un verso e poi nell'altro, si annullano a vicenda. Quindi il mio integrale diventa:\nformula_14\nIl secondo integrale \u00e8 negativo, poich\u00e9 si percorre la curva in senso orario.\nAl primo integrale applichiamo il seguente artifizio a formula_15 \nformula_16\nQuindi:\nformula_17.\nRacchiusa nella parentesi quadra \u00e8 presente la serie geometrica con condizione formula_18. \nformula_19\nPorto fuori il segno di sommatoria essendo essa convergente per costruzione; quindi\nformula_20\nAl secondo integrale applichiamo un artifizio simile, sfruttando il meno davanti all'integrale.\nformula_21\nQuindi:\nformula_22.\nRacchiusa nella parentisi quadra \u00e8 presente la serie geometrica con condizione formula_23. \nformula_24\nPorto fuori il segno di sommatoria essendo essa convergente per costruzione; quindi\nformula_25\nShiftando i parametri ottengo\nformula_26\nConclusioni.\nI valori di formula_27 e formula_28 sono numeri, poich\u00e9 sono le soluzioni degli integrali. Da notare come formula_29 \u00e8 il valore del residuo di formula_30 in formula_3, cio\u00e8 formula_32."}
{"id": "3050682", "revid": "88740", "url": "https://it.wikipedia.org/wiki?curid=3050682", "title": "Persecuzione dei musulmani", "text": "Persecuzione dei musulmani si riferisce alle persecuzioni religiose inflitte ai musulmani.\nPer persecuzione s'intendono gli atti di violenza, la tortura, la confisca o la distruzione di propriet\u00e0.\nLa persecuzione pu\u00f2 estendersi al di l\u00e0 di coloro che percepiscono se stessi come musulmani fino a comprendere sia coloro che vengono percepiti dagli altri come musulmani sia i musulmani che sono considerati non-musulmani dai loro stessi correligionari.\nMusulmani perseguitati dagli arabi pagani.\nNei primi tempi dell'Islam alla Mecca i nuovi musulmani furono spesso oggetto di abusi e persecuzioni.\nAlcuni furono uccisi, come Sumayya bint Khabbab, la settima convertita all'Islam, che fu prima torturata da Abu Jahl.\nMa anche Maometto fu sottoposto a tali abusi: mentre pregava nei pressi della Ka\u02bfba, Aqaba ibn Mu'it gett\u00f2 le viscere di un cammello sacrificato su di lui e la moglie di Abu Lahab, Umm Jamil buttava regolarmente sporcizia sulla sua porta.\nE se i musulmani liberi erano vessati, quello che subirono gli schiavi convertiti fu di gran lunga peggiore.\nIl padrone dell'etiope Bilal ibn Rabah (che sarebbe diventato il primo \"muezzin\") lo port\u00f2 nel deserto durante il caldo bollente di mezzogiorno e pose una pesante pietra sul suo petto, chiedendogli di rinunciare alla sua religione e di pregare gli dei e le dee dei politeisti, fino a quando Ab\u016b Bakr lo compr\u00f2 e lo liber\u00f2.\nQuesta persecuzione alla fine provoc\u00f2 l'egira.\nPersecuzione di gruppi minoritari/settari di musulmani da parte di altri gruppi di musulmani.\nPersecuzioni inflitte e patite dai Mutaziliti.\nNell'Iraq medievale, il movimento teologico del Mutazilismo divenne dottrina di stato nell'832, accendendo la \"mi\u1e25na\" (ordalia), una lotta sull'applicazione della prova logica greca al Corano; coloro che non accettavano l'idea mutazilita che il Corano non era eterno ma era stato creato furono a volte perseguitati.\nLe pi\u00f9 famose vittime della \"mi\u1e25na\" furono Ahmad ibn Hanbal, che fu imprigionato e torturato, e il \"Qadi\" Ahmad ibn Nasr al-Khuza'i che fu crocifisso.\nAhmad ibn Hanbal fu trascinato dinanzi all'organo delegato a valutare la corretta adesione alla teologia \"ufficiale\" del Mutazilismo, chiamata \"mi\u1e25na\", ordinata dal califfo al-Ma\u02bem\u016bn.\nTuttavia, poco dopo esso perse il sostegno ufficiale.\nCi\u00f2 coincise con la perdita del vantaggio scientifico del mondo islamico e l'ascesa alla preminenza di un approccio pi\u00f9 dogmatico all'Islam, di cui al-Ghazali fu uno strenuo difensore.\nSunnismo e shi'a divennero le principali scuole di pensiero dell'Islam.\nDi conseguenza, i ruoli s'invertirono e nei secoli seguenti molti studiosi e scienziati, come Ibn Rushd (Averro\u00e8) che avevano un punto di vista mutazilita, furono essi stessi vittime di persecuzioni.\nLa dottrina mutazilita - ormai considerata eretica dai sunniti - ha continuato ad essere influente fra gli Sciiti in Persia e tra gli Zayditi nello Yemen.\nConflitti e persecuzioni tra sunniti e sciiti.\nIn varie epoche molti gruppi sciiti hanno subito persecuzioni.\nNel 1513 il Sultano ottomano Selim I \"Il Ponderato\" (\"Yazuz\") ordin\u00f2 il massacro di 40.000 musulmani sciiti \"eretici\" in Anatolia.\nMentre la corrente dominante nel moderno dogma sunnita considera lo sciismo come un valido \"madhhab\", seguendo l'orientamento dei dotti di al-Azhar, sia oggi che nel passato alcuni sunniti lo hanno ritenuto inaccettabile e hanno attaccato i suoi aderenti.\nIn tempi moderni, tra gli esempi notevoli, vi sono gli attentati con esplosivi della Sipah-e-Sahaba sunnita e della Tehrik-e-Jafria sciita, due piccoli gruppi estremisti, contro le moschee rispettivamente sciite o sunnite in Pakistan\nla persecuzione degli Hazara sotto i Talebani,\ne i sanguinosi attacchi contro gli sciiti in Iraq collegati a Zarqawi e i suoi seguaci.\nDopo l'invasione americana dell'Iraq sono esplosi alcuni dei peggiori conflitti tra sette sciite e sunnite, che continuano tuttora, senza interruzioni.\nSecondo una stima agli inizi del 2008 erano 1.121 i kamikaze islamici che si erano fatti esplodere in Iraq.\nGli attentatori suicidi sunniti hanno preso di mira non solo migliaia di civili,\nma anche moschee, sepolcri,\nmatrimoni e cortei funebri,\nmercati, ospedali, uffici e strade.\nSul versante sciita, all'inizio di febbraio 2006 squadroni della morte costituiti dalle milizie controllate dal governo sono stati accusati di aver \"torturato a morte\" o dell'esecuzione sommaria di \"centinaia\" di sunniti \"ogni mese nella sola Baghdad\", molti gli arresti a caso.\nAlawiti.\nGli Alawiti sono un gruppo religioso che, a quanto sembra, crede nella natura divina di \u02bfAl\u012b.\nLa religione alauita \u00e8 segreta e gli alauiti non accettano convertiti n\u00e9 consentono la pubblicazione dei loro testi sacri.\nIn passato sono stati perseguitati e sopravvivono nelle parti pi\u00f9 remote e montagnose della Siria.\nNel 1974 l'Imam Musa al-Sadr, capo degli sciiti duodecimani del Libano, proclam\u00f2 l'accettazione degli alauiti come veri musulmani.\nIl partito Ba'ath, attualmente (2010) al governo in Siria, \u00e8 dominato dagli Alawiti e alawita \u00e8 lo stesso presidente Bashar al-Asad.\nPersecuzione dai takfiriti.\nAlcuni piccoli gruppi - i Kharigiti dell'Alto Medioevo europeo e il gruppo al-Takfir wa l-Hijra e il GIA oggi - seguono la dottrina \"takfirita\" e considerano quasi tutti gli altri musulmani come infedeli il cui sangue pu\u00f2 essere legittimamente versato.\nDi conseguenza essi hanno ucciso un gran numero di musulmani, il GIA, per esempio, si \u00e8 vantato con orgoglio di aver perpetrato il Massacro di Bentalha.\nAltri episodi di violenza tra musulmani.\nTra gli episodi di violenza tra musulmani vi sono:\nStoria delle Persecuzioni cristiane dei musulmani.\nPersecuzione dei musulmani in Medio Oriente durante le Crociate.\nLa Prima crociata fu lanciata nel 1095 da Papa Urbano II con l'obiettivo dichiarato di riprendere il controllo della citt\u00e0 santa Gerusalemme e della Terra Santa dai musulmani, che le avevano conquistate ai Bizantini nel 638 e in parte in conseguenza della Lotta per le investiture, che fu il pi\u00f9 significativo conflitto tra poteri secolare e religioso nell'Europa medievale.\nCominci\u00f2 come una disputa tra il Sacro Romano Imperatore ed il Papato gregoriano e diede origine al concetto politico di Cristianit\u00e0 come unione di tutti i popoli e sovrani, sotto la guida del Papa, poich\u00e9 entrambe le parti cercarono di dirigere l'opinione pubblica in proprio favore, la popolazione si ritrov\u00f2 direttamente impegnata in una drammatica polemica religiosa.\nDi grande importanza fu anche la serie di vittorie conseguite dai Turchi selgiuchidi, che vide la fine della dominazione araba a Gerusalemme.\nAssedio di Gerusalemme del 1099.\nIl 7 maggio 1099 i crociati raggiunsero Gerusalemme, che era stata riconquistata ai Selgiuchidi dai Fatimidi d'Egitto solo un anno prima.\nIl 15 luglio i crociati riuscirono a terminare l'assedio abbattendo sezioni delle mura ed entrarono in citt\u00e0.\nNel corso di quel pomeriggio, della sera e della mattina successiva, i crociati uccisero quasi tutti gli abitanti di Gerusalemme.\nMusulmani, ebrei e persino i cristiani orientali furono tutti massacrati.\nAnche se molti musulmani cercarono rifugio in cima al Monte del Tempio all'interno della Moschea al-Aqsa, i crociati risparmiarono la vita a pochi.\nSecondo l'anonima \"Gesta Francorum\", che alcuni ritengono essere una delle pi\u00f9 preziose fonti contemporanee alla Prima Crociata, \"...la strage fu cos\u00ec grande che i nostri uomini camminavano nel sangue che arrivava fino alle caviglie...\"\nTancredi reclam\u00f2 per se stesso il quartiere del Tempio dove offr\u00ec protezione ad alcuni dei musulmani, ma non pot\u00e9 impedire la loro morte per mano dei crociati suoi seguaci.\nSecondo Fulcherio di Chartres: \"In realt\u00e0, se tu fossi stato l\u00ec avresti visto i nostri piedi arrossati fino alle caviglie con il sangue degli uccisi. Ma cos'altro devo raccontare? Nessuno di loro fu lasciato in vita, n\u00e9 le donne n\u00e9 i bambini furono risparmiati.\"\n\u00c8 stato riportato che durante il massacro di Gerusalemme della Prima crociata i Crociati \"[circondarono] l'umanit\u00e0 urlante, torturata dalle fiamme, cantando 'Cristo noi ti adoriamo!' sollevando in alto le loro croci.\"\nI musulmani furono uccisi indiscriminatamente e gli ebrei che si erano rifugiati nella loro sinagoga furono uccisi quando questa fu data alle fiamme dai Crociati.\nI Balcani.\nKosovo.\nIn epoca moderna, in particolare durante il conflitto del Kosovo, i musulmani sono stati vittime di uccisioni di massa.\nI massacri di Ljubeni\u0107 sono una serie di omicidi di musulmani albanesi del Kosovo, commessi dalla polizia serba e da forze paramilitari nel villaggio di Ljubeni\u0107, vicino Pe\u0107, durante la Guerra del Kosovo del 1998-1999.\nNel massacro di Cuska del maggio 1999, esercito, polizia e paramilitari serbi, e volontari serbi dalla Bosnia hanno ucciso 48 civili albanesi del Kosovo, tutti uomini e ragazzi. Alcuni degli autori erano serbi del Kosovo, altri erano criminali della Serbia centrale scarcerati per combattere in Kosovo.\nNel 2005, Nebjosa Minic, noto anche come \"Comandante Morte\", che \u00e8 uno dei capi del gruppo di miliziani che ha eseguito il massacro, \u00e8 stato identificato da HRW ed arrestato in Argentina.\nNei massacri di Drenica, nel Kosovo centrale, forze speciali di polizia della Serbia hanno ucciso civili albanesi del Kosovo.\nSecondo Human Rights Watch, gli abusi nella regione di Drenica durante la Guerra del Kosovo del 1998\u20131999 \"sono stati talmente diffusi che una descrizione completa va oltre gli scopi di questo rapporto\".\nLe atrocit\u00e0 pi\u00f9 gravi hanno avuto luogo nel periodo di febbraio-marzo 1998 nei villaggi di Qirez, Likoshan e Prekaz e durante il,\nbombardamento NATO della Yugoslavia, da marzo a giugno 1999 nei villaggi di Izbica, Rezala, Poklek, Qikatova e Vjet\u00ebr (Staro \u0106ikatovo).\nNel massacro di Suva Reka, ci sono state 48 vittime - compresi molto bambini - tutti membri della famiglia Berisha.\nLe vittime sono state chiuse all'interno di una pizzeria nella quale sono state gettate due bombe a mano.\nPrima di portare i corpi fuori dalla pizzeria, la polizia avrebbe sparato a chiunque mostrasse ancora segni di vita.\nI corpi delle vittime furono poi trasportati in Serbia e sepolti in fosse comuni nei pressi di una centrale di polizia a Batajnica, vicino a Belgrado.\nTra il 19 marzo e il 15 giugno 1999, a Drenica, le forze serbe e jugoslave hanno posto in essere \"una brutale campagna di pulizia etnica contro gli albanesi del Kosovo che ha comportato esecuzioni sommarie e arbitrarie, detenzioni arbitrarie, percosse regolari, diffusi saccheggi e la distruzione di scuole, ospedali e altri obiettivi civili\".\nA Cikatovo, pi\u00f9 di 100 persone di etnia albanese furono giustiziate dalle forze serbe e sepolte in una fossa comune, secondo gli inquirenti sui crimini di guerra.\nPersecuzioni di musulmani in Cina.\nGenocidio dei Dungani.\nLa rivolta dei Dungani scoppi\u00f2 a causa di lotte intestine tra diverse sette musulmane sufi, il Khafiya e la Jahariyya, e la Gedimu (una scuola hanafita, non sufi, della tradizione sunnita).\nQuando la ribellione fall\u00ec, segu\u00ec una migrazione di massa del popolo Dungani nell'Impero russo, Kazakistan e Kirghizistan.\nPrima della guerra, la popolazione della provincia dello Shaanxi raggiungeva approssimativamente i 13 milioni di abitanti, almeno 1.750.000 dei quali erano Dungani (Hui).\nDopo la guerra, la popolazione era scesa a 7 milioni; almeno 150.000 fuggirono.\nXi'an, la capitale della provincia dello Shaanxi, era la Citt\u00e0 Santa dei Dungani (Hui) in Cina prima della rivolta.\nMa la un tempo fiorente comunit\u00e0 dei musulmani cinesi si ridusse del 93% a seguito dell rivolta nella provincia dello Shaanxi.\nTra il 1648 ed il 1878, circa dodici milioni di cinesi Hui ed Han furono uccisi in dieci, non riuscite, sollevazioni.\nLe rivolte furono duramente represse dal governo Manchu in un modo che equivale a un genocidio.\nNella ribellione dei Panthay furono circa un milione le persone uccise\ne diversi milioni nella rivolta dei Dungani seguendo la politica di \"lavare via i musulmani\" (\u6d17\u56de (xi Hui)) che fu per lungo tempo perseguita dai funzionari governativi Manci\u00f9.\nMolti generali cinesi musulmani, come Ma Zhanao, Ma Anliang, Ma Qianling, Dong Fuxiang, Ma Haiyan e Ma Julung aiutarono la dinastia Qing a sconfiggere i ribelli musulmani e furono per questo ricompensati, ed i loro seguaci risparmiati dal genocidio.\nIl generale dei Qing Zuo Zongtang, di etnia Han, arriv\u00f2 a trasferire gli Han dalla periferia di Hezhou per ricompensare i musulmani che si erano arresi e ai quali fu concessa un'amnistia e il permesso di restare finch\u00e9 fossero rimasti fuori dalla citt\u00e0.\nAlcuni dei musulmani, come il generale Dong, non combatterono perch\u00e9 erano musulmani ma piuttosto, come molti altri generali, essi radunarono bande di seguaci e presero parte ai combattimenti perseguendo interessi personali.\nI musulmani di altre parti della Cina, in particolare delle province orientali e meridionali che non si rivoltarono, non furono influenzati in alcun modo dalla ribellione, non subirono genocidi n\u00e9 cercarono di ribellarsi.\nRisulta che i villaggi musulmani nella provincia dello Henan, che si trova accanto allo Shaanxi, rimasero totalmente estranei alla rivolta Dungani e le relazioni tra Han e Hui proseguirono normalmente.\nMusulmani provenienti dalla Cina orientale come Ma Xinyi continuarono a servire al governo cinese durante la rivolta, ignorando i musulmani del nord-ovest della Cina.\nI musulmani cinesi (Dungani) parteciparono anche agli attacchi contro gli Uiguri.\nDiversi generali cinesi musulmani disertarono dalla dinastia Qing e aiutarono le forze cinesi che attaccarono gli Uiguri nello Xinjiang.\nCui Wei e Hua Decai guidarono ognuno una delle \"Diciotto Divisioni Shaanxi\" di truppe musulmane ribelli che, dopo essersi ritirate dallo Shaanxi, continuarono a combattere i Qing nel Gansu.\nDei diciotto \"leader\" di queste divisioni, sei furono uccisi, undici, compresi Cui Wei e Hua Decai, si arresero ai Qing e uno, Bai Yanhu, trov\u00f2 riparo nell'Impero russo.\nDopo la resa, Cui Wei e Hua Decai condussero l'attacco dei Qing a molte delle citt\u00e0 fortificate dello Xinjiang orientale e meridionale.\nPersecuzioni dei musulmani in India.\nIn India la violenza contro i musulmani si manifesta spesso nella forma di attacchi di folla contro i musulmani da parte ind\u00f9. Questi attacchi sono riconosciuti come violenze comunaliste in India e sono viste come parte di un tipo di sporadiche violenze settarie tra le comunit\u00e0 maggioritarie ind\u00f9 e quelle minoritarie musulmane e sono state collegate a un sorgere di islamofobia nel corso del XX secolo. La maggior parte di questi attacchi si verifica negli stati del nord e dell'ovest dell'India, mentre i sentimenti comunalisti nel sud sono meno pronunciati.\nTra i casi pi\u00f9 gravi vi sono il grande massacro di Calcutta del 1946, per il quale si contarono oltre 4000 morti e 10000 feriti; le ripercussioni in Bihar e Garmukhteshwar, dopo i disordini di Noakhali nel Bengala orientale; il massacro di musulmani nella Divisione del Jammu nel 1947; le uccisioni su larga scala di musulmani a seguito dell\u2019Operazione Polo (annessione da parte dell'India dello stato dell'Hyderabad, a maggioranza musulmana, nel 1947); i disordini anti-musulmani a Kolkata come conseguenza dei disordini del 1950 nel distretto di Barisal (oggi Bangladesh); i disordini del Gujarat nel 1969; quelli del 1989 a Bhagalpur; quelli di Bombay nel 1992 e nel 1993; i massacri di Nellie del 1983, nell'Assam; i disordini nel Gujarat del 2002 e quelli del distretto di Muzaffarnagar nel 2013.\nQuesto insieme di violenze si sono verificate dopo la divisione, con dozzine di studi che documentano le violenze di massa contro le minoranze. Oltre 10000 persone sono state uccise in violenze fra ind\u00f9 e musulmani dal 1950. Secondo le cifre ufficiali ci furono 6933 episodi di violenza comunalista tra il 1954 e il 1982 e tra il 1968 e 1980, con l'uccisione di 530 ind\u00f9 e 1598 musulmani, con un totale di 3949 casi di violenza di massa.\nNel 1989 vi furono casi di violenze di massa in tutto il nord dell'India.\nIl giornalista Praveen Swami ritiene che questi periodici atti di violenza abbiano \"segnato negativamente la storia del dopo-indipendenza dell'India\" e abbiano anche ostacolato la causa indiana nel Jammu e Kashmir per quanto riguarda la vertenza sul Kashmir.\nNel 2017, IndiaSpend ha riferito che l'84% delle vittime delle attivit\u00e0 dei \"guardiani della mucche sacre\" (gruppi violenti nati per difendere le mucche sacre) dal 2010 al 2017 erano musulmani e quasi il 97% dei loro attacchi sono stati riferiti al dopo maggio 2014.\nSituazione attuale.\nIslamofobia in Europa.\nZiauddin Sardar, uno studioso islamico, ha scritto in \"New Statesman\" che l'islamofobia \u00e8 un fenomeno assai diffuso in Europa, cos\u00ec diffuso che si chiede se i musulmani saranno vittime dei prossimi \"pogrom\".\nEgli osserva che ogni paese ha i suoi estremi, citando Jean-Marie Le Pen in Francia, Pim Fortuyn, che fu assassinato (da un non-musulmano) nei Paesi Bassi; e Philippe Van der Sande del Vlaams Blok, un partito nazionalista fiammingo fondato in Belgio.\nFilip Dewinter, il \"leader\" dei nazionalisti fiamminghi del \"Vlaams Belang\" ha affermato che il suo partito \u00e8 \"islamofobo\"; egli ha detto: \"S\u00ec, abbiamo paura dell'Islam. L'islamizzazione d'Europa \u00e8 una cosa spaventosa.\"\nSardar sostiene che l'Europa \u00e8 \"post-coloniale, ma ambivalente\".\nLe minoranze sono considerate accettabili come una sottoclasse di lavoratori umili, ma se questi vogliono elevarsi socialmente, cosa che, secondo Sardar, desiderano fare i giovani musulmani, il pregiudizio sale in superficie.\nWolfram Richter, professore di economia all'Universit\u00e0 di Dortmund, ha detto a Sardar: \"Ho paura che non abbiamo imparato dalla nostra storia. Il mio timore principale \u00e8 che quello che abbiamo fatto agli ebrei possiamo ora farlo ai musulmani.\nIl prossimo olocausto sarebbe contro i musulmani.\"\nRapporto EUMC.\nIl pi\u00f9 grande progetto di monitoraggio commissionato sull'islamofobia fu intrapreso, a seguito degli attentati dell'11 settembre 2001, dall'European Monitoring Centre on Racism and Xenophobia (EUMC).\nIl rapporto del maggio 2002: \"Summary report on Islamophobia in the EU after 11 September 2001\", scritto da Chris Allen e Jorgen S. Nielsen dell'Universit\u00e0 di Birmingham \u00e8 basato su 75 relazioni: 15 da ciascuna nazione dell'Unione europea.\nIl rapporto ha evidenziato la frequenza con la quale i normali musulmani sono divenuti bersaglio di atti di ritorsione offensivi e talvolta violenti dopo l'11 settembre 2001.\nNonostante le differenze localizzate all'interno di ogni paese membro, il ripetersi di attacchi verso tratti riconoscibili e visibili dell'islam e dei musulmani \u00e8 stata la scoperta pi\u00f9 significativa della relazione.\nGli attacchi hanno assunto varie forme: offesa verbale, incolpare tutti i musulmani per gli attacchi terroristici, donne cui viene strappato lo \"hijab\" dalla testa, sputare a musulmani, sia di sesso maschile che femminile, bambini che vengono chiamati \"Usama\" e violente aggressioni casuali che mandano le vittime in ospedale e, in una occasione, le lasciano paralizzate.\nLa relazione ha inoltre analizzato la rappresentazione che dei musulmani danno i media, identificando negativit\u00e0 intrinseche, immagini stereotipate, rappresentazioni fantastiche e caricature esagerate."}
{"id": "3050684", "revid": "1543377", "url": "https://it.wikipedia.org/wiki?curid=3050684", "title": "Mathieu Denis", "text": "Biografia.\nNei campionati europei di scherma ha conquistato una medaglia di bronzo a Zalaegerszeg nel 2005 nella gara di spada individuale.\nPalmar\u00e8s.\nIn carriera ha conseguito i seguenti risultati:"}
{"id": "3050686", "revid": "230513", "url": "https://it.wikipedia.org/wiki?curid=3050686", "title": "Alberto di Wallenstein", "text": ""}
{"id": "3050688", "revid": "278830", "url": "https://it.wikipedia.org/wiki?curid=3050688", "title": "Over Drive", "text": " \u00e8 un manga scritto e illustrato da Yasuda Tsuyoshi apparso su \"Sh\u014dnen Magazine\" dal 2005 al 2008. Dal 3 aprile al 25 settembre 2007 \u00e8 andato in onda una trasposizione televisiva animata prodotta dallo studio Xebec.\nTrama.\nLa storia inizia con un \"flash forward\" al Tour de France, dove Mikoto Shinozaki potrebbe diventare il primo campione giapponese.\nTempo prima Mikoto, nonostante non abbia mai praticato alcuno sport prima, decide di entrare nella squadra ciclistica della sua scuola seguendo il suggerimento di Yuki Fukazawa, ragazza coetanea di cui \u00e8 innamorato. Ironia della sorte, il leader del club \u00e8 Yousuke Fukuzawa, fratello maggiore di Yuki e corridore su strada noto nella sua citt\u00e0, che vede in Shinozaki tutte le potenzialit\u00e0 e il coraggio necessario a diventare una leggenda del ciclismo."}
{"id": "3050691", "revid": "1543377", "url": "https://it.wikipedia.org/wiki?curid=3050691", "title": "J\u00e9r\u00f4me Jault", "text": "Biografia.\nNei campionati europei di scherma ha conquistato una medaglia di bronzo a Zalaegerszeg nel 2005 nella gara di spada individuale ed a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050693", "revid": "767487", "url": "https://it.wikipedia.org/wiki?curid=3050693", "title": "Federation Cup 1989", "text": "La Federation Cup 1989 (conosciuta oggi come \"Fed Cup\") \u00e8 stata la 27\u00aa edizione del pi\u00f9 importante torneo tennistico per nazionali femminili. Hanno partecipato alla competizione 40 nazionali. Il World Group si \u00e8 giocato all'Ariake Tennis Forest Park di Tokyo in Giappone dall'1 al 9 ottobre e la finale ed \u00e8 stata vinta dagli Stati Uniti che hanno battuto la Spagna.\nTurno di qualificazione.\nTutti i match si sono giocati al Ariake Tennis Forest Park di Tokyo in Giappone su campi in cemento.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione\nTurni di Consolazioni.\nQualificazioni.\nLe squadre vincenti avanzano al Tabellone principale del turno di consolazione"}
{"id": "3050697", "revid": "486946", "url": "https://it.wikipedia.org/wiki?curid=3050697", "title": "U.S.D. Lucera Calcio srl", "text": ""}
{"id": "3050698", "revid": "1543377", "url": "https://it.wikipedia.org/wiki?curid=3050698", "title": "Julie Berengier", "text": "Biografia.\nNei campionati europei di scherma ha conquistato una medaglia d'oro nella gara di sciabola a squadre a Zalaegerszeg nel 2005.\nPalmar\u00e8s.\nIn carriera ha conseguito i seguenti risultati:"}
{"id": "3050699", "revid": "767487", "url": "https://it.wikipedia.org/wiki?curid=3050699", "title": "Federation Cup 1988", "text": "La Federation Cup 1988 (conosciuta oggi come \"Fed Cup\") \u00e8 stata la 26\u00aa edizione del pi\u00f9 importante torneo tennistico per nazionali femminili. Hanno partecipato alla competizione 36 nazionali. Il World Group si \u00e8 giocato al Melbourne Park di Melbourne in Australia dal 4 all'11 dicembre e la finale \u00e8 stata vinta dalla Cecoslovacchia che ha battuto l'Unione Sovietica.\nTurno di qualificazione.\nTutti i match si sono giocati al Melbourne Park di Melbourne in Australia, su campi in cemento.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione"}
{"id": "3050702", "revid": "767487", "url": "https://it.wikipedia.org/wiki?curid=3050702", "title": "Fiamme sull'Amazzonia", "text": "Fiamme sull'Amazzonia (\"Fire on the Amazon\") \u00e8 un film del 1993 diretto da Luis Llosa con Sandra Bullock e Craig Sheffer\nTrama.\nNel bacino amazzonico della Bolivia, i ranch di bestiame stanno sostituendo la foresta pluviale. Santos, leader carismatico del movimento contro la deforestazione, stringe un'alleanza con i nativi per protestare, ma viene assassinato. O'Brien, un giornalista statunitense che non ha competenze come investigatore, vuole una storia da scrivere perch\u00e9 \u00e8 convinto che la polizia sia implicata nella deforestazione e nell'omicidio di Santos. In cerca della verit\u00e0, coinvolge Alyssa Rothman, un'ambientalista che ha lavorato per Santos, e se ne innamora. Insieme affronteranno la polizia e anche i potenti gruppi di taglialegna, disposti a fare di tutto prima di abbandonare i loro affari redditizi.\nDistribuzioni internazionali.\nBench\u00e9 il film fosse stato girato nel 1993, venne distribuito nello stesso anno in edizione limitata solo in alcuni cinema statunitensi. La vera distribuzione al cinema \u00e8 avvenuta esattamente 7 anni dopo, tra il 2000 e il 2001, in varie parti del mondo. In Italia, Francia e Brasile il film \u00e8 stato trasmesso in televisione. In Grecia \u00e8 uscito direttamente in DVD."}
{"id": "3050708", "revid": "125223700", "url": "https://it.wikipedia.org/wiki?curid=3050708", "title": "Sengoku Basara", "text": " \u00e8 un anime diviso in due serie, tratto dal videogioco \"Devil Kings\" della Capcom. Le due serie sono composte ciascuna da tredici episodi. Dal videogioco \u00e8 stato tratto anche un manga diviso in tre volumi denominato \"Sengoku Basara Ranse Renbu\" creato da Kairi Shimotsuki e pubblicato dalla casa editrice Udon Entertainment, pubblicato in Italia dalla J-Pop. Le due stagioni dell'anime sono state acquistate da Yamato Video che lo ha annunciato su Facebook, e, fa parte del \"Secret Project\" dell'editore milanese. La serie \u00e8 in fase di trasmissione su nuovo canale YouTube della Yamato a partire dal 30 ottobre 2013.\nIl 4 giugno 2011 in Giappone \u00e8 uscito il lungometraggio cinematografico intitolato '. Tre anni dopo, nel 2014, \u00e8 stata poi trasmessa la terza serie televisiva: ', ispirata alle vicende del capitolo \"\".\nTrama.\nPrima stagione.\nNel Giappone dell'epoca Sengoku, vari stati si danno battaglia per la supremazia sul territorio. Il pi\u00f9 violento e crudele di questi \u00e8 lo stato di Oda, posto sotto il comando del sesto re demoniaco Oda Nobunaga. Alcuni stati, tra cui quello di Date e di Takeda, si alleeranno per eliminare una volta per tutte la minaccia di Oda.\nSeconda stagione.\nDurante una battaglia che vede fronteggiarsi i tre generali Masamune, Shingen e Kenshin, a Kawanakajima, vengono interrotti dall'arrivo di Toyotomi Hideyoshi e il suo esercito, che circonda tre fazioni, pretendendo giuramento di fedelt\u00e0 da parte dei tre generali, ottenendo per\u00f2 un rifiuto. Hideyoshi inizia cos\u00ec la sua conquista degli stati feudali che si sono rifiutati di sottomettersi.\nRoar of The Dragon.\nLe vicende del manga raccontano dei preparativi alla Battaglia di Sekigahara e del suo svolgimento, incentrandosi soprattutto sul generale Date Masamune che, sconfitto da Ishida Mitsunari che uccise la maggior parte dei suoi soldati, sta cercando vendetta. Per questo si alleer\u00e0 con Ieyasu Tokugawa che dopo aver ucciso Toyotomi Hideyoshi sta preparando un'armata per sconfiggere Mitsunari e riunire nelle sue mani tutto il Giappone.\nPersonaggi principali.\nDate Masamune.\nDoppiato da: Kazuya Nakai (ed. giapponese), Andrea Beltramo (ed. italiana)\nChiamato \"Drago da un Occhio Solo\", signore del Oshu utilizza i sei artigli del drago. \u00c8 circondato da soldati fedelissimi. Nella prima stagione alla fine eliminer\u00e0 Oda con l'aiuto di Yukimura e nella seconda sfider\u00e0 due volte Toyotomi Hideioshi, riuscendo a vincere solo alla fine.\nSanada Yukimura.\nDoppiato da: Souichirou Hoshi (ed. giapponese), Davide Albano (ed. italiana)\nAllievo dell'attuale signore del Kai, diviene rivale di Masamune. Utilizza due lance gemelle di colore rosso. Nella prima stagione aiuter\u00e0 Masamune a sconfiggere Oda, mentre nella seconda si recher\u00e0 a chiedere l'alleanza a Samashima e fronteggiera Mori Motonari e la sua fortezza al termine della seconda stagione. Yukimura maturer\u00e0 durante le due serie.\nUesugi Kenshin.\nDoppiato da: Romi Paku (ed. giapponese), Paolo Carenzo (ed. italiana)\nIl dio della guerra signore di Echigo, rivale da sempre di Takeda Shingen. La sua arma \u00e8 una katana. Ha al suo servizio una ninja di nome Kasuga, che inizialmente era stata mandata da lui con il preciso scopo di ucciderlo ma ha finito con l'innamorarsene, abbandonando il suo villaggio e diventando la sua \"bellissima spada\".\nTakeda Shingen.\nDoppiato da: Tesshou Genda (ed. giapponese), Gianni Gaude (ed. italiana)\nLa Tigre del Kai, rivale di Kenshin, che nonostante sia suo avversario rispetta enormemente. Utilizza un'ascia bipenne.\nCh\u014dsokabe Motochika.\nDoppiato da: Ryuuzou Ishino (ed. giapponese), Osmar Santucho (ed. italiana)\nL'oni dei mari occidentali, comanda una ciurma di pirati ed ha un carattere simile a Masamune. Nella seconda stagione combatter\u00e0 e perder\u00e0 contro Toyotomi, prendendo poi parte alla battaglia di Osaka.\nKojuro Katakura.\nDoppiato da: Toshiyuki Morikawa (ed. giapponese), Walter Rivetti (ed. italiana)\nL'occhio Destro del Drago, il fedele braccio destro di Date Masamune. \u00c8 un abile stratega tanto che nella seconda stagione verr\u00e0 rapito da Takenaka Hanbei perch\u00e9 si unisca all'armata di Toyotomi ma rifiuta fino alla fine, quando liberato da Sasuke ostacoler\u00e0 l'avanzata di Takenaka sconfiggendolo per poi riunirsi con Masamune.\nM\u014dri Motonari.\nDoppiato da: Shigeru Nakahara (ed. giapponese), Vito Ventura \"Shade\" (ed. italiana)\nUno dei primi a giurare fedelt\u00e0 a Toyotomi, in realt\u00e0 le sue vere intenzioni sono quelle di conquistare tutto il Giappone e non esita a sacrificare i suoi uomini. Utilizza una copia di spade ricurve che si possono unire a formare un cerchio.\nOda Nobunaga.\nDoppiato da: Norio Wakamoto (ed. giapponese), Roberto Accornero (ed. italiana)\nSesto re demoniaco. Ha intenzione di unificare il Giappone, spargendo pi\u00f9 sangue possibile.\nToyotomi Hideyoshi.\nDoppiato da: Ry\u014dtar\u014d Okiayu (ed. giapponese), Lorenzo Scattorin (ed. italiana)\n\u00c8 il principale nemico della seconda stagione. Il suo sogno \u00e8 quello di unificare il Giappone e poi conquistare il mondo. Non utilizza armi, ma si affida esclusivamente alla sua forza fisica. Si mostra per la prima volta nella battaglia di Kawanakajima, pretendendo un giuramento di fedelt\u00e0 a tutti i daimyo presenti sul campo. Alla fine sar\u00e0 ucciso da Masamune a Odakawa. Era amico di Maeda Keiji.\nTakenaka Hanbei.\nDoppiato da: Akira Ishida (ed. giapponese), Massimo Di Benedetto (ed. italiana)\nStratega e generale di Hideyoshi, \u00e8 un uomo estremamente intelligente. La sua arma \u00e8 una spada occidentale. \u00c8 malato di tubercolosi, e questo lo porter\u00e0 alla fine a perdere contro Kojuro e a morire.\nMaeda Keiji.\nDoppiato da: Masakazu Morita (ed. giapponese), Renato Novara (ed. italiana)\nDovrebbe diventare il capo del clan Maeda, ma preferisce girovagare per il Giappone ed in tempo di guerra cerca un modo per far prevalere la pace senza utilizzare la violenza. Era amico di Hideyoshi, con cui spesso combinava bravate. Fu proprio al termine di una di queste che, dopo aver incontrato un collezionista ed essere stati sconfitti, Toyotomi cambi\u00f2 totalmente il suo carattere divenendo freddo e spietato.\nAnime.\nAlle serie televisive si sommano gli special di taglio umoristico, usciti assieme ai DVD; la prima serie di corti, \"Mini sengoku basara - Ch\u014dsokabe-kun to M\u014dri-kun\", \u00e8 incentrata sulla vita di Chosokabe e Mori presentandoli come due comici nemici-amici; la seconda, ambientata dopo gli avvenimenti di Sengoku Basara II, vede come protagonista Kojuro Katakura, alle prese con il suo passatempo di agricoltore."}
{"id": "3050709", "revid": "1543377", "url": "https://it.wikipedia.org/wiki?curid=3050709", "title": "Pellegrino Riccardi", "text": "Biografia.\nDopo la laurea in giurisprudenza, fece pratica per qualche tempo in uno studio di avvocati, per entrare poi in magistratura nel 1931.\nMentre era pretore a Fornovo di Taro, dopo l'8 settembre 1943, riusc\u00ec a salvare diversi ebrei fornendo loro documenti falsi con cui poterono espatriare in Svizzera. Uno di questi fu Rolando Vigevani (di cui era divenuto amico negli anni del praticantato) e la sua famiglia. Un secondo che aiut\u00f2 a fuggire dalla persecuzione fascista fu Aristide Fo\u00e0. \nRiccardi non aiut\u00f2 solo la famiglia Vigevani ed il Fo\u00e0, ma molti altri ebrei e nel 1988 il suo nome venne inserito, da Israele, fra i Giusti tra le nazioni.\nNel 1944 entr\u00f2 nel Comitato di Liberazione Nazionale di Parma, ma al termine della guerra lasci\u00f2 la politica per dedicarsi completamente alla magistratura: fu giudice a Parma (dove ricopr\u00ec anche il ruolo di presidente della sezione penale del tribunale) e alla corte d'appello di Milano.\nBibliografia.\nCarlo Bocchialini, Pellegrino Riccardi - Un Giusto tra le Nazioni, Guaraldi Editore, 2013"}
{"id": "3050714", "revid": "1543377", "url": "https://it.wikipedia.org/wiki?curid=3050714", "title": "Pascale Vignaux", "text": "Biografia.\nNei campionati europei di scherma ha conquistato una medaglia d'oro nella gara di sciabola a squadre a Zalaegerszeg nel 2005.\nPalmar\u00e8s.\nIn carriera ha conseguito i seguenti risultati:"}
{"id": "3050716", "revid": "767487", "url": "https://it.wikipedia.org/wiki?curid=3050716", "title": "Federation Cup 1987", "text": "La Federation Cup 1987 (conosciuta oggi come \"Fed Cup\") \u00e8 stata la 25\u00aa edizione del pi\u00f9 importante torneo tennistico per nazionali femminili. Hanno partecipato alla competizione 41 nazionali. Il World Group si \u00e8 giocato al Hollyburn Country Club di Vancouver in Canada dal 26 luglio al 2 agosto e la finale ed \u00e8 stata vinta dalla Germania dell'Ovest che ha battuto gli Stati Uniti.\nTurno di qualificazione.\nTutti i match si sono giocati al Hollyburn Country Club di Vancouver in Canada, su campi in cemento.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione"}
{"id": "3050724", "revid": "92723", "url": "https://it.wikipedia.org/wiki?curid=3050724", "title": "Darija Neda\u0161kovs'ka", "text": "Biografia.\nNei campionati europei di scherma ha conquistato una medaglia di bronzo nella gara di sciabola a squadre a Zalaegerszeg nel 2005.\nPalmar\u00e8s.\nIn carriera ha conseguito i seguenti risultati:"}
{"id": "3050726", "revid": "767487", "url": "https://it.wikipedia.org/wiki?curid=3050726", "title": "Federation Cup 1986", "text": "La Federation Cup 1986 (conosciuta oggi come \"Fed Cup\") \u00e8 stata la 24\u00aa edizione del pi\u00f9 importante torneo tennistico per nazionali femminili. Hanno partecipato alla competizione 41 nazionali. Il World Group si \u00e8 giocato all'I. Czech Lawn Tennis Club di Praga in Cecoslovacchia dal 20 al 27 luglio e la finale ed \u00e8 stata vinta dagli Stati Uniti che hanno battuto la Cecoslovacchia. La finale ha segnato il 1\u00b0 ritorno in Cecoslovacchia di Martina Navr\u00e1tilov\u00e1 dopo la sua defezione del 1975.\nTurno di qualificazione.\nTutti i match si sono giocati all'I. Czech Lawn Tennis Club di Praga in Cecoslovacchia su campi in terra.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione"}
{"id": "3050728", "revid": "767487", "url": "https://it.wikipedia.org/wiki?curid=3050728", "title": "Making Sandwiches", "text": "Making Sandwiches \u00e8 un cortometraggio del 1998 di 30 minuti, diretto da Sandra Bullock con Sandra Bullock, Matthew McConaughey e Eric Roberts."}
{"id": "3050729", "revid": "599013", "url": "https://it.wikipedia.org/wiki?curid=3050729", "title": "Ol'ha Partala", "text": "Biografia.\nNei campionati europei di scherma ha conquistato una medaglia di bronzo nella gara di spada a squadre a Coblenza nel 2001, a Mosca nel 2002 ed a Zalaegerszeg nel 2005.\nPalmar\u00e8s.\nIn carriera ha conseguito i seguenti risultati:"}
{"id": "3050735", "revid": "74801", "url": "https://it.wikipedia.org/wiki?curid=3050735", "title": "Volleyball Hall of Fame", "text": "La Volleybal Hall of Fame \u00e8 una Hall of Fame internazionale di pallavolo con sede a Holyoke, negli Stati Uniti.\nEssa nacque nel 1985 con l'intento di premiare tutti coloro che hanno dato un contributo speciale o hanno avuto un merito particolare nella pratica e nella diffusione di detta disciplina.\nIn tale Hall of Fame possono essere ammessi giocatori, allenatori, dirigenti, ufficiali di gara, istituzioni, ecc.\nL'ammissione avviene a cadenza annuale.\nIl luogo dove si trova la Hall of Fame, Holyoke, nello Stato del Massachusetts, \u00e8 dove la pallavolo nacque nel 1895.\nStoria.\nL'idea di far nascere una Hall of Fame sorse nel 1971, quando la Camera di Commercio di Holyoke cre\u00f2 un comitato per promuovere la citt\u00e0 come luogo di nascita di questo sport.\nIn risposta, la federazione pallavolistica statunitense design\u00f2 la biblioteca pubblica di Holyoke come deposito ufficiale dei cimeli della pallavolo.\nI piani per un sito fisico non sono cominciati ad andare avanti fino al 1985, quando l'inventore della pallavolo, William G. Morgan, \u00e8 stato introdotto nella Hall of fame come primo membro. L'anno seguente, 1600 metri di spazio espositivo \u00e8 stato accantonato in una costruzione locale. La sala fu aperta ufficialmente al pubblico il 6 giugno 1987.\nNel 1995 ci fu la celebrazione del centenario di questo sport e una forte accelerazione nell'interesse della progettazione di una nuova sala. Sono stati progettati e sviluppati dei piani per un complesso museale indipendente, che ha aperto nell'autunno del 1997.\nAttualmente \u00e8 ancora in corso una raccolta di fondi per costruire una sede permanente per la Hall of Fame.\nPremi assegnati.\nOltre ad introdurre atleti e/o personalit\u00e0 legate alla pallavolo nella Hall of Fame, la Volleyball Hall of Fame assegna anche determinati premi:"}
{"id": "3050737", "revid": "599013", "url": "https://it.wikipedia.org/wiki?curid=3050737", "title": "Steven Bauer (schermidore)", "text": "Biografia.\nNei campionati europei di scherma ha conquistato una medaglia di bronzo a Zalaegerszeg nel 2005 nella gara di sciabola individuale.\nPalmar\u00e8s.\nIn carriera ha conseguito i seguenti risultati:"}
{"id": "3050739", "revid": "110157", "url": "https://it.wikipedia.org/wiki?curid=3050739", "title": "Chiesa di Santa Chiara (Guardiagrele)", "text": "La chiesa di Santa Chiara, nota anche come la \"Madonna del Popolo\", trova a Guardiagrele, in provincia di Chieti.\nStoria e descrizione.\nOriginariamente era annessa ad un convento delle clarisse, fondato secondo la tradizione nel 1220. Lo storico locale Giuseppe Iezzi testimonia che i ruderi di tale edificio erano visibili fino agli anni trenta. Nel corso dei secoli ha subito numerosi interventi, fino a giungere all'attuale aspetto barocco.\nLa facciata non si distingue per particolari elementi, fatta eccezione per il portale del 1927 opera dello scultore Felice Giuliante. L'interno, a navata unica, presenta ricche decorazioni in stucco di gusto settecentesco. Oltre all'altare maggiore vi sono due altari laterali, un pulpito intagliato e un crocifisso, entrambi in legno, riconducibili al periodo della ristrutturazione tardobarocca. Al XVIII e XIX secolo risalgono anche le tele sulle pareti, quali la \"Nativit\u00e0\" di Nicola Ranieri e la \"Piet\u00e0\" di Donato Teodoro, autore anche del dipinto sulla volta raffigurante la \"Caduta degli Angeli ribelli\"."}
{"id": "3050741", "revid": "212348", "url": "https://it.wikipedia.org/wiki?curid=3050741", "title": "Makszim Bobok", "text": " \nBiografia.\nNei campionati europei di scherma ha conquistato una medaglia di argento a Zalaegerszeg nel 2005 nella gara di fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050744", "revid": "729019", "url": "https://it.wikipedia.org/wiki?curid=3050744", "title": "Selerant", "text": "Selerant \u00e8 un'azienda specializzata nello sviluppo e distribuzione di software per la gestione del ciclo di vita del prodotto (Product Lifecycle Management - PLM) e nelle gestione di regolamenti, direttive e normative nell'ambito della sicurezza ambientale, del lavoro e della salute umana (Environment, Health and Safety - EH&amp;S).\nBrand Promise di Selerant: \"Perch\u00e9 ogni prodotto ha una storia e ogni brand una promessa da mantenere.\"\nSelerant ha sedi a Cassina de' Pecchi (Milano), Stati Uniti (New York), Cina (Shanghai), Germania, Francia, Svizzera, India, Serbia, Ukraina e Australia.\nPortafoglio prodotti.\nDal 1990, Selerant \u00e8 un fornitore di software di gestione del ciclo di vita del prodotto basato su formule (PLM) e servizi di consulenza in tre segmenti manifatturieri principali:\nCon le principali aree operative di Milano, Italia, New York, New York e Shanghai, Cina e uffici in tutto il mondo. "}
{"id": "3050751", "revid": "767487", "url": "https://it.wikipedia.org/wiki?curid=3050751", "title": "Federation Cup 1985", "text": "La Federation Cup 1985 (conosciuta oggi come \"Fed Cup\") \u00e8 stata la 23\u00aa edizione del pi\u00f9 importante torneo tennistico per nazionali femminili. Hanno partecipato alla competizione 38 nazionali. Il World Group si \u00e8 giocato al Nagoya Green Tennis Club di Nagoya in Giappone dal 6 al 14 ottobre e la finale ed \u00e8 stata vinta dalla Cecoslovacchia che ha battuto gli Stati Uniti.\nTurno di qualificazione.\nTutti i match si sono giocati al Nagoya Green Tennis Club in Nagoya in Giappone su campi in cemento.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione"}
{"id": "3050753", "revid": "438678", "url": "https://it.wikipedia.org/wiki?curid=3050753", "title": "\u0e3f", "text": ""}
{"id": "3050754", "revid": "938", "url": "https://it.wikipedia.org/wiki?curid=3050754", "title": "Laura Flessel-Colovic", "text": ""}
{"id": "3050755", "revid": "102610890", "url": "https://it.wikipedia.org/wiki?curid=3050755", "title": "Dmitrij Ajbusev", "text": "Biografia.\nNei campionati europei di scherma ha conquistato una medaglia d'oro a Zalaegerszeg nel 2005 nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050758", "revid": "287204", "url": "https://it.wikipedia.org/wiki?curid=3050758", "title": "Hajnalka Kiraly-Picot", "text": ""}
{"id": "3050760", "revid": "287204", "url": "https://it.wikipedia.org/wiki?curid=3050760", "title": "Welcome to My World (Elvis Presley)", "text": "Welcome to My World \u00e8 un album compilation di Elvis Presley pubblicato dalla RCA Records nel 1977, pochi mesi prima della morte dello stesso artista. L'album e stato certificato disco d'oro il 30/09/1977 e disco di platino il 14/01/1983.\nDescrizione.\nSecondo quanto affermato nel libro \"Elvis: The Illustrated Record\" di Roy Carr e Mick Farren, tutte le canzoni presenti sull'album tranne una erano gi\u00e0 state pubblicate in precedenza (un brano, \"Your Cheatin' Heart\", addirittura 20 anni prima). L'unica registrazione inedita all'epoca era un'esecuzione live di \"I Can't Stop Loving You\", presa dal concerto pomeridiano effettuato da Elvis al Madison Square Garden di New York City nel 1972. (In seguito il brano \u00e8 apparso sul CD \"An Afternoon in the Garden\" nel 1997.)"}
{"id": "3050763", "revid": "599013", "url": "https://it.wikipedia.org/wiki?curid=3050763", "title": "Olga Cygan", "text": "Biografia.\nNei campionati europei di scherma ha conquistato una medaglia d'argento nella gara di spada a squadre a Zalaegerszeg nel 2005 e nella gara individuale a Funchal nel 2000.\nPalmar\u00e8s.\nIn carriera ha conseguito i seguenti risultati:"}
{"id": "3050764", "revid": "767487", "url": "https://it.wikipedia.org/wiki?curid=3050764", "title": "Federation Cup 1984", "text": "La Federation Cup 1984 (conosciuta oggi come \"Fed Cup\") \u00e8 stata la 22\u00aa edizione del pi\u00f9 importante torneo tennistico per nazionali femminili. Hanno partecipato alla competizione 36 nazionali. Il World Group si \u00e8 giocato all'Esporte Clube Pinheiros di San Paolo in Brasile dal 15 al 22 luglio e la finale ed \u00e8 stata vinta dalla Cecoslovacchia che ha battuto l'Australia.\nTurno di qualificazione.\nTutti i match si sono giocati al Pinheiros Sports Club di San Paolo in Brasile su campi in terra battuta\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione"}
{"id": "3050771", "revid": "767487", "url": "https://it.wikipedia.org/wiki?curid=3050771", "title": "Bronson (film)", "text": "Bronson \u00e8 un film del 2008 diretto da Nicolas Winding Refn.\nIl film ha per protagonista l'attore britannico Tom Hardy, che interpreta il feroce criminale Michael Gordon Peterson, meglio conosciuto come Charles Salvador e noto soprattutto per aver trascorso gran parte della sua vita in carcere, passando oltre trent'anni in isolamento. Bio-pic fuori dagli schemi, raccontato senza una precisa cronologia, alterna momenti di estrema violenza a scene umoristiche al limite del grottesco.\nTrama.\nProveniente da una buona famiglia borghese, il giovane Michael Gordon Peterson ha da sempre manifestato atteggiamenti aggressivi che lo hanno portato pi\u00f9 volte ad atti di violenza fisica, segno della sua spasmodica ricerca di notoriet\u00e0 e affermazione personale. Dopo essersi sposato e avere messo al mondo un bambino, nel 1974, dopo una piccola rapina a un ufficio postale, gli si spalancano le porte del carcere.\nCondannato a scontare una pena di sette anni, la smania di essere al centro dell'attenzione non accenna a placarsi: si macchia cos\u00ec di una serie di violenze perpetrate ai secondini e ad altri detenuti, spadroneggiando all'interno del carcere (che definisce una camera d'albergo) e diventando l'idolo degli altri detenuti. Le autorit\u00e0 decidono quindi di trasferirlo in diversi penitenziari, nella speranza di calmare la sua violenza, ma ogni tentativo \u00e8 vano; successivamente viene internato in un ospedale psichiatrico, dove gli vengono iniettate alte dosi di sedativi e dove - per uscirne - tenta di strangolare un paziente che aveva ammesso di essere un pedofilo, per poi tornare in carcere.\nDopo diversi anni torna in libert\u00e0 sulla parola e va a vivere da suo zio a Luton, dove inizia ad appassionarsi alla boxe a mani nude, cambiando il proprio nome in Charles Bronson in omaggio al famoso attore. La sua carriera di pugile finisce in fretta dopo essersi innamorato di una donna per la quale ruba un anello di fidanzamento e proprio per questo furto viene nuovamente arrestato. Qui si rende nuovamente protagonista di atti di violenza nei confronti delle guardie e rimane inoltre coinvolto in una rivolta dove prende in ostaggio un bibliotecario, scatenando poi l'ennesima rissa contro agenti antisommossa. Proprio per questi motivi la sua condanna viene estesa, passando oltre trent'anni della sua vita in isolamento, periodo in cui inizia a interessarsi all'arte.\nProduzione.\nPer prepararsi al meglio al ruolo Tom Hardy ha incontrato Charles Salvador in prigione e ha modificato notevolmente il suo corpo, ingrassando e aumentando la massa muscolare. Le riprese del film si sono svolte principalmente nella contea di Nottinghamshire.\nDistribuzione.\nNell'ottobre del 2008 il film \u00e8 stato presentato in anteprima al London Film Festival, mentre nel gennaio 2009 ha partecipato al Sundance Film Festival. Ha debuttato nelle sale cinematografiche britanniche il 13 marzo 2009 e in quelle statunitensi il 9 ottobre 2009.\nIn Italia, dopo la presentazione al ventisettesimo Torino Film Festival, il film \u00e8 stato distribuito dalla OneMovie il 10 giugno 2011, a seguito della vittoria di Refn al Festival di Cannes del premio come miglior regista per \"Drive\".\nAccoglienza.\nIncassi.\nLa pellicola ha incassato un totale di , di cui negli Stati Uniti e nel resto del mondo.\nCritica.\nSull'aggregatore di recensioni Rotten Tomatoes, \"Bronson\" ha una percentuale di gradimento del 76%, con un voto medio di 6,5 su 10 basato su 83 recensioni. Su Metacritic ha un punteggio di 71 su 100 basato su 22 recensioni."}
{"id": "3050773", "revid": "767487", "url": "https://it.wikipedia.org/wiki?curid=3050773", "title": "Federation Cup 1983", "text": "La Federation Cup 1983 (conosciuta oggi come \"Fed Cup\") \u00e8 stata la 21\u00aa edizione del pi\u00f9 importante torneo tennistico per nazionali femminili. Hanno partecipato alla competizione 38 nazionali. Il World Group si \u00e8 giocato all'Albisguetli Tennis Club di Zurigo in Svizzera dal 17 al 24 luglio e la finale ed \u00e8 stata vinta dalla Cecoslovacchia che ha battuto la Germania Ovest.\nTurno di qualificazione.\nTutti i match si sono giocati al Albisguetli Tennis Club in Zurigo in Svizzera su campi in terra battuta.\nLe squadre vincenti avanzano al Tabellone principale, le perdenti giocano le qualificazioni al turno di consolazione.\nTabellone principale.\nLe squadre perdenti del 1\u00ba turno giocano i turni di consolazione"}
{"id": "3050775", "revid": "6923", "url": "https://it.wikipedia.org/wiki?curid=3050775", "title": "La vanit\u00e0 degli umani desideri", "text": "La vanit\u00e0 degli umani desideri \u00e8 una satira scritta da Samuel Johnson. Venne composta nel 1749, nel periodo in cui era impegnato nella compilazione di \"A Dictionary of the English Language\". Questo componimento poetico \u00e8 stato il primo lavoro ad essere pubblicato con il nome di Johnson stampato sul frontespizio.\nIl sottotitolo specifica che si tratta di una imitazione della X Satira: \"Il desiderio sbagliato \u00e8 fonte di sofferenze\" del poeta latino Giovenale. A differenza di Giovenale, Johnson cerca di mostrare comprensione per i suoi soggetti poetici. Inoltre, la poesia sulla scia di Giovenale si concentra sulla futilit\u00e0 umana e sulla ricerca della grandezza ma conclude indicando nei valori Cristiani la base per un corretto vivere. Questo componimento rappresenta la seconda imitazione di Giovenale (la prima \u00e8 stata \"London\" del 1738. A differenza di \"London\", \"La vanit\u00e0 degli umani desideri\" fa prevalere i temi filosofici su quelli politici. Quest'opera non fu un successo dal punto di vista finanziario, ma in seguito i critici, tra cui Walter Scott e T. S. Eliot, lo considerarono come la pi\u00f9 importante opera in versi di Johnson.\nContesto.\nNel 1738, Johnson scrisse \"London\", la sua prima imitazione delle satire di Giovenale, poich\u00e9 nel XVIII secolo era di moda scrivere poesie a imitazione dei classici come faceva Pope. Quando Johnson scelse al posto di Edward Cave come editore Robert Dodsley, convenne con Dodsley di cambiare il tema della sua poesia. Infatti, con \"London\" Johnson tratta temi politici, in special modo quelli concernenti il governo presieduto da Sir Robert Walpole, invece con \"La vanit\u00e0 degli umani desideri\" si impegna su concetti filosofici d'ordine generale.\nIn una conversazione con George Steevens, Johnson raccont\u00f2 di aver scritto le prime settanta righe \"nell'arco di una mattina, in quella piccola casa dietro la chiesa\". Johnson sostenne che \"Tutta la poesia era pronta prima ancora di mettere su carta un solo distico\". Per poter compiere questa impresa, Johnson si basava su di una \"forma quasi orale di composizione\" che era possibile solo \"grazie alla sua eccezionale memoria\". Johnson disse a Boswell che quando stava scrivendo i versi, spesso gli capitava \"per pigrizia\" di scrivere solo la prima met\u00e0 di ogni riga. Questa osservazione viene confermata dal manoscritto di \"La vanit\u00e0 degli umani desideri\", in cui la prima met\u00e0 di ogni verso \u00e8 scritta con inchiostro diverso da quello usato per la seconda met\u00e0; \"evidentemente Johnson sapeva di avere in mente le parole in rima per le seconde met\u00e0 dei versi.\" Anche se Johnson era molto preso dopo il 1746 dalla stesura del suo \"Dizionario\", tuttavia trov\u00f2 il tempo per continuare a lavorare su \"La vanit\u00e0 degli umani desideri\" e completare anche il dramma, \"Irene\".\nLa prima edizione usc\u00ec il 9 gennaio 1749 e per la prima volta sul frontespizio di questa pubblicazione comparve il nome di Johnson. Da questa pubblicazione guadagn\u00f2 solo quindici ghinee. Una versione riveduta venne pubblicata nel 1755 in un'antologia edita da Dodsley col titolo \"A collection of Poems by Several Hands\". Una terza edizione venne pubblicata postuma in una edizione delle sue \"Opere\" nel 1787, evidentemente era una copia dell'edizione del 1749. Tuttavia, nessuna autonoma versione della poesia fu pubblicata durante la vita di Johnson oltre a quella della pubblicazione iniziale.\nLa satira.\n\"La vanit\u00e0 degli umani desideri\" \u00e8 composta da 368 versi, scritti in distici eroici. Johnson ricorre ad un adattamento libero della X Satira di Giovenale per dimostrare \"la completa incapacit\u00e0 del mondo e della vita mondana di offrire una genuina o duratura realizzazione personale.\" I versi introduttivi annunciano la portata universale del tema trattato, \"l'antidoto dei vani desideri umani \u00e8 nei positivi desideri spirituali\"\nJohnson si basa sull'esperienza personale, nonch\u00e9 su di una variet\u00e0 di fonti storiche per illustrare \"la totale vulnerabilit\u00e0 del singolo dinanzi al contesto sociale\" e \"l'inevitabile autoinganno che porta gli esseri umani lontani dalla retta via\". Entrambi i temi sono affrontati in uno dei passaggi pi\u00f9 celebri in cui Johnson descrive la carriera di Carlo XII di Svezia. Come Howard D. Weinbrot fa notare, \"Il passaggio include abilmente molti dei temi cari Johnson - il rifiuto della guerra che rende famoso un uomo e uccide e impoverisce migliaia di persone, la comprensione per la esigenza umana di glorificare gli eroi, la sottile contrapposizione verso l'autore classico imitato per la sua visione etica inadeguata\". Johnson descrive Carlo di Svezia come \"Anima di fuoco\", come il \"Signore invitto del piacere e del dolore\", che si rifiuta di accettare che la sua ricerca della conquista militare possa finire in un disastro.\nHoward D. Weinbrot rileva che \"La vanit\u00e0 degli umani desideri\" segue lo schema della X satira di Giovenale, considera alcune delle cose che Johnson ha pensato come 'sublime' del componimento, ma utilizza anche la X satira come pietra di paragone, piuttosto che come argomento di indiscussa autorit\u00e0. \" In particolare, Johnson e Giovenale differiscono nel trattamento dei loro argomenti: entrambi parlano di condottieri (Carlo di Svezia e Annibale, rispettivamente), ma la poesia di Johnson invoca piet\u00e0 per Carlo, mentre Giovenale deride la morte di Annibale.\nUtilizzare Giovenale come modello ha causato dei problemi, specialmente quando Johnson ha sottolineato il Cristianesimo come \"l'unica vera e perenne fonte di speranza\". Il componimento di Giovenale non contiene nulla della fede cristiana nella redenzione che pervade la personale filosofia di Johnson. Per non alterare il suo prototipo, Johnson ha dovuto adeguare le sue idee al modello Romano e focalizzarsi sul mondo terreno, avvicinandosi alla religione \"da un percorso negativo\" e ignorando le \"motivazioni positive della fede, come l'amore di Cristo\".\nValutazioni.\nAnche se Walter Scott e T. S. Eliot apprezzarono \"London\" la prima satira scritta da Johnson, entrambi considerarono \"La vanit\u00e0 degli umani desideri\" come la pi\u00f9 grande opera in versi di Johnson. Altri critici successivi seguirono la stessa tendenza: Un critico successivo, Howard Weinbrot afferma, \"\"London\" merita di essere letto, ma \"La vanit\u00e0 degli umani desideri\" \u00e8 uno dei pi\u00f9 grandi componimenti poetici scritti in lingua inglese.\" Parimenti, Robert Folkenflik dice, \"\"London\" non \u00e8 la pi\u00f9 grande opera in versi di Johnson, per il semplice motivo che \"La vanit\u00e0 degli umani desideri\" \u00e8 migliore\". Samuel Beckett, grande ammiratore di Johnson, ad un certo punto riemp\u00ec tre quaderni di materiale per scrivere una commedia su di lui, intitolata \"Human Wishes\"."}
{"id": "3050782", "revid": "1305772", "url": "https://it.wikipedia.org/wiki?curid=3050782", "title": "Magdalena Grabowska", "text": "Biografia.\nNei campionati europei di scherma ha conquistato una medaglia d'argento nella gara di spada a squadre e bronzo individuale a Zalaegerszeg nel 2005 ed una di bronzo a Copenaghen nel 2004 nella spada a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050783", "revid": "1735067", "url": "https://it.wikipedia.org/wiki?curid=3050783", "title": "Patryk Palasz", "text": "Biografia.\nNei campionati europei di scherma ha conquistato una medaglia d'argento a Zalaegerszeg nel 2005, nella gara di sciabola a squadre.\nPalmar\u00e8s.\nIn carriera ha conseguito i seguenti risultati:"}
{"id": "3050784", "revid": "767487", "url": "https://it.wikipedia.org/wiki?curid=3050784", "title": "Federation Cup 1982", "text": "La Federation Cup 1982 (conosciuta oggi come \"Fed Cup\") \u00e8 stata la 20\u00aa edizione del pi\u00f9 importante torneo tennistico per nazionali femminili. Hanno partecipato alla competizione 31 nazionali. Il World Group si \u00e8 giocato al Decathlon Club di Santa Clara negli Stati Uniti dal 19 al 25 luglio e la finale ed \u00e8 stata vinta dagli Stati Uniti che ha battuto la Germania dell'Ovest.\nTabellone principale.\nTutti i match si sono giocati al Decathlon Club di Santa Clara in Stati Uniti su campi in cemento.\nLe squadre perdenti del 1\u00ba turno giocano i turni di consolazione"}
{"id": "3050788", "revid": "109140872", "url": "https://it.wikipedia.org/wiki?curid=3050788", "title": "Adam Skrodzki", "text": "Biografia.\nNei campionati europei di scherma ha conquistato una medaglia d'argento a Copenaghen nel 2004 ed a Zalaegerszeg nel 2005 nella gara di sciabola a squadre ed una di bronzo a Bourges nel 2003.\nPalmar\u00e8s.\nIn carriera ha conseguito i seguenti risultati:"}
{"id": "3050789", "revid": "767487", "url": "https://it.wikipedia.org/wiki?curid=3050789", "title": "Federation Cup 1981", "text": "La Federation Cup 1981 (conosciuta oggi come \"Fed Cup\") \u00e8 stata la 19\u00aa edizione del pi\u00f9 importante torneo tennistico per nazionali femminili. Hanno partecipato alla competizione 32 nazionali. Il World Group si \u00e8 giocato al Tamagawa-en Racquet Club di Tokyo in Giappone dal 9 al 15 novembre e la finale ed \u00e8 stata vinta dagli Stati Uniti che hanno battuto la Gran Bretagna.\nTabellone principale.\nTutti i match si sono giocati al Tamagawa-en Racquet Club di Tokyo in Giappone su campi in terra battuta\nLe squadre perdenti del 1\u00ba e 2\u00ba turno giocano i Turni di Consolazione"}
{"id": "3050790", "revid": "339392", "url": "https://it.wikipedia.org/wiki?curid=3050790", "title": "Furetti", "text": ""}
{"id": "3050795", "revid": "599013", "url": "https://it.wikipedia.org/wiki?curid=3050795", "title": "Beata Tereba", "text": "Biografia.\nNei campionati europei di scherma ha conquistato una medaglia d'argento a Zalaegerszeg nel 2005 ed una di bronzo a Copenaghen nel 2004, nella gara di spada a squadre .\nPalmar\u00e8s.\nIn carriera ha conseguito i seguenti risultati:"}
{"id": "3050796", "revid": "1305772", "url": "https://it.wikipedia.org/wiki?curid=3050796", "title": "Charles Bronson (disambigua)", "text": ""}
{"id": "3050799", "revid": "300067", "url": "https://it.wikipedia.org/wiki?curid=3050799", "title": "Dominic Draper", "text": ""}
{"id": "3050805", "revid": "287204", "url": "https://it.wikipedia.org/wiki?curid=3050805", "title": "Campionato mondiale di hockey su ghiaccio Under-20 2010", "text": "Il 34\u00ba Campionato mondiale di hockey su ghiaccio U-20 \u00e8 stato assegnato dall'International Ice Hockey Federation al Canada, che lo ha ospitato a Saskatoon e a Regina nel periodo tra il 26 dicembre 2009 e il 5 gennaio 2010. Questa \u00e8 la seconda volta che Saskatoon ha ospitato il torneo, dopo il mondiale svoltosi nel 1991. Prima dell'inizio del Campionato mondiale si sono svolte alcune partite di preparazione in altre citt\u00e0 anche al di fuori della provincia del Saskatchewan, compresa Calgary in Alberta. Nella finale gli hanno sconfitto i favoriti della vigilia nonch\u00e9 padroni di casa del per 6-5 all'overtime e si sono aggiudicati il secondo titolo di categoria, interrompendo il record dei canadesi di cinque medaglie d'oro consecutive.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nLe dieci squadre partecipanti sono state divise in due gironi da 5 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. La quarta e la quinta giocano infine un ulteriore girone al termine del quale le ultime due classificate vengono retrocesse in Prima Divisione.\nGirone per non retrocedere.\nLe ultime due classificate di ogni raggruppamento si sfidano in un girone all'italiana di sola andata. Le prime due classificate guadagnano la permanenza nel Gruppo A, mentre le ultime vengono retrocesse in Prima Divisione. Le sfide tra squadre provenienti dallo stesso girone si disputano, ma tutte le squadre ereditano i punti e la differenza reti delle partite precedentemente giocate. Pertanto Slovacchia e Repubblica Ceca partono da 3 punti in virt\u00f9 delle vittorie rispettivamente su Lettonia e Austria.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a Meg\u00e8ve &amp; Saint-Gervais-les-Bains, in Francia, fra il 14 e il 20 dicembre 2009. Il Gruppo B ha giocato a Danzica, in Polonia, fra il 14 e il 20 dicembre 2009:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato a Debrecen, in Ungheria, fra il 13 e il 19 dicembre 2009. Il Gruppo B ha giocato a Narva, in Estonia, fra il 12 e il 18 dicembre 2009:\nTerza Divisione.\nIl Campionato di Terza Divisione si \u00e8 svolto in due gironi all'italiana seguiti da una fase a eliminazione diretta, in cui le finaliste hanno conquistato la promozione. La Divisione ha giocato a Istanbul, in Turchia, fra il 4 e il 10 gennaio 2010."}
{"id": "3050807", "revid": "123177235", "url": "https://it.wikipedia.org/wiki?curid=3050807", "title": "Filebo", "text": "Il Filebo (\u03a6\u03af\u03bb\u03b7\u03b2\u03bf\u03c2) \u00e8 un dialogo scritto da Platone nella fase finale della sua produzione, probabilmente subito dopo il secondo viaggio in Sicilia (366-365 a.C.).\n\u00c8 l'ultimo scritto in cui il filosofo attribuisce al maestro il ruolo di protagonista: discutendo con Filebo e Protarco, Socrate ricerca il \u00abvero Bene\u00bb in grado di garantire una vita felice, partendo dalla possibilit\u00e0 \u2013 in seguito negata \u2013 che esso coincida con il piacere.\nIl metodo dialettico.\nProtarco viene chiamato a sostituire Filebo nella discussione, ricevendo in \u201ceredit\u00e0\u201d la tesi secondo cui per tutti gli esseri viventi il bene consiste nel piacere (\u1f21\u03b4\u03bf\u03bd\u03ae); a essa Socrate ha per\u00f2 obiettato che a qualsiasi volutt\u00e0 \u00e8 preferibile l'attivit\u00e0 dell'intelligenza. Si tratta di un argomento a cui si accenna anche in \"Repubblica\" 506b, ma che non era stato approfondito nel corso del dialogo. Per risolvere la controversia, i due devono partire da una definizione del piacere, il quale si manifesta in molti modi differenti. Il filosofo richiama cos\u00ec il proprio interlocutore a un uso pi\u00f9 attento dei termini del discorso, poich\u00e9 i piaceri non sono tutti uguali, solo alcuni sono buoni e la maggior parte malvagi. La stessa cosa d'altra parte, come Socrate non tarda a osservare, vale anche per la scienza e l'intelligenza. Quella che si pone \u00e8 quindi anzitutto una questione di metodo, che parte dall'analisi del rapporto uno-molti non tra le cose sensibile (come l'uomo o il bue) ma tra realt\u00e0 estranee a nascita e corruzione come il bello o il buono:\nAnche gli antichi, continua Socrate, sapevano che le cose hanno in s\u00e9 il seme della finitezza e dell'infinitezza. Il rapporto uno-molti \u00e8 infatti connaturata al \"logos\", che per l'uomo \u00e8 l'unico mezzo di accesso alla conoscenza. \u00c8 dunque necessario osservare le cose e ricondurle tutte a un'idea, risalendo fino a scoprire che questa non solo \u00e8 unit\u00e0, ma ha anche una struttura numerica, la quale collega l'unit\u00e0 originaria all'infinitezza. Per poter dirsi esperti bisogna conoscere l'unit\u00e0, ma per farlo \u00e8 necessario partire dal numero dei molti. Esempi di ci\u00f2 sono l'alfabeto e la musica: accennando al mito di Theuth, Socrate afferma che anche il dio ricorse a questo metodo, rendendosi conto che nell'infinitezza della voce \u00e8 riconoscibile un certo numero di vocali, e che non \u00e8 possibile conoscere una lettera senza conoscere le altre, creando cos\u00ec le regole della grammatica che le uniscono tutte.\nI quattro generi.\nAscoltato il discorso relativo a unit\u00e0 e molteplicit\u00e0, Filebo e Protarco richiamano l'attenzione sul tema di partenza, il piacere. Prima per\u00f2 Socrate dice di volersi concentrare su alcuni aspetti, primo tra tutti il fatto che il Bene \u00e8 autosufficiente, cio\u00e8 viene ricercato per s\u00e9 stesso. Piacere e intelligenza devono essere esaminati separatamente: se dipendessero l'uno dall'altra, non sarebbero autosufficienti e quindi non sarebbero il Bene.\nTuttavia Protarco \u00e8 costretto ad ammettere che non sono auspicabili n\u00e9 una vita di solo piacere n\u00e9 una di sola sapienza: nel primo caso si avrebbe il piacere ma non la coscienza di esso, mentre per il secondo si prospetta un'esistenza priva di emozioni. Per gli uomini \u00e8 dunque necessario un misto di piacere e conoscenza. Diversa \u00e8 invece la condizione degli d\u00e8i, che possono dedicarsi esclusivamente alla scienza: questo \u00e8 il motivo per cui Socrate dice a Protarco che lo stile di vita misto appena descritto si colloca al secondo posto nella scala dei desiderabili.\nResta per\u00f2 da chiedersi che rapporto vi sia tra piacere e conoscenza. Per rispondere, Socrate distingue la realt\u00e0 in quattro generi:\nNel genere dell'infinito, che corrisponde alla molteplicit\u00e0, rientrano tutte le cose che ammettono un pi\u00f9 o un meno (come il caldo o il freddo), che sono quindi senza limite. Al finito, invece, vengono ricondotte tutte le altre cose che sono determinate in modo preciso, come le forme geometriche. Al terzo genere, risultato della mescolanza dei precedenti due, appartengono le cose che sono proporzionate, generate ponendo una misura all'infinito attraverso il limite. Resta cos\u00ec da trovare il quarto genere, e Socrate lo individua nella causa della mescolanza, ovvero ci\u00f2 che agisce modellando tutte le cose, mischiando finito e infinito. Sono i quattro generi, in ultima analisi, che consentono di pensare in modo non contraddittorio l'esistere delle cose.\nPiacere e dolore si collocano nel secondo genere: essi infatti ammettono gradazioni, e pertanto rientrano nel novero dell'illimitato. Non cos\u00ec \u00e8 invece per la scienza, la quale richiede la proporzione e l'armonia garantita dal quarto genere: nell'uomo esso corrisponde all'anima, nel cosmo all'intelletto ordinatore.\nAnalisi dei piaceri.\nSi passa cos\u00ec ad analizzare i vari tipi di piacere e dolore. Socrate inizia con quelli legati al corpo, distinguendoli da quelli dell'anima che si rivelano essere attese di dolori o piaceri futuri: i dolori sono il risultato della corruzione degli elementi naturali, mentre i piaceri consistono nella loro aggregazione. Vi \u00e8 poi la condizione felice in cui vivono le divinit\u00e0, che non conosce dolori e piaceri. Socrate passa quindi a concentrare la propria attenzione sui piaceri misti, nati dalla diversa combinazione di piaceri dell'anima e del corpo tra di loro, soffermandosi sul concetto di sensazione, intesa quale comune disposizione e movimento comune di anima e corpo. Questa si differenzia dal ricordo, il quale nasce nel momento in cui la memoria richiama in s\u00e9 stessa una sensazione che aveva appreso e che ha perduto. Fatte queste premesse, Socrate e i suoi interlocutori possono ora dedicarsi all'analisi dei piaceri e alla nascita del desiderio, il quale ha origine nell'anima, non nel corpo: per esempio, una cosa \u00e8 la sete, che deriva da una mancanza, altra \u00e8 il desiderio di bere, che invece nasce nell'anima allo scopo di colmare il vuoto. Questo parallelismo permette a Socrate di dimostrare che i piaceri possono essere cattivi: non sempre i piaceri e i dolori sono veri ma, cos\u00ec come le opinioni, possono anche essere falsi, poich\u00e9 infatti capitano casi di persone che pensano di provare piacere senza che ci\u00f2 avvenga realmente. Socrate si sofferma quindi sull'origine delle opinioni nell'anima:\nIl filosofo continua affermando che, in conseguenza di quanto detto, i malvagi hanno opinioni sbagliate e quindi godono di piaceri fallaci, mentre ai giusti accade il contrario. Vi \u00e8 per\u00f2 anche il caso di piaceri che non nascono dal dolore per una mancanza, ma dalla conoscenza: si tratta dei piaceri puri, che si provano con l'apprendimento e la contemplazione disinteressata. Solo questi possono essere perseguiti, mentre gli altri piaceri, a cui \u00e8 mischiato del dolore, non possono coincidere con il Bene perch\u00e9 partecipano del suo contrario, il male. Inoltre, avendo concordato con Protarco sulla superiorit\u00e0 dell'essere rispetto al generarsi, e avendo stabilito che il piacere \u00e8 un generarsi, esso non potr\u00e0 coincidere con il Bene. Diverso \u00e8 per\u00f2 il caso di quelli puri, che sono sottoposti a ordine e misura.\nLa scienza e il Bene.\nDopo essersi occupato dei piaceri, Socrate inizia l'analisi della scienza (\u1f10\u03c0\u03b9\u03c3\u03c4\u03ae\u03bc\u03b7). Come per i piaceri, anche tra le scienze \u00e8 possibile fare una distinzione, separando anzitutto le arti pure (quelle pi\u00f9 precise, come l'arte di costruire case) dalle impure (quelle meno precise, come la musica, l'auletica, ma anche la medicina, l'agricoltura e l'arte della guerra), le quali procedono per congettura ed esperienza di chi le pratica. Tuttavia, tra tutte queste il primato spetta alla dialettica, la pi\u00f9 alta forma di conoscenza, \u00abin grado di investigare la chiarezza, la precisione, e il massimo grado di verit\u00e0\u00bb.\nResta ora da indagare il Bene, che nasce dalla fusione degli elementi sin qui descritti. Questa mescolanza evita la dissennatezza e la malvagit\u00e0, e nasce dalla proporzione, che \u00e8 una caratteristica del Bene insieme a bellezza e verit\u00e0. Socrate pu\u00f2 cos\u00ec elencare a Protarco una scala di valori in cui il primo posto \u00e8 occupato dalla misura e da ci\u00f2 che sia a essa simile ed \u00e8 eterno; segue quindi ci\u00f2 che da essa deriva, e che \u00e8 dotato di proporzione e bellezza; terza \u00e8 la causa della mescolanza, ovvero l'intelligenza; quarte sono le scienze pure e le corrette opinioni dell'anima; quinti vengono infine i piaceri puri.\nA Socrate non resta che concludere il dialogo ricapitolando quanto detto e salutare i propri interlocutori."}
{"id": "3050810", "revid": "291985", "url": "https://it.wikipedia.org/wiki?curid=3050810", "title": "Filebo (dialogo)", "text": ""}
{"id": "3050815", "revid": "110157", "url": "https://it.wikipedia.org/wiki?curid=3050815", "title": "Mont-Organis\u00e9", "text": "Mont-Organis\u00e9, in creolo haitiano \"Mont\u00f2ganize\", \u00e8 un comune di Haiti facente parte dell'arrondissement di Ouanaminthe nel dipartimento del Nord-Est."}
{"id": "3050821", "revid": "110157", "url": "https://it.wikipedia.org/wiki?curid=3050821", "title": "Capotille", "text": "Capotille, in creolo haitiano \"Kapotiy\", \u00e8 un comune di Haiti facente parte dell'arrondissement di Ouanaminthe nel dipartimento del Nord-Est."}
{"id": "3050828", "revid": "1305772", "url": "https://it.wikipedia.org/wiki?curid=3050828", "title": "Guarani", "text": "Con il termine Guarani (scritto anche Guaran\u00ed o Guarany) ci si pu\u00f2 riferire a:"}
{"id": "3050833", "revid": "785863", "url": "https://it.wikipedia.org/wiki?curid=3050833", "title": "Jack Carson", "text": "Biografia.\nCarriera.\nCarson segu\u00ec i genitori Elmer ed Elsa negli Stati Uniti e trascorse infanzia e giovinezza a Milwaukee, studiando prima alla \"Hartford School\", poi alla \"St. John Military Academy\", ma fu al Carleton College che inizi\u00f2 a sviluppare interesse per la recitazione. Con il suo fisico imponente (1,90\u00a0m di altezza, e 100\u00a0kg di peso), debutt\u00f2 sul palcoscenico nel ruolo di Ercole in una produzione teatrale studentesca. In seguito, insieme con il compagno di college Dave Willock, form\u00f2 un duo comico che affront\u00f2 diversi anni di gavetta nel vaudeville e alla radio durante gli anni trenta, prima di approdare a Hollywood e comparire in piccoli ruoli per la casa produttrice RKO.\nNella seconda met\u00e0 del decennio, Carson inizi\u00f2 a farsi un nome come popolare comprimario adatto per tutti gli usi. Con il suo carattere estroverso e il suo fisico massiccio, dall'espressione del volto mobilissima, tra il 1937 e il 1940 l'attore apparve in innumerevoli film musicali, commedie e western, in cui le caratteristiche fisiche lo destinarono a ruoli anti-eroici e da antagonista: tra questi, il musical \"Girandola\" (1938) con Fred Astaire e Ginger Rogers, la commedia \"Palcoscenico\" (1937) con Katharine Hepburn, il western \"Partita d'azzardo\" (1940) con Marlene Dietrich. Nello stesso periodo riusc\u00ec a conquistare grande popolarit\u00e0 anche alla radio, sempre in coppia con Willock, a partire dallo show \"Kraft Music Hall\" con Bing Crosby, fino alla definitiva affermazione nel 1943 con uno spettacolo radiofonico tutto suo.\nDopo un interessante ruolo di G-Man nel dramma d'azione \"The Enemy Agent\" (1940), prodotto dalla Universal e cointerpretato da Richard Cromwell, Carson pass\u00f2 alla Warner Brothers e divenne uno dei maggiori caratteristi degli anni quaranta, ugualmente a suo agio sia nella commedia, come \"L'uomo questo dominatore\" (1942), nel ruolo di un ragazzo dal cuore d'oro dalle reazioni un po' tarde, sia nel dramma come \"Il romanzo di Mildred\" (1945), in cui interpret\u00f2 l'uomo gentile destinato a farsi soffiare la fidanzata. Tra le altre pi\u00f9 celebri pellicole interpretate dall'attore, sono da ricordare \"Il signore e la signora Smith\" (1941) di Alfred Hitchcock, \"Il sentiero della gloria\" (1942) di Raoul Walsh, e \"Arsenico e vecchi merletti\" (1944) di Frank Capra. Fece coppia con il garbato attore Dennis Morgan in una serie di commedie come \"L'ora, il luogo e la ragazza\" (1946), \"Two Guys from Milwaukee\" (1946) e \"Speroni e calze di seta\" (1948), in analogia con un'altra coppia comica del periodo, Bing Crosby e Bob Hope. Con il ruolo del detective privato Peter Virgil, fu protagonista a fianco della debuttante Doris Day nel musical \"Amore sotto coperta\" (1948), recitando con lei anche nel successivo \"Musica per i tuoi sogni\" (1949). L'esuberante vitalit\u00e0 dell'attore non si limit\u00f2 alle commedie leggere, ma trov\u00f2 notevoli occasioni in pregevoli film drammatici, come \"\u00c8 nata una stella\" (1954), in cui interpret\u00f2 l'addetto stampa Matt Libby, e \"La gatta sul tetto che scotta\" (1958), in cui imperson\u00f2 l'untuoso Gooper Pollitt, il figlio-cognato \"pecora nera\" della famiglia Pollitt.\nParallelamente all'attivit\u00e0 sul grande schermo, Carson continu\u00f2 a recitare alla radio, comparendo insieme a Jimmy Durante, Ed Wynn e Danny Thomas quali ospiti fissi del variet\u00e0 della NBC \"4 Star Revue\", in onda ogni mercoled\u00ec sera nella stagione 1950-1951. La stagione successiva Carson biss\u00f2 il successo nel medesimo programma, il cui titolo fu cambiato in \"All Star Revue\".\nNel 1962, durante le repliche della pi\u00e8ce \"Critics Choice\" in scena a Broadway, Carson ebbe un collasso e durante i successivi accertamenti gli venne diagnosticato un cancro allo stomaco. L'attore mor\u00ec l'anno seguente, il 2 gennaio 1963, nella sua residenza di Encino, all'et\u00e0 di 52 anni, e venne sepolto al Forest Lawn Memorial Park di Los Angeles.\nVita privata.\nJack Carson fu sposato quattro volte:\nDoppiatori italiani.\nNelle versioni in italiano dei suoi film, Jack Carson \u00e8 stato doppiato da:"}
{"id": "3050834", "revid": "1522738", "url": "https://it.wikipedia.org/wiki?curid=3050834", "title": "Gente di Cartoonia", "text": "Gente di cartoonia \u00e8 un album del gruppo musicale italiano Raggi Fotonici, pubblicato nel 2007.\nDescrizione.\nIl disco \u00e8 stato pubblicato dall'etichetta Teorema."}
{"id": "3050838", "revid": "447535", "url": "https://it.wikipedia.org/wiki?curid=3050838", "title": "Kragijevac", "text": ""}
{"id": "3050840", "revid": "767487", "url": "https://it.wikipedia.org/wiki?curid=3050840", "title": "Famous - Lisa Picard Is Famous", "text": "Famous - Lisa Picard Is Famous (\"Famous\") \u00e8 un film del 2000 diretto da Griffin Dunne con Laura Kirk e Nat DeWolf.\nTrama.\nUna documentarista decide di seguire la carriera di attrice di New York. Lisa Picard crede di essere sull'orlo del successo, invece la sua carriera non decolla. Il suo migliore amico Tate diventa un One-Men Show a Broadway e tra loro nasce un diverbio.\nCuriosit\u00e0.\nNel film appaiono nel ruolo di se stessi alcuni noti attori:"}
{"id": "3050846", "revid": "1175219", "url": "https://it.wikipedia.org/wiki?curid=3050846", "title": "Penisola di Monterey", "text": "La penisola di Monterey \u00e8 ubicata nella regione costiera centrale della California e comprende le citt\u00e0 di Monterey, Carmel e Pacific Grove, oltre ad incorporare aree della Contea di Monterey compresa la comunit\u00e0 privata di Pebble Beach.\nStoria.\nMonterey.\nLa citt\u00e0 di Monterey venne fondata nel 1777 e stabil\u00ec l'inizio degli insediamenti nel centro della California. La citt\u00e0 divenne la capitale della California spagnola e poi di quella messicana. Fino alla met\u00e0 del XIX secolo fu il centro economico e culturale della California. A Monterey esistono molti dei pi\u00f9 antichi edifici della California ed il primo teatro costruito nello Stato.\nCreata nel 1770 da Father Jun\u00edpero Serra e Gaspar de Portol\u00e1 (governatore di Baja e Alta California (1767\u20131770), esploratore e fondatore di San Diego e Monterey), fu capitale della California dal 1777 al 1849, sotto le bandiere di Spagna e Messico. Portol\u00e0 eresse il Presidio of Monterey a difesa del porto e contro un'attesa invasione da parte dell'Impero russo. La citt\u00e0 fu in origine l'unico porto di ingresso di merci tassabili di tutta la California. Tutte le spedizioni via mare, dirette in California, dovevano passare per la dogana di Monterey, il pi\u00f9 antico edificio governativo posto al numero uno nell\"'Historic Landmark of California\". Costruito in tre fasi, la sua costruzione ebbe inizio nel 1814 sotto gli spagnoli, la sezione centrale sotto i messicani nel 1827, mentre la terza venne completata dagli Stati Uniti nel 1846. Monterey fu anche il luogo in cui, il 7 luglio 1846, avvenne la Battaglia di Monterey nel corso della guerra messicano-statunitense. Fu in questa data che John D. Sloat, commodoro della United States Navy, iss\u00f2 la bandiera sul palazzo della Dogana di Monterey, proclamandone l'annessione agli Stati Uniti.\nMOnterey fu inoltre il luogo di molte \"prime\" in California. Fra queste la costruzione del primo teatro, la prima casa in pietra, la prima scuola pubblica, il primo edificio pubblico, la prima biblioteca, e la prima stamperia, che realizz\u00f2 il \"The Californian\", il primo giornale. Colton Hall, costruita nel 1849 da Walter Colton, fu in origine una scuola pubblica ed un luogo di riunione. Monterey ospit\u00f2 anche la prima convenzione costituzionale della California. Oggi ospita un museo, e l'edificio adiacente \u00e8 sede del locale governo. Il primo ufficio postale venne aperto nel 1849.\nLa citt\u00e0 ha una notevole storia come sede di pittori californiani, dal tardo XIX secolo ai primi anni del XX. Pittori come Arthur Frank Mathews, Armin Hansen, Xavier Martinez, Rowena Meeks Abdy e Percy Gray vissero o visitarono Monterey per realizzare i loro dipinti all'aperto nello stile del tonalismo. Oltre ai suddetti pittori, altri personaggi noti vi vissero nel tempo, come John Steinbeck, Robinson Jeffers, Robert A. Heinlein, Henry Miller, Ed Ricketts e Robert Louis Stevenson.\nPacific Grove.\nPacific Grove venne fondata nel 1875 da un gruppo di metodisti che costruirono la citt\u00e0 sul modello di Ocean Grove.\nNel tempo, le farfalle, i pini profumati e la fresca aria di mare hanno portato altri a Pacific Grove per riposare e meditare. L'incontro iniziale del ramo della \"Pacific Coast\" del \"Chautauqua Literary and Scientific Circle\" si tenne a Pacific Grove, nel giugno 1879. Sviluppato sul modello della \"Methodist Sunday school\" del lago Chautaugua, il campus per insegnanti divenne parte di una rete nazionale di istruzione. Nel novembre del 1879, dopo che i campeggiatori estivi tornarono a casa, Robert Louis Stevenson vag\u00f2 nel campeggio deserto: \"Io non sono mai stato in un luogo da sogno come questo. In effetti, non era come una citt\u00e0 deserta, quanto come una scena sul palcoscenico di giorno, e con nessuno sulle tavole. \" Oggi, la \"Stevenson School\", nella vicina Pebble Beach, porta il nome dell'autore.\nPacific Grove, come Carmel e Monterey, divennero un paradiso degli artisti negli anni 1890 e seguenti. Artisti della corrente En plein air, sia europei che statunitensi, si crearono uno studio all'aperto dove dipingere le bellezze naturali, tanto che Pacific Grove divenne un magnete per questo movimento. William Adam fu un pittore inglese che si trasfer\u00ec prima a Monterey e quindi si spost\u00f2 a Pacific Grove nel 1906. Circa nello stesso periodo Eugen Neuhaus, un pittore tedesco, giunse a Pacific Grove con la sua nuova moglie. Charles B. Judson fu un artista dalle linee aristocratiche che dipinse a Pacific Grove per un lungo periodo di tempo a partire dal 1907; i murales di Judson decorano le hall della \"California Academy of Sciences\". Per alcuni anni, John Steinbeck visse in un \"cottage\", di propriet\u00e0 del padre, a Pacific Grove. Il cottage esiste ancora oggi ed \u00e8 ubicato in una tranquilla strada laterale e non riporta alcuna targa a ricordo del fatto.\nIl Point Pi\u00f1os Light, a Pacific Grove, \u00e8 il pi\u00f9 antico faro, continuamente operativo, della costa occidentale degli Stati Uniti. Venne costruito nel 1855 ed \u00e8 servito di aiuto alla navigazione sin da allora.\nCarmel.\nNel 1902, James Frank Devendorf e Frank Powers, disegnarono quella che sarebbe divenuta Carmel. Nello stesso anno venne aperto l'ufficio postale. Nel 1910, la Carnegie Institution fond\u00f2 il \"Coastal Laboratory\" ed un certo numero di scienziati si trasfer\u00ec nell'area.\nNel 1905 venne fondato il \"Carmel Arts and Crafts Club\" per supportare la produzione di lavori artistici. Dopo il terremoto di San Francisco del 1906, il villaggio venne invaso da musicisti, scrittori, pittori ed altri artisti divenendo cos\u00ec la citt\u00e0 degli artisti al posto della distrutta San Francisco. Ai nuovi residenti vennero offerte tantissime case con dieci dollari di sconto, poco o nessun interesse, ed una rata mensile legata alle loro possibilit\u00e0.\n Nel 1907 venne costruito il primo centro culturale della citt\u00e0, il \"Carmel Arts and Crafts Clubhouse\". I poeti Austin e Sterling rappresentarono i loro \"private theatricals\" in quella istituzione.\nIndustria della pesca.\nNel tardo XIX secolo, l'industria della pesca fece dell'area una zona molto interessante ed un importante centro economico. L'attivit\u00e0 venne iniziata da diversi emigrati di origine italiana a Monterey e da immigrati cinesi a Pacific Grove ed ebbe subito un grande sviluppo. Con il 1930 conservifici di pesce si allinearono sulla sponda settentrionale della Penisola. Queste erano le industrie conserviere citate dai romanzi Cannery Row e Sweet Thursday del famoso autore locale John Steinbeck. Con i primi anni 1940, tuttavia, all'industria della pesca venne inferto un duro colpo quando il pesante sovrasfruttamento delle acque non rese pi\u00f9 disponibili alla pesca i quantitativi di pesce necessari a mantenere i conservifici in attivit\u00e0. La fine della pesca, grande business della contea di Monterey segn\u00f2 l'inizio di azioni di conservazione diverse che alla fine porteranno alla creazione del Monterey Bay National Marine Sanctuary.\nTurismo.\nCos\u00ec come l'industria della pesca fu molto importante per la zona, altrettanto lo \u00e8 stato il turismo. L'Hotel Del Monte, costruito nel 1880, \u00e8 stato il primo vero complesso per vacanze negli Stati Uniti ed \u00e8 stato il precursore dell'attuale \"Pebble Beach Company\". Divenne popolare con ospiti ricchi e influenti dell'epoca e ospit\u00f2 da Theodore Roosevelt a Ernest Hemingway e molte stelle di Hollywood. Venne costruita una stazione ferroviaria a Monterey, espressamente allo scopo di portare i turisti nella localit\u00e0, e il nome di Del Monte \u00e8 ancora molto presente in citt\u00e0. L'Hotel Del Monte fu requisito dalla Marina all'inizio della Seconda guerra mondiale, ed \u00e8 ora l'edificio centrale del Naval Postgraduate School.\nIl parco dell'hotel, anticamente usato come riserva di caccia, \u00e8 divenuto Pebble Beach, una comunit\u00e0 indipendente e un campo da golf. La famosa 17-Mile Drive venne originariamente disegnata come un luogo di escursioni per i visitatori dell'hotel Del Monte, in cui vedere i siti storici di Monterey e Pacific Grove e lo scenario di quello che sarebbe diventato Pebble Beach.\nOggi, il turismo \u00e8 l'industria principale della penisola. La vecchia \"Cannery Row\" \u00e8 una strada turistica piena di boutique, ristoranti ed alberghi.\nDemografia.\nSecondo il censimento del 2000, la \"penisola\" (Monterey, Pacific Grove, Carmel e Pebble Beach) aveva 53.808 residenti, l'84,8% dei quali erano bianchi, l'8,5% ispanici o latini, il 6,0% asiatici o delle isole del Pacifico e l'1,8 % afro-americani. La penisola \u00e8 risultata notevolmente pi\u00f9 ricca rispetto alla media nazionale, con la percentuale di famiglie con reddito a sei cifre del 60% pi\u00f9 elevata rispetto alla media nazionale e quella di famiglie con reddito inferiore a 25.000 $ del 54% inferiore. In termini di distribuzione del reddito, il 19,8% delle famiglie aveva redditi inferiori a 25.000 dollari, mentre il 27,2% aveva un reddito tra i $ 25.000 e $ 50.000, il 21,1% redditi tra i 50.000 ei $ 75.000, l'11,9% redditi tra 75\u00a0000 dollari e 100.000 dollari e il 19,8% un reddito superiore a $ 100\u00a0000, rispetto al 30,5%, 25,8%, 18,4%, 10,3% e 12,3% a livello nazionale, rispettivamente."}
{"id": "3050847", "revid": "433605", "url": "https://it.wikipedia.org/wiki?curid=3050847", "title": "Reric", "text": "Reric o Rerik fu un \"emporia\" multietnico di epoca vichinga che ospitava Slavo-Scandinavi. Era situato sulla costa meridionale del Mar Baltico, nei pressi di Wismar in quello che oggi \u00e8 lo Stato tedesco del Meclemburgo-Pomerania Anteriore. Reric fu fondata attorno al 700, quando gli Slavi della trib\u00f9 Obodrite colonizzarono la regione. All'inizio del IX secolo i cittadini di Reric si allearono con Carlo Magno, il quale ne utilizz\u00f2 il porto come tappa strategica sulle rotte commerciali, evitando cos\u00ec che cadesse in mano a Sassoni e Dani. Fu distrutta nell'808 dal re vichingo G\u00f6ttrik, dopodich\u00e9 i commercianti furono portati presso l\"'emporium\" vichingo di Hedeby (chiamato anche \"Haithabu\"), nei pressi dell'attuale Schleswig.\nPosizione geografica.\nLa posizione geografica di Reric \u00e8 stata a lungo in discussione. Le pi\u00f9 antiche teorie ipotizzavano che fosse Oldenburg, Lubecca, il castello del Meclemburgo, o Alt-Gaarz sulla penisola di Fischland-Dar\u00df-Zingst, rinominata in Rerik nel 1938. A partire dagli anni novanta, si \u00e8 iniziato a pensare che Reric coincida con un sito archeologico nei pressi di Gro\u00df Str\u00f6mkendorf, sulla costa orientale della Baia di Wismar. Questa ipotesi si basa sui risultati presentati dall'Universit\u00e0 di Kiel e dal Dipartimento di Stato per l'Archeologia del Meclemburgo-Pomerania Anteriore, che hanno parzialmente scavato circa 20 ettari del sito tra il 1995 ed il 1999.\nArcheologia.\nVi sono abbastanza prove del fatto che Gro\u00df Str\u00f6mkendorf fosse Reric, tra cui le date di fondazione e distruzione. Gro\u00df Str\u00f6mkendorf era un profondo porto. Inizialmente a nord del sito odierno, il primo insediamento fu spostato a sud trasformando la vecchia zona in un cimitero. Il nuovo sito conteneva edifici simili ai quelli affondati di West Stow in Inghilterra. Tra le ceramiche vi erano dei chiacchierini. Il principale tipo di ceramiche era di tipo Sukow, utilizzato dagli Slavi occidentali durante l'VIII secolo. Sono state trovate anche ceramiche di tipo Feldberg, anche se in quantit\u00e0 minore. Le ceramiche importate dagli stati occidentali sono rare. Sono state trovate anche pietre per affilare, prova di lavorazione di tessuti, ferro e bronzo, ma nessuna prova di pi\u00f9 importanti attivit\u00e0 industriali, il che fa pensare che la produzione fosse solo per uso locale. Prodotti non finiti e spazzatura fa pensare alla produzione di oggetti in vetro, metallo tra cui il ferro, ambra e corno.\nL'insediamento si estendeva per 500 metri lungo la costa. Sono stati trovati reperti slavi nel raggio di 10\u00a0km dall'insediamento. Le vicine fortezze di Mecleburgo e I\u0142\u00f3w vennero, come Reric, fondate a cavallo tra il VII e l'VIII secolo, e rappresentano quindi i pi\u00f9 antichi insediamenti slavi della costa baltica.\nDeclino.\nCome riportato dagli \"Annales Regni Francorum\" dell'808, il re danese G\u00f6ttrik (chiamato anche \"Godfred\") aveva ricevuto molti tributi da Reric negli anni precedenti, ma nell'808 \"distrusse\" l\"'emporium\" catturando \"i mercanti presenti\". G\u00f6ttrik li fece trasferire ad Hedeby (o \"Haithabu\", \"Sliasthorp\"), \"emporium\" contemporaneo situato nei pressi della Danimarca. Questo scontro fece parte della guerriglia intercorsa tra la Danimarca ed il regno franco di Carlo Magno, nel corso del quale i Franchi si allearono con gli Obodriti. La distruzione del posto pu\u00f2 non essere stata portata a termine, dato che si dice che un duca Obodrita, Drazko, sia stato ucciso a Reric l'anno seguente.\n\"Reregi\", nome alternativo degli Obodriti usato dai cronici medievali Adamo da Brema e Helmold di Bosau, deriva probabilmente da \"Reric\"."}
{"id": "3050855", "revid": "767487", "url": "https://it.wikipedia.org/wiki?curid=3050855", "title": "Twelve (film)", "text": "Twelve \u00e8 un film statunitense del 2010 diretto da Joel Schumacher, con Chace Crawford ed Emma Roberts. La trama \u00e8 basata sull'omonimo romanzo del 2002, scritto da Nick McDonell.\nTrama.\nMike White \u00e8 un ragazzo di 17 anni, la cui madre \u00e8 morta da pochi anni a causa di un cancro al seno. Vive da emarginato, cercando di tenere tutto e tutti lontano da s\u00e9, compresa la sua amica d'infanzia Molly. Impiega gran parte della sua vita a vendere droga, cosa che lo ha portato anche ad abbandonare precocemente gli studi, per conto del potente narcotrafficante Lionel. I suoi clienti sono specialmente coetanei provenienti da famiglie benestanti e \"Twelve\" \u00e8 il nome del principale prodotto che viene venduto a quest'ultimi: un incrocio tra cocaina ed ecstasy. Lionel, oltre a vendergli l'erba, spaccia la droga twelve. La sua carriera da spacciatore \u00e8 per\u00f2 destinata a subire un duro colpo quando suo cugino viene brutalmente ucciso e il suo migliore amico viene arrestato.\nProduzione.\nIl film, diretto da Joel Schumacher, \u00e8 un adattamento dell'omonimo romanzo di Nick McDonell. La produzione \u00e8 iniziata nel mese di aprile del 2009 e i primi attori ad unirsi al cast furono Chace Crawford, Emma Roberts, Rory Culkin, 50 Cent, e Kiefer Sutherland. Le riprese si sono svolte prevalentemente a New York e Los Angeles.\nDistribuzione.\nIl film \u00e8 stato presentato il 29 gennaio 2010 al Sundance Film Festival. Negli Stati Uniti d'America \u00e8 stato distribuito dal 6 agosto 2010, mentre in Francia l'uscita \u00e8 avvenuta l'8 settembre 2010.\nAccoglienza.\nIncassi.\nLa pellicola ha incassato oltre 2 milioni di dollari, dopo esserne costati 5.\nCritica.\nIl \"The Hollywood Reporter\" ha paragonato il film a un incrocio tra \"Igby Goes Down\" e \"Taxi Driver\" e ha messo in luce come non sia stato possibile dedicare a tutti i personaggi il giusto spazio nella tipica durata di un film, perci\u00f2 la trama sarebbe stata pi\u00f9 adatta per una serie televisiva. Roger Ebert sul \"Chicago Sun-Times\" invece si \u00e8 complimentato con la direzione di Schumacher, che ha saputo donare spontaneit\u00e0 alle interpretazioni."}
{"id": "3050874", "revid": "1226", "url": "https://it.wikipedia.org/wiki?curid=3050874", "title": "Andrea Michieli", "text": ""}
{"id": "3050875", "revid": "1226", "url": "https://it.wikipedia.org/wiki?curid=3050875", "title": "Andrea Michielli", "text": ""}
{"id": "3050890", "revid": "101175", "url": "https://it.wikipedia.org/wiki?curid=3050890", "title": "Humangest Racing", "text": ""}
{"id": "3050892", "revid": "352448", "url": "https://it.wikipedia.org/wiki?curid=3050892", "title": "Raimon Vidal", "text": ""}
{"id": "3050900", "revid": "6923", "url": "https://it.wikipedia.org/wiki?curid=3050900", "title": "MacPaint", "text": "MacPaint \u00e8 stato il primo programma di disegno basato su interfaccia grafica disponibile su Macintosh.\nDescrizione.\nSviluppato da Bill Atkinson e commercializzato dalla Apple nel 1984, introdusse una serie di novit\u00e0 per l'epoca rivoluzionarie, come la tavolozza degli strumenti (\"palette\") che comprendeva per la prima volta tutta una serie di strumenti di controllo divenuti poi comuni a tutti i programmi di elaborazione grafica, come il secchiello per il riempimento di superfici e il lazo per la selezione di aree di forma libera. Fu anche la prima applicazione di grafica ad uso personale che consent\u00ec l'esportazione di disegni verso altre applicazioni.\nIl 20 luglio 2010 la Apple ha donato il codice sorgente della versione 1.3 al Computer History Museum di Mountain View."}
{"id": "3050903", "revid": "125155354", "url": "https://it.wikipedia.org/wiki?curid=3050903", "title": "Gina Torres", "text": "\u00c8 conosciuta principalmente per le sue apparizioni in serie televisive tra cui \"Hercules\", \"Xena - Principessa guerriera\", \"Cleopatra 2525\", \"Alias\", \"Suits\", \"Hannibal\" e \"Pearson\", lavoro che le \u00e8 valso varie nomine ad alcuni premi televisi, come ALMA Award, Satellite Award e Saturn Award . \nHa inoltre preso parte alla serie \"Firefly\" nel ruolo di Zoe Washburne, ripreso anche nel film per il grande schermo \"Serenity\". Ha inoltre recitato nei film \"Matrix Reloaded\" e \"Matrix Revolutions\".\nBiografia.\nGina Torres nasce al Flower Fifth Avenue Hospital di Manhattan, la pi\u00f9 giovane di tre fratelli. La sua famiglia ha vissuto per breve tempo a Washington Heights, prima di trasferirsi nel Bronx. I suoi genitori erano entrambi di origini cubane e portoricane e suo padre lavorava come tipografo per \"El Diario La Prensa\" e il \"New York Daily News\". Ha studiato canto gi\u00e0 in giovane et\u00e0, frequentando la Fiorello H. LaGuardia High School of Music &amp; Art and Performing Arts di New York City. Finiti gli studi invi\u00f2 domande a vari college ed era anche stata accettata da alcuni, ma non poteva permettersi di pagare l'iscrizione. Decise quindi che l'universit\u00e0 non faceva per lei e scelse di perseguire il suo sogno di diventare un'attrice.\n\u00c8 un mezzosoprano, ed infatti ha iniziato la sua carriera artistica come cantante, partecipando ad opere teatrali e frequentando un coro gospel.\nCarriera.\nLa carriera della Torres inizia nel 1992, anno in cui appare in un episodio della serie televisiva \"Unnatural Pursuits\". Partecipa in ruoli minori a serie televisive e film fino al 1995 quando ottiene il ruolo ricorrente di Nell nella soap opera \"Una vita da vivere\". Tra il 1997 ed il 1999 partecipa a nove episodi di \"Hercules\" nel ruolo di Nebula.\nNel 2000 ottiene il suo primo ruolo principale, quello di Helen Carter nella serie televisiva di breve durata \"Cleopatra 2525\". Proprio grazie a questo ruolo nel 2001 ha vinto un ALMA Award nella categoria \"Outstanding Lead Actress in a Syndicated Drama Series\". La serie \u00e8 stata cancellata nel 2001.\nTra il 2001 ed il 2006 ha recitato nel ruolo di Anna Espinosa nella serie televisiva di successo \"Alias\", accanto a Jennifer Garner e Ron Rifkin.\nNel 2002 ottiene uno dei ruoli per cui \u00e8 maggiormente ricordata, ossia quello di Zo\u00eb Washburne della serie televisiva della Fox \"Firefly\". La serie \u00e8 stata cancellata nel 2003, dopo solo una stagione di messa in onda. Tuttavia la Torres torner\u00e0 ad interpretare questo personaggio nel 2005, anno dell'uscita del film \"Serenity\" che rappresenta la fine della storia.\nNel 2003 entra a far parte del cast della serie televisiva \"Angel\" nel ruolo di Jasmine, una dei nemici della quarta stagione. Grazie alla sua interpretazione in questa serie televisiva, nel 2004 ha ricevuto una candidatura ai Satellite Award nella categoria \"Miglior performance di un'attrice non protagonista in una serie TV drammatica\".\nSempre nel 2003 partecipa agli ultimi due film della trilogia di \"Matrix\" \"Matrix Reloaded\" e \"Matrix Revolutions\", nel ruolo di Cas.\nNel 2004 partecipa a sette episodi della terza stagione di \"24\" nel ruolo di Julia Milliken, la donna che ha una relazione con il Capo di gabinetto della Casa Bianca e che viene perci\u00f2 coinvolta in uno scandalo presidenziale.\nNel 2006 entra a far parte del cast principale della serie televisiva di breve durata \"Standoff\", dove interpreta l'agente speciale di vigilanza Cheryl Carrera.\nNel 2007 partecipa al film \"Manuale d'infedelt\u00e0 per uomini sposati\" dove interpreta il ruolo di Brenda Cooper, la moglie del personaggio interpretato da Chris Rock.\nNel 2010 \u00e8 entrata a far parte del cast principale della serie televisiva \"Huge - Amici extralarge\" nel ruolo della Dottoressa Dorothy Rand. La serie \u00e8 stata cancellata dopo una sola stagione.\nNel 2011 entra a far parte del cast fisso della serie televisiva \"Suits\", nel ruolo di Jessica Pearson.\nGina Torres ha avuto anche qualche esperienza come doppiatrice. Tra il 2004 ed il 2006 ha prestato la sua voce a Vixen nella serie animata \"Justice League Unlimited\" e nel 2005 ha invece doppiato il personaggio di Niobe (interpretato nei film da Jada Pinkett Smith), nel videogioco \"The Matrix Online\".\nVita privata.\nHa conosciuto Laurence Fishburne nel corso delle riprese di \"Matrix Reloaded\". Si sono fidanzati nel febbraio 2001 e sposati il 22 settembre 2002 al \"The Cloisters Museum\" di New York City.\nNel giugno 2007 \u00e8 nata Delilah, la loro prima bambina.\nNel settembre 2016 la coppia ha annunciato la propria separazione, avvenuta il 16 ottobre. Laurence cita \"differenze inconciliabili\" e cerca la custodia congiunta e fisica della figlia di 10 anni della coppia, Delilah. \nIl 3 novembre 2017 viene ufficializzato il divorzio.\nDoppiatrici italiane.\nNelle versioni in italiano dei suoi film, Gina Torres \u00e8 stata doppiata da:\nDa doppiatrice \u00e8 sostituita da:"}
{"id": "3050915", "revid": "1543377", "url": "https://it.wikipedia.org/wiki?curid=3050915", "title": "Yodsanklai Fairtex", "text": "Biografia.\nYodthanong Photirat nasce a Ban Na Dee, nella Thailandia del Nordest, la madrepatria del Muay Thai. Viene a conoscenza di questo sport grazie al fratello Yodkangwan ed inizia ad interessarsene guardandolo lottare, a soli 8 anni.\nCarriera.\nIl primo incontro lo disputa proprio nel suo paese natale, vincendolo e guadagnando 20\u0e3f.\nNell'agosto del 2005, combattendo sotto il nome di \"Yodsanklai Petchyindee\" (\u0e22\u0e2d\u0e14\u0e41\u0e2a\u0e19\u0e44\u0e01\u0e25 \u0e40\u0e1e\u0e0a\u0e23\u0e22\u0e34\u0e19\u0e14\u0e35), vince il pi\u00f9 prestigioso titolo di Muay Thai, la cintura Lumpinee Stadium. Diventa il campione mondiale WBC 154\u00a0lbs battendo l'Australiano John Wayne Parr il 10 dicembre 2005 a Gold Coast. Successivamente diventa campione della Thailand (154\u00a0lbs).\nYodsaenklai difende il suo titolo WBC l'11 novembre 2006 contro Mark Vogel a Wuppertal (Germania) vincendo l'incontro per KO, grazie alle sue potenti gomitate.\nIl 30 giugno 2006 Yodsaenklai fa il suo debutto nella K-1 Max, al K-1 World MAX 2006 svoltosi a Yokohama (Giappone), dove arriva in finale contro Kamal el Amrani e riesce a batterlo con una decisione unanime dei giudici di gara.\nNel 2007, sconfiggendo John Wayne Parr su decisione unanime dei giudici di gara, diventa campione del reality show \"The Contender Asia\".\nIl 29 novembre, Yodsanklai disputa un incontro amichevole all'evento \"Francia vs Thailandia\", tenutosi a Parigi contro il francese Farid Villaume. Yodsanklai vince l'incontro al terzo round per TKO.\nRecord incontri.\nNella carriera da thaiboxer di Yodsanklai si contano in totale 168 vittorie (62 (T) KO, 106 per decisione) e 67 sconfitte.\nLegenda:\n Vittoria Sconfitta Pareggio/Incontro amichevole"}
{"id": "3050918", "revid": "438678", "url": "https://it.wikipedia.org/wiki?curid=3050918", "title": "Yodsanklai", "text": ""}
{"id": "3050923", "revid": "287204", "url": "https://it.wikipedia.org/wiki?curid=3050923", "title": "Statistiche e record del Rangers Football Club", "text": "Questa voce raccoglie tutti i vari record e le statistiche del Rangers FC."}
{"id": "3050924", "revid": "83531", "url": "https://it.wikipedia.org/wiki?curid=3050924", "title": "N'jarka", "text": "Lo n'jarka o njarka, detto anche sokou, \u00e8 uno strumento a corde tradizionale del Mali. \u00c8 un fiddle con una singola corda. La cassa di risonanza consiste in una mezza zucca svuotata, mentre la singola corda e l'archetto possono essere fatti di crine di cavallo. Lo strumento ha acquisito una certa visibilit\u00e0 in Occidente soprattutto grazie ad Ali Farka Tour\u00e9, uno dei musicisti del Mali pi\u00f9 noti nella scena della world music internazionale, che lo ha usato in alcuni suoi album e lo ha spesso utilizzato anche nei propri concerti. Un altro musicista del Mali che ha inciso brani suonati con lo n'jarka \u00e8 Hassi Sar\u00e9, che aveva una predilezione per questo strumento, al cui suono attribuiva un valore spirituale:"}
{"id": "3050929", "revid": "1428919", "url": "https://it.wikipedia.org/wiki?curid=3050929", "title": "John Perkins (politico)", "text": "Ricevette la sua istruzione nelle scuole pubbliche di Tumut e Cooma. Fu membro del consiglio municipale di Cooma dal 1902 al 1909 e ricopr\u00ec anche l'incarico di sindaco per un certo periodo. Nel 1909 spos\u00f2 Evelyn Mary Bray.\nPerkins si candid\u00f2 per l'Assemblea Legislativa del Nuovo Galles del Sud nell'elettorato di Monaro nel 1904 e nel 1907, senza successo tuttavia. Nel 1921 fu selezionato per la copertura del seggio rimasto vacante di Goulburn, rappresentando il Partito Nazionalista.\nNel gennaio del 1926 Perkins fu nominato vincitore nel seggio federale di Eden-Monaro ad un'elezione straordinaria. Perse il seggio nel 1929 nei confronti di John Cusack e lo riguadagn\u00f2 poi nel 1931, vincendo le seguenti elezioni fino al 1943. "}
{"id": "3050931", "revid": "525063", "url": "https://it.wikipedia.org/wiki?curid=3050931", "title": "Live search books", "text": ""}
{"id": "3050932", "revid": "525063", "url": "https://it.wikipedia.org/wiki?curid=3050932", "title": "Windows Live Search Books", "text": ""}
{"id": "3050934", "revid": "525063", "url": "https://it.wikipedia.org/wiki?curid=3050934", "title": "Windows live search books", "text": ""}
{"id": "3050935", "revid": "1543377", "url": "https://it.wikipedia.org/wiki?curid=3050935", "title": "John Perkins (saggista)", "text": "Biografia.\nDopo una carriera durata oltre venti anni come consulente presso la Chas. T. Main di Boston, societ\u00e0 di consulenza ingegneristica di livello internazionale, negli anni Ottanta si \u00e8 dimesso dall'incarico per fondare una societ\u00e0 attiva nel settore della produzione di energia elettrica.\nCome autore di saggi ha scritto vari libri sugli aspetti mistici delle culture indigene, tra cui lo sciamanesimo in America latina, ma \u00e8 noto soprattutto come autore di saggi complottisti che afferma di descrivere in qualit\u00e0 di testimone diretto. \nParticolare fortuna ha avuto il libro \"Confessioni di un sicario dell'economia - La costruzione dell'impero americano nel racconto di un insider\" (uscito nel 2004 col titolo originale di \"Confessions of an Economic Hit Man\"). Tradotto in pi\u00f9 lingue, \u00e8 stato pubblicato in Italia da Minimum fax nel 2005. \nNel libro delinea i tratti di una teoria del complotto secondo cui il mondo sarebbe dominato da quella che lui chiama la corporatocrazia, ovvero un potere opaco e pervasivo esercitato da un ristretto novero di famiglie e di grandi societ\u00e0 multinazionali, legate agli Stati Uniti d'America, che avrebbero il controllo delle risorse naturali del Pianeta e, attraverso l'impiego di mezzi illeciti (inganni, tangenti, falsificazione di bilanci, seduzioni e ricatti sessuali, omicidi) soggiogherebbero i paesi poveri e in via di sviluppo inducendoli a deliberare politiche e a varare progetti di sviluppo privi di senso, con fino a raggiungere livelli di indebitamento oltre ogni limite di sostenibilit\u00e0, fino al punto dover rinunciare alla propria sovranit\u00e0 e consegnarlo alla corporatocrazia, di cui diverrebbero succubi schiavi.\nNel 2007 ha pubblicato \"La storia segreta dell'Impero Americano\", in cui si occupa delle conseguenze sui paesi coinvolti dal sistema di potere mondiale da lui teorizzato, mentre nel 2010 ha scritto \"Hoodwinked: An Economic Hit Man Reveals Why the World Financial Markets Imploded \u2013 and What We Need to Do to Remake Them\".\nCritiche.\nSebastian Mallaby, opinionista economico del \"Washington Post\", ha espresso una durissima critica al libro \"Confessions of an Economic Hit Man\": in essa Perkins viene definito uno \"spumeggiante teorico del complotto, un vanaglorioso venditore ambulante di nonsense\" Mallaby, che \u00e8 membro del Council on Foreign Relations, sostiene che la visione di Perkins della finanza internazionale \u00e8 \"in gran parte un sogno\" mentre le sue affermazioni di base sono del tutto errate. A titolo di esempio, Mallaby porta il caso dell'Indonesia, di cui Perkins parla in modo diffuso nel suo libro, avendone avuta una conoscenza diretta quale sede del suo primo incarico all'estero: dopo che, seguendo le raccomandazioni di economisti dello sviluppo, decise di indebitarsi nel 1970, il paese \u00e8 riuscito a ridurre di due terzi i tassi di mortalit\u00e0 infantile e di analfabetismo."}
{"id": "3050940", "revid": "1543377", "url": "https://it.wikipedia.org/wiki?curid=3050940", "title": "Aqua Velva", "text": "Aqua Velva \u00e8 una linea di cosmetici per uomo. Il suo prodotto pi\u00f9 conosciuto \u00e8 il dopobarba \"ice blue\", originariamente nato come collutorio nel 1929 dalla the JB Williams Company (in seguito rilevata dalla GlaxoSmithKline). Dal 2009, viene commercializzata in tutto il mondo tranne che in Italia dalla Combe Incorporated. Fra i prodotti venduti sotto il marchio Aqua Velva si possono ricordare \"Ice Blue\", \"Ice Sport\", e \"Musk aftershave\".\n\u00c8 una delle fragranze pi\u00f9 vecchie fra quelle oggi in commercio. I marinai statunitensi durante la seconda guerra mondiale la usavano come sostituto di bevande alcoliche, grazie al suo alto contenuto di alcool. Successivamente \u00e8 stato aggiunto un agente che d\u00e0 un sapore amaro per scoraggiare il consumo alimentare (Benzoato di denatonio).\nNegli anni Ottanta il serial killer Gary Ridgway cre\u00f2 un antisettico, ottenuto da un miscuglio di alcool e Aqua Velva, a suo dire utile a coprire l'odore del sangue e dei cadaveri. Dal 1\u00ba febbraio 2010 la Combe Incorporated ha iniziato a produrre i prodotti Aqua Velva esclusivamente in bottiglie di plastica e non pi\u00f9 nelle tradizionali bottiglie di vetro, dichiarando che la scelta \u00e8 stata presa in base alle richieste dei consumatori e che non c'\u00e8 alcun cambiamento nella formulazione del prodotto, ma solo nella confezione."}
{"id": "3050941", "revid": "767487", "url": "https://it.wikipedia.org/wiki?curid=3050941", "title": "Federation Cup 1980", "text": "La Federation Cup 1980 (conosciuta oggi come \"Fed Cup\") \u00e8 stata la 18\u00aa edizione del pi\u00f9 importante torneo tennistico per nazionali femminili. Hanno partecipato alla competizione 32 nazionali. Il World Group si \u00e8 giocato al Rot-Weiss Tennis Club di Berlino Ovest in Germania dell'Ovest dal 19 al 25 maggio e la finale ed \u00e8 stata vinta dagli Stati Uniti che hanno battuto l'Australia.\nTabellone principale.\nTutti i match si sono giocati al Rot-Weiss Tennis Club in Berlino Ovest in Germania dell'Ovest su campi in terra battuta.\nLe squadre perdenti del 1\u00ba turno giocano i Turni di Consolazione"}
{"id": "3050943", "revid": "287204", "url": "https://it.wikipedia.org/wiki?curid=3050943", "title": "David Garcia", "text": ""}
{"id": "3050944", "revid": "33742096", "url": "https://it.wikipedia.org/wiki?curid=3050944", "title": "Veragua", "text": ""}
{"id": "3050945", "revid": "767487", "url": "https://it.wikipedia.org/wiki?curid=3050945", "title": "Federation Cup 1979", "text": "La Federation Cup 1979 (conosciuta oggi come \"Fed Cup\") \u00e8 stata la 17\u00aa edizione del pi\u00f9 importante torneo tennistico per nazionali femminili. Hanno partecipato alla competizione 31 nazionali. Il World Group si \u00e8 giocato al RSHE Club Campo di Madrid in Spagna dal 30 aprile al 6 maggio e la finale ed \u00e8 stata vinta dagli Stati Uniti che hanno battuto l'Australia.\nTabellone principale.\nTutti i match si sono giocati al RSHE Club Campo a Madrid in Spagna su campi in terra battuta..\nLe squadre perdenti del 1\u00ba turno giocano i Turni di Consolazione"}
{"id": "3050946", "revid": "1305772", "url": "https://it.wikipedia.org/wiki?curid=3050946", "title": "Sigurd Eysteinsson", "text": "Fu a capo della conquista vichinga di quella che oggi \u00e8 la Scozia settentrionale. Stranamente venne ucciso dalla testa decapitata di uno dei suoi nemici, M\u00e1el Brigte, il quale era stato m\u00f3rmaer di Moray. Sigurd leg\u00f2 la testa di M\u00e1el Brigte alla sua sella come trofeo di guerra, iniziando a cavalcare. I denti di M\u00e1el Brigte tagliarono la gamba di Sigurd. La ferita si infett\u00f2 e Sigurd mor\u00ec.\nHeimskringla e Orkneyinga.\nLe due principali fonti di informazione sulla vita di Sigurd sono le saghe norrene \"Heimskringla\" e \"Orkneyinga\". Secondo le due saghe, dopo che la battaglia di Hafrsfjord unific\u00f2 il Regno norvegese nell'872 o poco dopo, le isole Orcadi e le Shetland divennero un rifugio per i vichinghi esiliati, i quali razziavano la loro terra d'origine. Il re di Norvegia, Harald I di Norvegia, sottomise i pirati vichinghi con l'aiuto di Ragnvald Eysteinsson di M\u00f8re. \nDurante la conquista il figlio di Rognvald, Ivar, fu ucciso, e per ripagarne la perdita re Harald concesse a Rognvald le isole ed il titolo di Jarl o Conte. Con il consenso di Harald, Rognvald pass\u00f2 il titolo e le terre al fratello Sigurd. La \"Historia Norvegi\u00e6\", scritta quasi nello stesso periodo delle saghe ma da fonti differenti, conferma la conquista delle isole da parte della famiglia di Rognvald, ma non cita altri dettagli.\nAssieme a Thorstein il Rosso, Sigurd espanse i suoi domini in terra scozzese, conquistando Caithness e Sutherland spingendosi a sud fino almeno ad \"Ekkjalsbakka\", che alcune fonti affermano trovarsi in Moray, ma che pi\u00f9 probabilmente si trovava a nord lungo le rive del fiume Oykel. I suoi successi nella conquista del nord della Scozia divennero leggendari e gli fecero guadagnare il soprannome di \"il Possente\", o, in lingua norrena, \"r\u00edki\".\nLa tomba di Sigurd.\nSecondo la \"Saga degli uomini delle Orcadi\", verso la fine del suo regno Sigurd sfid\u00f2 un re nativo, M\u00e1el Brigte, ad una battaglia con 40 uomini per parte. Sigurd per\u00f2 port\u00f2 80 uomini al combattimento. M\u00e1el Brigte fu sconfitto e decapitato. Sigurd appese la testa decapitata alla sua sella come trofeo, ma appena iniziato a cavalcare i denti del morto gli incisero una gamba. La ferita fece infezione, e Sigurd mor\u00ec. Fu sepolto in un tumulo noto come Sigurd's Howe, o \"Sigur\u00f0ar-haugr\", dal termine norreno \"haugr\" che significa tumulo. Il punto esatto in cui si troverebbe la tomba \u00e8 dove oggi sorge Sidera o Cyderhall, vicino a Dornoch.\nLa morte di Sigurd fu apparentemente seguita da un periodo di instabilit\u00e0. Gli succedette il figlio Guttorm, il quale mor\u00ec nel giro di pochi mesi. Rognvald nomin\u00f2 il figlio Hallad nuovo conte delle Orcadi, ma Hallad si rifiut\u00f2 di combattere gli attacchi dei pirati vichinghi, rinunciando cos\u00ec al regno e tornando in Norvegia in disgrazia. Secondo le saghe gli altri figli di Rognvald erano pi\u00f9 interessati a conquistare altri posti rispetto alla Scozia, e cos\u00ec la contea fu concessa al figlio pi\u00f9 giovane, Einarr, la cui madre era una schiava."}
{"id": "3050949", "revid": "19933", "url": "https://it.wikipedia.org/wiki?curid=3050949", "title": "Sigurd il Possente", "text": ""}
{"id": "3050951", "revid": "767487", "url": "https://it.wikipedia.org/wiki?curid=3050951", "title": "Federation Cup 1978", "text": "La Federation Cup 1978 (conosciuta oggi come \"Fed Cup\") \u00e8 stata la 16\u00aa edizione del pi\u00f9 importante torneo tennistico per nazionali femminili. Hanno partecipato alla competizione 35 nazionali. Il World Group si \u00e8 giocato al Kooyong Stadium di Melbourne in Australia dal 27 novembre al 3 dicembre e la finale ed \u00e8 stata vinta dagli Stati Uniti che hanno battuto l'Australia.\nTurno di qualificazione.\nIrlanda, Corea del Sud, Portogallo e Filippine avanzano al Tabellone principale.\nTabellone principale.\nTutti i match si sono giocati al Kooyong Stadium di Melbourne in Australia su campi in erba"}
{"id": "3050956", "revid": "767487", "url": "https://it.wikipedia.org/wiki?curid=3050956", "title": "Federation Cup 1977", "text": "La Federation Cup 1977 (conosciuta oggi come \"Fed Cup\") \u00e8 stata la 15\u00aa edizione del pi\u00f9 importante torneo tennistico per nazionali femminili. Hanno partecipato alla competizione 32 nazionali. Il World Group si \u00e8 giocato al Devonshire Park Lawn Tennis Club di Eastbourne in Gran Bretagna dal 13 al 18 giugno ed e la finale ed \u00e8 stata vinta dagli Stati Uniti che hanno battuto l'Australia.\nTabellone principale.\nTutti i match si sono giocati al Devonshire Park di Eastbourne in Gran Bretagna su campi in erba.\nLe squadre perdenti del 1\u00ba e del 2\u00ba turno giocano i Turni di Consolazione"}
{"id": "3050958", "revid": "57342", "url": "https://it.wikipedia.org/wiki?curid=3050958", "title": "Renaissance (film)", "text": "Renaissance (noto anche come Paris 2054: Renaissance) \u00e8 un film d'animazione tech noir del 2006 diretto da Christian Volckman.\nTrama.\nNella Parigi futuristica del 2054 avviene il rapimento di Ilona Tasuiev, scienziata 22enne che lavora per la megacorporazione \"Avalon\": al capitano della polizia Barth\u00e9l\u00e9my Karas viene affidato il compito di risolvere il mistero sulla sua scomparsa.\nKaras contatta il dottor Jonas Muller, un ex scienziato di \"Avalon\", venendo a sapere che Ilona stava lavorando a un dottorato sulla progeria; Muller avverte Karas che nessuno lascia mai veramente \"Avalon\". Karas, su consiglio di Bislan, sorella maggiore di Ilona, incontra Paul Dellenbach, uno degli amministratori delegati di \"Avalon\", e quando ipotizza che potrebbe essere andato a letto con la ragazza, Dellenbach nega fermamente e risponde che pur essendo infedele non andrebbe mai con una delle sue ricercatrici.\nDopo una serie di vicoli ciechi viene avvistata la macchina di Ilona, e Karas parte all'inseguimento dell'autista fino alla Torre Eiffel: l'uomo risulta essere uno scagnozzo di Nusrat Farfella, un mafioso musulmano arabo che era stato un amico d'infanzia di Karas. Questi riporta il criminale a Farfella, il quale a sua volta gli consegna i filmati di sicurezza del rapimento di Ilona: essi mostrano che la sua macchina \u00e8 stata rubata da un uomo incredibilmente vecchio.\nKaras viene a sapere che Claus, il fratello di Muller, era affetto da progeria; pur essendo il miglior scienziato di \"Avalon\", Muller si dimise in seguito alla morte del fratello, che non riusc\u00ec a curare, iniziando poi a lavorare in una clinica gratuita. Karas chiede a Bislane, che lavora per \"Avalon\" come archivista, di scoprire cosa stesse cercando Muller, convinto che sia il responsabile del rapimento di Ilona. La donna scopre che un certo dottor Hishiro Nakata lavor\u00f2 con Muller nella ricerca di una cura per la progeria, e che i nove bambini su cui stavano effettuando i test iniziarono a dare segni di strane mutazioni, morendo per le complicanze. Karas e Bislane scappano perch\u00e9 l'accesso al file secretato ha allertato la sicurezza di \"Avalon\".\nRiusciti a scappare, Karas racconta a Bislane di quando lui Farfella crebbero insieme in una casba e vennero catturati da una gang rivale di quella di cui facevano parte; Farfella riusc\u00ec a fuggire, mentre Karas rimase indietro. Karas fa arrestare Bislane per proteggerla da \"Avalon\"; nel frattempo, Ilona viene mostrata come confinata in una sfera cibernetica che viene controllata da un uomo anziano. Karas si confronta con l'ormai 93enne Nakata, che gli spiega di come Muller distrusse tutte le prove del loro lavoro dopo la morte del fratello, venti anni di ricerche andati in fumo; Nakata rivela di aver incontrato Ilona un anno prima perch\u00e9 lei voleva comprendere il passato di Muller e, di conseguenza, il loro fallimento. \"Avalon\" desiderava che Muller proseguisse nelle ricerche, offrendogli una grossa somma come incentivo: l'obiettivo finale delle loro ricerche \u00e8 l'immortalit\u00e0.\nAlla fine, Karas rintraccia Muller. Quest'ultimo spiega di aver rapito Ilona perch\u00e9, attraverso le sue ricerche, lei aveva scoperto il segreto della vita eterna, come lui stesso aveva fatto 40 anni prima; per\u00f2, sapendo quali sarebbero state le gravi conseguenze se \"Avalon\" avesse acquisito una tale conoscenza, decise di rapirla. Karas cerca di convincerlo a costituirsi, ma un tiratore della polizia spara a Muller, uccidendolo. Sopraggiungono Dellenbach e alcune guardie; Dellenbach deride Karas, che gli d\u00e0 un pugno e viene a sua volta picchiato dalle guardie.\nKaras deduce e spiega a Bislane che il misterioso anziano \u00e8 in realt\u00e0 Claus, il fratello minore di Muller creduto morto da tutti: \u00e8 diventato immortale, ma intrappolato in un corpo anziano e malato. Muller rub\u00f2 le identit\u00e0 dei pazienti morti nella sua clinica cos\u00ec che Claus potesse mantenere l'anonimato, ma Ilona scopr\u00ec il segreto. Bislane fa promettere a Karas di salvare sua sorella.\nKaras chiama Farfella, che mette al sicuro Bislane, e ottiene un passaporto falso per Ilona; intanto, anche le guardie della megacorporazione si stanno avvicinando alla fogna dove Ilona viene tenuta prigioniera. Claus attacca Ilona, che a sua volta prova a ucciderlo ma viene fermata da Karas; impietosito dalla condizione di Claus, Karas lo lascia andare. Dopo una breve battaglia con le guardie, Karas viene ferito a morte per salvare Ilona, la quale per\u00f2 rifiuta di prendere il passaporto falso e iniziare una nuova vita: al contrario, dichiara di volere la vita eterna e intende consegnare la sua scoperta ad \"Avalon\". Karas \u00e8 quindi costretto a ucciderla, sparandole alla schiena; Dellenbach osserva l'accaduto attraverso una telecamera. Mentre muore, Karas immagina di scusarsi con Bislane per aver ucciso sua sorella, e viene perdonato. Il film si chiude di notte con Claus, che ora vive da vagabondo, mentre getta una fotografia di lui e suo fratello in un barile in fiamme.\nProduzione.\nLa produzione del film \u00e8 durata poco meno di due anni, tra il 2004 e il 2005. L'animazione utilizza la tecnica del motion capture, che consiste nel far recitare le scene del film da attori in carne e ossa, le cui azioni ed espressioni vengono registrate da dei sensori al computer e rielaborate in computer grafica. Le riprese con attori reali, supervisionate da Attitude Studio, si sono svolte a Lussemburgo, e sono durate dieci settimane.\nViene determinata la struttura delle riprese del film, con un ampio margine di libert\u00e0 dato dal fatto che le scene cos\u00ec filmate vengono interamente modellate in tre dimensioni; viene quindi prodotta un'animazione completa del film. \u00c8 solo allora che l'animazione stessa si svolge con immagini generate al computer, che riproducono dettagliatamente i movimenti dei personaggi. Gli elementi del film che non sono animati mediante motion capture sono interamente animati dalla computer grafica, secondo la consueta tecnica di animazione che consiste nel disegnare prima le posizioni chiave del movimento, e poi quelle intermedie.\nUna volta terminata l'animazione dettagliata, viene aggiunto il rendering finale (imitando la grafica bidimensionale, in bianco e nero e con pochissime sfumature di grigio) viene aggiunto sopra i modelli in computer grafica, che richiede un ampio lavoro sull'illuminazione e sulle texture. Il software di rendering in bianco e nero \u00e8 stato sviluppato per le esigenze del film. Ogni elemento di una scena viene prima lavorato separatamente, poi vengono assemblati utilizzando un software specifico. L'animazione degli abiti dei personaggi, nonch\u00e9 degli effetti come la profondit\u00e0 di campo, la pioggia o i riflessi, vengono aggiunti durante quest'ultimo passaggio. Il rendering finale dell'animazione \u00e8 terminato circa un anno dopo la fine delle riprese in motion capture.\nColonna sonora.\nLa colonna sonora del film, composta da Nicholas Dodd, \u00e8 stata pubblicata la prima volta dall'etichetta indipendente Na\u00efve Records il 28 marzo 2006, e il 19 settembre successivo dalla casa discografica Hollywood Records in formato digitale. Una versione rimasterizzata e aggiornata \u00e8 stata pubblicata dalla Music Box Records il 2 novembre 2018, eseguita dalla Philharmonia Orchestra e la cui durata totale \u00e8 76:26. Le tracce contrassegnate con un asterisco non sono presenti nel film, mentre quelle con due asterischi sono presenti nel film ma contengono parti inedite.\nDistribuzione.\n\u00c8 stato distribuito in Francia il 15 marzo 2006 e nel Regno Unito il 28 luglio. In Italia \u00e8 stato distribuito il 5 aprile 2019 da Minerva Pictures.\nAccoglienza.\nCritica.\nIl film ha ricevuto un'accoglienza mista da parte della critica. Su Rotten Tomatoes ha ottenuto una percentuale di gradimento del 49%, con un voto medio di 5,6 su 10 basato su 76 recensioni, mentre su Metacritic ha una valutazione di 57 su 100 basata su 17 recensioni.\nIncassi.\nIl film ha incassato complessivamente ."}
{"id": "3050959", "revid": "33742397", "url": "https://it.wikipedia.org/wiki?curid=3050959", "title": "Orlando, Soweto", "text": ""}
{"id": "3050960", "revid": "767487", "url": "https://it.wikipedia.org/wiki?curid=3050960", "title": "Federation Cup 1976", "text": "La Federation Cup 1976 (conosciuta oggi come \"Fed Cup\") \u00e8 stata la 14\u00aa edizione del pi\u00f9 importante torneo tennistico per nazionali femminili. Hanno partecipato alla competizione 36 nazionali. Per la prima volta \u00e8 stato usato il tie-break. Il World Group si \u00e8 giocato al Wachovia Spectrum di Philadelphia negli Stati Uniti dal 22 al 29 agosto e la finale ed \u00e8 stata vinta dagli Stati Uniti che hanno battuto l'Australia.\nTurno di qualificazione.\nLussemburgo, Messico, Filippine e Svizzera avzanzano al Tabellone principale.\nTabellone principale.\nTutti i match si sono giocati allo Wachovia Spectrum di Philadelphia negli Stati Uniti su campi in sintetico indoor.\nLe squadre perdenti del 1\u00ba turno giocano i Turni di Consolazione"}
{"id": "3050963", "revid": "1679250", "url": "https://it.wikipedia.org/wiki?curid=3050963", "title": "Puntate di Blu notte - Misteri italiani", "text": "Le puntate di Blu notte - Misteri italiani (programma inizialmente noto come \"Mistero in blu\", in seguito \"Blu notte\" e infine \"Lucarelliracconta\") sono state trasmesse inizialmente da Rai 2 nel 1998 e in seguito da Rai 3 dal 1999 al 2012. Il programma ha raggiunto le dodici stagioni, per un totale di 99 episodi.\nOltre alla normale programmazione degli episodi, \u00e8 stata realizzato anche un episodio speciale sulla mafia, andato in onda nel 2003."}
{"id": "3050965", "revid": "110157", "url": "https://it.wikipedia.org/wiki?curid=3050965", "title": "If It's Over", "text": "If It's Over \u00e8 una canzone del 1991 della cantante statunitense Mariah Carey. Venne scritta e prodotta dalla cantante stessa, rispettivamente insieme all'aiuto di Carole King e Walter Afanasieff per il secondo album della cantante Emotions (1991).\nDescrizione.\nCarole King aveva proposto alla cantante di fare una cover della canzone \"(You Make Me Feel Like) A Natural Woman\", ma la Carey rifiut\u00f2 dicendo di non essere capace di imitare Aretha Franklin. Qualche mese dopo la pubblicazione di \"Emotions\" la canzone venne interpretata dalla cantante durante l'apparizione al programma televisivo MTV Unplugged, come seconda canzone della sua scaletta. In seguito alla pubblicazione dell'EP \"MTV Unplugged\", \"If It's Over\" venne pubblicato come secondo ed ultimo singolo dall'album, nel settembre 1992. La canzone parla di un amore tra due fidanzati: lei ama lui, ma lei lo obbliga a farlo smettere di giocare con la mente e, \"se \u00e8 finita\", la deve lasciar andare. La versione dell'EP \"MTV Unplugged\" \u00e8 una versione diversa da quella di \"Emotions\", in quanto vengono tagliati il ritornello e la seconda strofa.\nClassifiche.\nLa Columbia Records pens\u00f2 che la canzone poteva rovinare l'immagine della Carey, in quanto in due anni sei su otto singoli pubblicati in Nord America raggiunsero la vetta della numero uno. Quindi si decise di pubblicare la canzone in Europa, Giappone e Australia, ma non entr\u00f2 in nessuna classifica al di fuori di quella olandese dove raggiunse solo la posizione #80. Vi \u00e8 inoltre un video, diretto sempre da Larry Jordan, che \u00e8 un insieme delle sue performance live all'MTV Unplugged.\nTracce.\nAustralian/European CD single\nJapanese CD single\nEuropean CD maxi-single"}
{"id": "3050966", "revid": "1522738", "url": "https://it.wikipedia.org/wiki?curid=3050966", "title": "GP Manga", "text": "La GP Manga \u00e8 stata una casa editrice italiana di manga e fumetti, nata nel 2009 come divisione editoriale di Grani &amp; Partners sotto il nome di GP Publishing. Nel 2012 ha effettuato una fusione con il gruppo Edizioni BD, diventandone una etichetta e cambiando nome in GP Manga. Nel 2016 la linea \u00e8 stata poi accorpata con l'etichetta J-Pop, facente parte anch'essa del gruppo Edizioni BD; il sito di GP \u00e8 scomparso, insieme alla pagina Facebook ufficiale.\nStoria.\nGP Publishing nacque nel 2009 come filiazione della Grani &amp; Partners. Come responsabili editoriali vennero nominati Francesco Orlando, in qualit\u00e0 di general manager della Preziosi Collection e Francesco Meo, come publishing manager. La casa editrice pot\u00e9 svilupparsi grazie alla collaborazione intrapresa con il quartetto di esperti del settore noti come i Kappa boys, che in precedenza avevano lavorato presso la Star Comics. Durante il primo anno di attivit\u00e0 la casa editrice fu in grado di pubblicare circa 150 albi e di imporsi come terza forza del mercato manga.\nNel 2011 GP Publishing strinse un accordo con d/visual e d/fusion per \"la distribuzione e la commercializzazione di tutti i fumetti inseriti nel [...] catalogo d/books\", incluso il parco arretrati e le serie in corso di pubblicazione.\nIn occasione della conferenza stampa tenuta al Lucca Comics &amp; Games 2012, il presidente Enrico Grani e Francesco Meo annunciarono l'imminente fusione della GP Publishing con la J-Pop, etichetta del gruppo Edizioni BD. Le attivit\u00e0 correlate alla fusione si protrassero fino all'inizio del 2013, quando la GP Publishing venne rinominata GP Manga e divenne a tutti gli effetti un'etichetta di Edizioni BD, con un nuovo logo simile a quello storico."}
{"id": "3050967", "revid": "300279", "url": "https://it.wikipedia.org/wiki?curid=3050967", "title": "Duca di Veragua", "text": ""}
{"id": "3050968", "revid": "767487", "url": "https://it.wikipedia.org/wiki?curid=3050968", "title": "Trafalgar (film)", "text": "Trafalgar (\"The Divine Lady\") \u00e8 un film del 1929 diretto da Frank Lloyd. Il regista vinse l'Oscar come miglior regia e il film ottenne, alla premiazione del 1930, altre due nomination, alla fotografia e alla miglior attrice.\n\u00c8 la storia romanzata di un momento della relazione fra Horatio Nelson e lady Emma Hamilton. I due si conobbero ed ebbero una relazione bench\u00e9 entrambi fossero sposati. Emma Hamilton riusc\u00ec ad avere un ruolo attivo durante la guerra di Nelson contro Napoleone, rendendo possibile l'accesso al porto di Napoli all'ammiraglio inglese.\nTrama.\nIn una tranquilla cittadina inglese, la signora Hart, cuoca, e la figlia Emma cercano lavoro presso la villa dell'ambasciatore Hamilton. A riceverle, trovano il nipote dell'ambasciatore, il giovane Charles Greville, che in un primo momento \u00e8 scettico sulla loro assunzione, ma quando vede Emma, una bellissima fanciulla, si affretta a trattenerle. Inizia cos\u00ec una lunga storia di amori. All'inizio Greville ed Emma sono profondamente innamorati, fino a quando il giovane, che aveva promesso di sposare una colta e ricca ragazza, altrimenti perdendo l'eredit\u00e0 dello zio, decide di lasciar partire Emma per Napoli. Qui, presso la Casa Reale, dove sir Hamilton era ambasciatore, Emma avrebbe ricevuto una cultura adeguata per poter poi sposare Greville. Ma la lontananza e il successivo diniego del giovane stimolano l'anziano zio ambasciatore a chiedere la mano di Emma. La fanciulla accetta, in quanto trova sir Hamilton una persona perbene. Non \u00e8 vero amore, ma stima.\nEmma, divenuta confidente della Regina Maria Carolina, si trova a dover ricevere al posto del marito, il capitano della flotta inglese Horatio Nelson. Questi, al comando di una flotta, \u00e8 rimasto senza rifornimenti per l'equipaggio. Il Re Ferdinando non concede alla flotta di approvvigionarsi in quanto contrario alla sua alleanza con i Francesi. Emma, che aveva presto simpatizzato con Nelson, chiede alla Regina di prendersi la responsabilit\u00e0 per aprire i porti in quanto in Francia la Regina Maria Antonietta, sorella di Maria Carolina era stata ghigliottinata. Avuto il permesso dalla Regina, il capitano Nelson riusc\u00ec a sfamare e dissetare i suoi uomini e rientrare in Inghilterra. Durante il rientro si scontrano con la flotta francese e dopo un furioso combattimento Nelson distrugge i nemici, ma deve far ritorno a Napoli per riparare i danni. Qui Emma e Nelson vivono momenti di amore immortale.\nNelson per\u00f2 in Inghilterra ha una moglie, lady Fanny Nelson, che attende il rientro del marito in quanto la Regina e tutto il popolo vogliono rendergli tutti gli onori dovutigli. Nelson \u00e8 costretto ad ubbidire, ma con lui porter\u00e0 anche Emma. Al rientro, scoppia lo scandalo. Nelson confessa tutto alla moglie e decide di ritirarsi in campagna con Emma, abbandonando la sua vita da marinaio. Nel frattempo Napoleone Bonaparte, ricostruita una potente flotta, minaccia di conquistare l'Inghilterra. Richiamato d'urgenza, Horatio Nelson, dopo vari dinieghi, decide di accettare l'incarico per amor patrio. Viene nominato ammiraglio e con una notevole flotta parte all'attacco dell'armata Francese. Lo scontro avviene a Trafalgar e l'abilit\u00e0 di Horatio Nelson lo porta alla vittoria. La sfortuna per\u00f2 si accanisce contro di lui: un colpo di carabina lo ferisce mortalmente e tutti i sogni suoi e di Emma svaniscono.\nProduzione.\nIl film fu prodotto dalla First National Pictures (con il nome A First National-Vitaphone Picture). Il film \u00e8 per la maggior parte muto ma presenta una colonna sonora sincronizzata, effetti sonori e delle parti cantate.\nDistribuzione.\nDistribuito dalla Warner Bros. Pictures (con il nome First National Pictures), il film usc\u00ec nelle sale in versione muta e in versione sonora.\nDate di uscita.\nIMDb"}
{"id": "3050969", "revid": "767487", "url": "https://it.wikipedia.org/wiki?curid=3050969", "title": "Federation Cup 1975", "text": "La Federation Cup 1975 (conosciuta oggi come \"Fed Cup\") \u00e8 stata la 13\u00aa edizione del pi\u00f9 importante torneo tennistico per nazionali femminili. Hanno partecipato alla competizione 30 nazionali. Il World Group si \u00e8 giocato all'Aixoise C.C. di Aix-en-Provence in Francia dal 5 all'11 maggio e la finale \u00e8 stata vinta dalla Cecoslovacchia che ha battuto l'Australia.\nTabellone principale.\nTutti i match si sono giocati all'Aixoise C.C. di Aix-en-Provence in Francia su campi in terra battuta.\nLe squadre perdenti del 1\u00ba e del 2\u00ba turno giocano i Turni di Consolazione"}
{"id": "3050972", "revid": "647919", "url": "https://it.wikipedia.org/wiki?curid=3050972", "title": "GP publishing", "text": ""}
{"id": "3050973", "revid": "767487", "url": "https://it.wikipedia.org/wiki?curid=3050973", "title": "Federation Cup 1974", "text": "La Federation Cup 1974 (conosciuta oggi come \"Fed Cup\") \u00e8 stata la 12\u00aa edizione del pi\u00f9 importante torneo tennistico per nazionali femminili. Hanno partecipato alla competizione 27 nazionali. Il World Group si \u00e8 giocato al Napoli Tennis Club di Napoli in Italia dal 13 al 19 maggio e la finale ed \u00e8 stata vinta dall'Australia che hanno battuto gli Stati Uniti.\nTabellone principale.\nTutti i match si sono giocati al Napoli Tennis Club di Napoli in Italia su campi in terra battuta\nLe squadre perdenti del 1\u00ba e del 2\u00ba turno giocano i Turni di Consolazione"}
{"id": "3050975", "revid": "256896", "url": "https://it.wikipedia.org/wiki?curid=3050975", "title": "Congregazione Florense", "text": ""}
{"id": "3050976", "revid": "2052878", "url": "https://it.wikipedia.org/wiki?curid=3050976", "title": "Linea McMahon", "text": "La Linea McMahon (\"McMahon Line\" in inglese) \u00e8 il confine effettivo tra India e Cina che si estende per 890 chilometri dal Bhutan a ovest e per 260 chilometri dalla grande ansa del Brahmaputra ad est, attraversando in larga parte le cime dell'Himalaya. Non \u00e8 riconosciuta dalla Cina ed \u00e8 fonte di dispute territoriali.\nStoria.\nLa linea prende nome dal diplomatico britannico Sir Henry McMahon, plenipotenziario nelle trattative che nel luglio 1914 portarono il Governo britannico e quello tibetano a firmare l'Accordo di Simla, un trattato bilaterale che stabiliva lo status indipendente del Tibet e, con i suoi annessi, fissava il confine tra Tibet e Cina e quello tra Cina e India britannica. \nDurante i lavori della conferenza di Simla una mappa in scala ridotta del confine indo-tibetano venne annessa alla proposta di accordo ma non fu discussa dai cinesi e non messa alla loro attenzione nella sua versione in scala pi\u00f9 dettagliata. Fonti indiane attestano che il plenipotenziario cinese non espresse il proprio disaccordo quando gli venne sottoposta la proposta. Fonti britanniche degli anni dieci avrebbero invece confermato che l'accordo sul confine non era noto ai cinesi e pertanto il Governo britannico inizialmente non riconobbe gli accordi presi da McMahon in quanto contrastanti con la Convenzione anglo-russa del 1907, che riconosceva il rapporto di suzerainet\u00e9 del Tibet con la Cina e imponeva a entrambi i paesi di non intraprendere negoziati con il Tibet senza l'intermediazione del Governo cinese.\nSi ritiene che gli accordi di confine decisi durante la conferenza di Simla furono pubblicati per la prima volta nell'edizione degli 1929 Aitchison's Treaties (anche se alcuni studiosi ritengano che furono aggiunti in un secondo momento). La Convenzione anglo-russa era stata concordemente abbandonata nel 1921 dal governo sovietico e da quello britannico ma l'Accordo di Simla venne sostanzialmente dimenticato e soltanto nel 1937 il Survey of India, istituto cartografico e topografico nazionale indiano, pubblic\u00f2 una mappa dettagliata in cui la Linea McMahon era disegnata come confine ufficiale.\nLe dispute territoriali.\nAlla fine degli anni cinquanta la linea McMahon divenne fonte di tensioni tra cinesi e indiani perch\u00e9 i primi contestavano il fatto che il Tibet, non essendo mai stato un Paese indipendente, non avrebbe potuto siglare un trattato per delineare una frontiera internazionale e rivendicavano una diversa linea di confine, la cosiddetta Linea attuale di controllo. Nell'ottobre 1962 la disputa territoriale provoc\u00f2 un breve ma intenso conflitto noto come Guerra sino-indiana."}
{"id": "3050977", "revid": "38120", "url": "https://it.wikipedia.org/wiki?curid=3050977", "title": "Famous - Lisa Picard is Famous", "text": ""}
{"id": "3050980", "revid": "767487", "url": "https://it.wikipedia.org/wiki?curid=3050980", "title": "Federation Cup 1973", "text": "La Federation Cup 1973 (conosciuta oggi come \"Fed Cup\") \u00e8 stata l'11\u00aa edizione del pi\u00f9 importante torneo tennistico per nazionali femminili. Hanno partecipato alla competizione 28 nazionali. Il World Group si \u00e8 giocato al Bad Homburg Tennis Club di Bad Homburg in Germania dell'Ovest dal 30 aprile al 6 maggio e la finale ed \u00e8 stata vinta dall'Australia che ha battuto il Sudafrica.\nTabellone principale.\nTutti i match si sono giocati al Bad Homburg Tennis Club di Bad Homburg in Germania dell'Ovest su campi in terra battuta\nLe squadre perdenti del 1\u00ba e del 2\u00ba turno giocano i Turni di Consolazione"}
{"id": "3050985", "revid": "729019", "url": "https://it.wikipedia.org/wiki?curid=3050985", "title": "Stazione di Berlino-Westkreuz", "text": "La stazione di Berlino-Westkreuz (in tedesco \"Berlin-Westkreuz\") \u00e8 una stazione ferroviaria posta sulla Ringbahn di Berlino; \u00e8 servita dai soli treni della S-Bahn.\nMovimento.\nLa stazione \u00e8 servita dalle linee S\u00a03, S\u00a041, S\u00a042, S\u00a046, S\u00a05, S\u00a07 e S\u00a09 della S-Bahn."}
{"id": "3050987", "revid": "767487", "url": "https://it.wikipedia.org/wiki?curid=3050987", "title": "Federation Cup 1972", "text": "La Federation Cup 1972 (conosciuta oggi come \"Fed Cup\") \u00e8 stata la 10\u00aa edizione del pi\u00f9 importante torneo tennistico per nazionali femminili. Hanno partecipato alla competizione 31 nazionali. Il World Group si \u00e8 giocato all'Ellis Park Stadium di Johannesburg in Sudafrica dal 20 al 25 marzo e la finale ed \u00e8 stata vinta dal Sudafrica che ha battuto la Gran Bretagna.\nTabellone principale.\nTutti i match si sono giocati all'Ellis Park di Johannesburg in Sudafrica su campi in cemento.\nLe squadre perdenti del 1\u00ba e del 2\u00ba turno giocano i Turni di Consolazione"}
{"id": "3050989", "revid": "1543377", "url": "https://it.wikipedia.org/wiki?curid=3050989", "title": "Louis Moreau Gottschalk", "text": "Biografia.\nNacque l'8 maggio 1829 a New Orleans (Louisiana), figlio di un ebreo tedesco e di una creola bianca originaria di Haiti. Bambino prodigio, cominci\u00f2 a studiare con Fran\u00e7ois Letellier, organista e maestro di cappella nella cattedrale di Saint-Louis a New Orleans.\nNel 1841 si rec\u00f2 a Parigi per perfezionare la sua educazione musicale. Non riusc\u00ec a farsi ammettere al Conservatorio, poich\u00e9 Pierre Zimmermann, allora direttore della classe di pianoforte, lo respinse senza nemmeno fargli un'audizione, liquidandolo in quanto americano con la frase \u00abL'America \u00e8 solo un Paese di macchine a vapore\u00bb.\nNella capitale francese i suoi insegnanti furono Charles Hall\u00e9 e soprattutto Camille-Marie Stamaty (quest'ultimo avr\u00e0 in seguito fra i suoi allievi anche Camille Saint-Sa\u00ebns); prese inoltre lezioni private di composizione con Pierre Maleden.\nNel 1845 il sedicenne Gottschalk tenne il suo primo concerto alla Sala Pleyel, suonando fra l'altro il \"Concerto n. 1 per pianoforte e orchestra in mi minore\" di Fryderyk Chopin presente lo stesso autore; Chopin alla fine dell'esibizione and\u00f2 a congratularsi con Gottschalk, predicendogli che sarebbe divenuto \u00abil re dei pianisti\u00bb.\nNel 1850 fece un viaggio in Savoia e Svizzera, dando una serie di concerti a Ginevra, Aix-les-Bains, Losanna, Vevey, Yverdon e Neuch\u00e2tel. Dopo un breve ritorno a Parigi, part\u00ec per una \"tourn\u00e9e\" di concerti in Spagna; qui fu invitato dalla Corte reale all'Escorial, per tenervi un concerto privato.\nDopo essere tornato in Francia, nel dicembre 1852 s'imbarca a Le Havre alla volta degli Stati Uniti. Qui d\u00e0 un primo concerto a New York, l'11 febbraio 1853, che registra un deciso successo, e sar\u00e0 il primo di una lunga serie di esibizioni negli USA, a Cuba e in Canada. Nel 1857, accompagnato dall'allora quattordicenne soprano Adelina Patti, intraprende una \"tourn\u00e9e\", componendo e tenendo concerti a Cuba, Porto Rico, Guadalupa, Martinica, Venezuela, le Guayane e il Brasile.\nA partire da febbraio 1862 riprende a suonare negli Stati Uniti; nei tre anni sino al 1865, stando a un giornale di San Francisco, \u00abpercorre 95000 miglia in treno e d\u00e0 1100 concerti\u00bb. Proprio la stampa di San Francisco mont\u00f2 contro Gottschalk uno scandalo che lo costrinse a lasciare precipitosamente gli USA, nel settembre del 1865, per non farvi pi\u00f9 ritorno.\nSuccessivamente viaggia in America Centrale e Meridionale, soggiornando a Panama, in Argentina, Uruguay, Cile, Per\u00f9 e il Brasile.\nGottschalk muore, il 18 dicembre 1869, in un albergo di Tijuca, presso Rio de Janeiro, verosimilmente a causa di un'appendicite e delle conseguenze dei trattamenti dell'epoca per curare la sifilide. Nel 1870 i suoi resti sono stati rimpatriati negli Stati Uniti per essere inumati nel Cimitero di Green-Wood a Brooklyn (New York), dove gli \u00e8 stato eretto un monumento.\nOpere.\nLa musica di Gottschalk ebbe molta popolarit\u00e0 alla sua epoca, e le sue prime composizioni fecero sensazione in Europa. Egli fu il primo pianista nordamericano a conseguire un riconoscimento internazionale e il primo compositore statunitense a impiegare ritmi e temi propri della musica \"creolla\" e latinoamericana.\nBench\u00e9 abbia scritto opere e sinfonie (fra cui \"A Night in the Tropics\" e \"\u00c0 Montevideo\"), Gottschalk \u00e8 meglio conosciuto per i suoi oltre 200 pezzi per pianoforte, spesso basati su reminiscenze della musica ascoltata nei suoi primi anni in Louisiana, come \"Le Bananier\", \"La Bamboula\", \"L'Union\", \"Le Banjo\" e \"The Dying Poet\"."}
{"id": "3050990", "revid": "414361", "url": "https://it.wikipedia.org/wiki?curid=3050990", "title": "Goriano Valli", "text": ""}
{"id": "3050992", "revid": "155634", "url": "https://it.wikipedia.org/wiki?curid=3050992", "title": "Federation Cup 1971", "text": "La Federation Cup 1971 (conosciuta oggi come \"Fed Cup\") \u00e8 stata la 9\u00aa edizione del pi\u00f9 importante torneo tennistico per nazionali femminili. Hanno partecipato alla competizione 12 nazionali. Il World Group si \u00e8 giocato al Royal King's Park Tennis Club di Perth in Australia dal 26 al 29 dicembre 1970 e la finale ed \u00e8 stata vinta dall'Australia che ha battuto la Gran Bretagna.\nTabellone principale.\nTutti i match si sono giocati al Royal King's Park Tennis Club di Perth in Australia su campi in erba."}
{"id": "3050998", "revid": "61051", "url": "https://it.wikipedia.org/wiki?curid=3050998", "title": "Canadair CT-114 Tutor", "text": ""}
{"id": "3051001", "revid": "767487", "url": "https://it.wikipedia.org/wiki?curid=3051001", "title": "Federation Cup 1970", "text": "La Federation Cup 1970 (conosciuta oggi come \"Fed Cup\") \u00e8 stata l'8\u00aa edizione del pi\u00f9 importante torneo tennistico per nazionali femminili. Hanno partecipato alla competizione 19 nazionali. Il World Group si \u00e8 giocato al Freiburg Tennis Club di Friburgo in Germania dell'Ovest dal 19 al 24 maggio e la finale ed \u00e8 stata vinta dall'Australia che ha battuto la Germania dell'Ovest.\nTabellone principale.\nTutti i match si sono giocati al Freiburg Tennis Club di Friburgo su campi in terra battuta"}
{"id": "3051003", "revid": "6923", "url": "https://it.wikipedia.org/wiki?curid=3051003", "title": "Grimaldi Ferries", "text": ""}
{"id": "3051011", "revid": "155634", "url": "https://it.wikipedia.org/wiki?curid=3051011", "title": "Federation Cup 1969", "text": "La Federation Cup 1969 (conosciuta oggi come \"Fed Cup\") \u00e8 stata la 7\u00aa edizione del pi\u00f9 importante torneo tennistico per nazionali femminili. Hanno partecipato alla competizione 18 nazionali. Il World Group si \u00e8 giocato al Athens Tennis Club di Atene in Grecia dal 19 al 25 maggio e la finale ed \u00e8 stata vinta dagli Stati Uniti che hanno battuto l'Australia.\nTabellone principale.\nTutti i match si sono giocati al Athens Tennis Club idi Atene in Grecia su campi in terra battuta"}
{"id": "3051012", "revid": "767487", "url": "https://it.wikipedia.org/wiki?curid=3051012", "title": "Poker d'amore", "text": "Poker d'amore (\"The Mississippi Gambler\") \u00e8 un film del 1929 diretto da Reginald Barker. Venne girato muto per poi essere sonorizzato.\nTrama.\nUn truffatore viaggia per le navi spennando quanti pi\u00f9 ricchi pu\u00f2, una giovane donna gli terr\u00e0 testa pi\u00f9 degli altri ma alla fine ceder\u00e0 alla sua corte.\nProduzione.\nIl film fu prodotto dall'Universal Pictures\nDistribuzione.\nDistribuito dall'Universal Pictures, il film - presentato da Carl Laemmle - usc\u00ec nelle sale cinematografiche statunitensi il 3 novembre 1929."}
{"id": "3051015", "revid": "767487", "url": "https://it.wikipedia.org/wiki?curid=3051015", "title": "Federation Cup 1968", "text": "La Federation Cup 1968 (conosciuta oggi come \"Fed Cup\") \u00e8 stata la 6\u00aa edizione del pi\u00f9 importante torneo tennistico per nazionali femminili. Hanno partecipato alla competizione 22 nazionali. Il World Group si \u00e8 giocato allo Stade Roland Garros di Parigi in Francia dal 21 al 26 maggio e la finale ed \u00e8 stata vinta dall'Australia che hanno battuto i Paesi Bassi.\nTabellone principale.\nTutti i match si sono giocati allo Stade Roland Garros di Parigi in Francia su campi in terra battuta"}
{"id": "3051017", "revid": "6923", "url": "https://it.wikipedia.org/wiki?curid=3051017", "title": "Abarth 500C", "text": ""}
{"id": "3051021", "revid": "731511", "url": "https://it.wikipedia.org/wiki?curid=3051021", "title": "Federation Cup 1967", "text": "La Federation Cup 1967 (conosciuta oggi come \"Fed Cup\") \u00e8 stata la 5\u00aa edizione del pi\u00f9 importante torneo tennistico per nazionali femminili. Hanno partecipato alla competizione 15 nazionali. Il World Group si \u00e8 giocato al Blau-Weiss Tennis Club di Berlino Ovest in Germania dell'Ovest dal 6 all'11 giugno e la finale ed \u00e8 stata vinta dagli Stati Uniti che hanno battuto la Gran Bretagna.\nTabellone principale.\nTutti i match si sono giocati al Blau-Weiss Tennis Club di Berlino Ovest in Germania dell'Ovest su campi in terra battuta."}
{"id": "3051028", "revid": "585241", "url": "https://it.wikipedia.org/wiki?curid=3051028", "title": "Federation Cup 1966", "text": "La Federation Cup 1966 (conosciuta oggi come \"Fed Cup\") \u00e8 stata la 4\u00aa edizione del pi\u00f9 importante torneo tennistico per nazionali femminili. Hanno partecipato alla competizione 20 nazionali. Il World Group si \u00e8 giocato nei campi di tennis del Circolo della Stampa di Torino, in Italia, dal 10 al 16 maggio, e la finale \u00e8 stata vinta dagli Stati Uniti che hanno battuto la Germania dell'Ovest.\nTabellone principale.\nTutti i match si sono giocati al Circolo della Stampa di Torino in Italia su campi in terra battuta."}
{"id": "3051037", "revid": "767487", "url": "https://it.wikipedia.org/wiki?curid=3051037", "title": "Federation Cup 1965", "text": "La Federation Cup 1965 (conosciuta oggi come \"Fed Cup\") \u00e8 stata la 3\u00aa edizione del pi\u00f9 importante torneo tennistico per nazionali femminili. Hanno partecipato alla competizione 11 nazionali. Il World Group si \u00e8 giocato al Kooyong Stadium di Melbourne in Australia dal 15 al 18 gennaio e la finale ed \u00e8 stata vinta dall'Australia che ha battuto gli Stati Uniti.\nTabellone principale.\nTutti i match si sono giocati al Kooyong Stadium di Melbourne in Australia su campi in erba"}
{"id": "3051041", "revid": "767487", "url": "https://it.wikipedia.org/wiki?curid=3051041", "title": "Follie di Broadway", "text": "Follie di Broadway o \"Vertigine\" (\"Puttin' on the Ritz\") \u00e8 un film del 1930 diretto da Edward Sloman.\nTrama.\nLa carriera di tre amici, iniziata fra mille impedimenti e dure gavette, viene divisa quando uno dei tre viene chiamato a Broadway. Nella Grande Mela diventer\u00e0 tanto arrogante da dimenticare i vecchi amici.\nProduzione.\nIl film fu prodotto dalla Joseph M. Schenck Productions per l'Art Cinema Corporation.\nDistribuzione.\nDistribuito dall'United Artists e dall'Art Cinema Associates, il film usc\u00ec nelle sale cinematografiche statunitensi il 1\u00ba marzo 1930. In Italia, distribuito dall'Artisti Associati con il titolo \"Follie di Broadway\" in una versione di 2.326 metri, ottenne con riserva nel dicembre 1930 il visto di censura 26.172 che ne permetteva la visione se dal film veniva tolta \"ogni scena dialogata o comunque parlata in lingua straniera\". Alla pellicola venne aggiunto nel febbraio 1931 il titolo alternativo \"Vertigine\"."}
{"id": "3051043", "revid": "767487", "url": "https://it.wikipedia.org/wiki?curid=3051043", "title": "Federation Cup 1964", "text": "La Federation Cup 1964 (conosciuta oggi come \"Fed Cup\") \u00e8 stata la 2\u00aa edizione del pi\u00f9 importante torneo tennistico per nazionali femminili. Hanno partecipato alla competizione 20 nazionali. Il World Group si \u00e8 giocato al Germantown Cricket Club di Philadelphia negli Stati Uniti dall'1 al 5 settembre e la finale ed \u00e8 stata vinta dall'Australia che ha battuto gli Stati Uniti.\nTabellone principale.\nTutti i match si sono giocati al Germantown Cricket Club di Philadelphia negli Stati Uniti su campi in erba."}
{"id": "3051047", "revid": "298055", "url": "https://it.wikipedia.org/wiki?curid=3051047", "title": "Ciccio Formaggio", "text": "Ciccio Formaggio \u00e8 un brano della canzone napoletana del 1940.\nTra le molte canzoni di successo del fecondo binomio artistico Pisano-Cioffi, \"Ciccio Formaggio\" venne scritta per Nino Taranto che la port\u00f2 al debutto nel 1940 al Teatro Bellini di Napoli, ma venne anche in seguito interpretata da Leo Brandi al quale fu affidata dagli stessi autori.\nStoria.\nIl testo racconta, narrate dal protagonista, le angherie subite da Ciccio Formaggio, inflittegli di continuo dalla fidanzata Luisa, che escogita mille sistemi per farne bersaglio di scherzi crudeli che lo mettono in ridicolo di fronte agli altri.\nCome molte canzonette di successo, fu presto modificata per scopi di satira politica. Il primo a parodiarne il testo con questi intenti fu Tot\u00f2 che ne interpret\u00f2 una versione riveduta e corretta da Michele Galdieri, in coppia con Anna Magnani, presentandola al Teatro Valle di Roma, il 26 giugno 1944, quando la citt\u00e0 era gi\u00e0 saldamente in mano agli Alleati. Nella \"pi\u00e8ce\", Tot\u00f2 impersonava Mussolini vestito da Pinocchio e rimproverava l'Italia, interpretata dalla Magnani nelle vesti di Salom\u00e8, per essere stata troppo adulatrice e indulgente nei suoi confronti e non aver avanzato critiche, nel momento in cui era necessario farle.\nNel 1964, si cimenta con questa famosissima canzone anche una giovanissima Nancy Cuomo, che ne incide la versione originale per la casa discografica KappaO di Napoli. Altre interpretazioni nel corso degli anni sono state soprattutto quella di Roberto Murolo, molto pregevole dal punto di vista caratteriale, e di Mina, tendenzialmente pi\u00f9 sentimentalista.\nNel 2010 viene cantata da Claudio Bisio all'interno del film \"Benvenuti al Sud\", come simbolo del cambiamento del personaggio nelle sue valutazioni su Napoli e sul Sud."}
{"id": "3051048", "revid": "767487", "url": "https://it.wikipedia.org/wiki?curid=3051048", "title": "Federation Cup 1963", "text": "La Federation Cup 1963 (conosciuta oggi come \"Fed Cup\") \u00e8 stata la 1\u00aa edizione del pi\u00f9 importante torneo tennistico per nazionali femminili. Hanno partecipato alla competizione 16 nazionali. Il World Group si \u00e8 giocato al Queen's Club di Londra in Gran Bretagna dal 17 al 20 giugno e la finale ed \u00e8 stata vinta dagli Stati Uniti che hanno battuto l'Australia.\nTabellone principale.\nTutti i match si sono giocati al Queen's Club di Londra in Gran Bretagna su campi in erba."}
{"id": "3051051", "revid": "1534511", "url": "https://it.wikipedia.org/wiki?curid=3051051", "title": "Problema della gerarchia", "text": "In fisica teorica il problema della gerarchia riguarda lo scostamento fra teoria e risultati sperimentali che si verifica quando i parametri fondamentali (le costanti di accoppiamento o le masse) di alcune lagrangiane sono molto diversi, in genere pi\u00f9 grandi, di quelli misurati.\nCi\u00f2 pu\u00f2 accadere perch\u00e9 i parametri previsti da una teoria devono essere sottoposti alla rinormalizzazione, e in genere i parametri cos\u00ec ottenuti sono strettamente legati a quelli fondamentali, ma in alcuni casi le correzioni quantistiche dei valori effettivi portano a risultati incoerenti e vi \u00e8 la necessit\u00e0 di una loro \"cancellazione\", che richiede una gustificazione sul piano teorico. Questo anche al fine di spiegare le grandi differenze fra i valori di alcune costanti fisiche, che pongono il \"problema della naturalezza\" della teoria. \nLa massa del bosone di Higgs.\nIn fisica delle particelle, il pi\u00f9 importante problema di gerarchia \u00e8 il motivo per cui la forza debole \u00e8 1032 volte pi\u00f9 forte della gravit\u00e0. Entrambe queste forze coinvolgono una costante della natura, la costante di Fermi per la forza debole e la costante di Newton per la gravit\u00e0; se il Modello standard \u00e8 utilizzato per calcolare le correzioni quantistiche della costante di Fermi, essa appare innaturalmente grande, mentre dovrebbe essere molto pi\u00f9 vicina alla costante di Newton, a meno che non vi sia una cancellazione tra il suo valore nudo e le correzioni quantistiche ad essa applicate. \nPi\u00f9 tecnicamente, la domanda riguarda il perch\u00e9 il bosone di Higgs \u00e8 molto pi\u00f9 leggero della massa di Planck. Una possibile risposta viene fornita dalla supersimmetria. Le correzioni quantistiche associate alle nuove particelle introdotte da questa teoria cancellano esattamente quelle del Modello standard e permettono di risolvere il problema della gerarchia, ma affinch\u00e9 questo avvenga conservando la \"naturalezza\" della teoria, evitando cio\u00e8 un aggiustamento talmente preciso da apparire artificioso (\"fine tuning\"), \u00e8 necessario che le particelle supersimmetriche abbiano massa inferiore a un certo valore, determinato dal criterio detto \"di Barbieri-Giudice\". Secondo questo criterio, le nuove particelle dovrebbero essere scoperte con l'acceleratore LHC al CERN, ma fino a questo momento gli esperimenti non hanno identificato nessuna particella supersimmetrica.\nCostanti di accoppiamento.\nLe costanti di accoppiamento in meccanica quantistica sono costanti proprie di ciascuna delle quattro interazioni fondamentali della natura, e cio\u00e8 l'interazione elettromagnetica, l'interazione debole, l'interazione forte e l'interazione gravitazionale. Ogni costante definisce l'intensit\u00e0 dell'interazione. Va notato per\u00f2 che nel caso delle prime tre la costante di accoppiamento varia al variare dell'energia del processo cui si riferisce; ci\u00f2 sembrerebbe contraddittorio in rapporto al termine \"costante\", ma in realt\u00e0 questo comporta che, una volta calcolato il valore della costante a una data energia, l'intensit\u00e0 di un'interazione diviene nota a qualsiasi livello di energia. Recenti sperimentazioni hanno dimostrato che ad altissime energie le intensit\u00e0 di queste tre forze assumono valori molto simili e quindi anche i valori delle tre costanti di accoppiamento sono molto vicini tra loro; ci\u00f2 d\u00e0 credito all'ipotesi dell'unificazione delle interazioni elettromagnetica, debole e forte e quindi all'esistenza di un'unica costante a energie elevate, non ancora raggiunte sperimentalmente. Poich\u00e9 la forza gravitazionale \u00e8 molto pi\u00f9 debole delle altre forze fondamentali, anche la sua costante di accoppiamento differisce grandemente dalle altre tre.\nLe costanti di accoppiamento sono costanti adimensionali. Nella tabella vengono riportati i loro simboli e valori.\nRinormalizzazione.\nIn teoria quantistica dei campi la rinormalizzazione \u00e8 la procedura matematica di rimozione delle divergenze ultraviolette che nascono quando si procede al calcolo di quantit\u00e0 fisiche osservabili definite su uno spaziotempo continuo. In teoria delle perturbazioni tale procedura passa attraverso la ridefinizione (\"running\") dei campi e delle costanti di accoppiamento a seconda della scala di energia considerata.\nGli integrali associati ai diagrammi di Feynman sono spesso divergenti nel limite ultravioletto, nel limite cio\u00e8 in cui si includono gli impulsi integrati che tendono a infinito. Le divergenze vengono prima classificate ed eliminate \"brutalmente\" mediante una esplicita procedura di regolarizzazione: si procede cio\u00e8 a una riformulazione matematica, spesso non fisica, della teoria in modo da rendere gli integrali, e quindi le quantit\u00e0 fisiche osservabili, non divergenti. Successivamente la rinormalizzazione consiste nel \"preciso\" modo di rimuovere la regolarizzazione introdotta e tornare alla teoria originaria (\"limite al continuo\") avendo cura di mantenere finiti i valori delle quantit\u00e0 fisiche osservabili.\nUna procedura comune di regolarizzazione \u00e8 quella dell'introduzione di un cutoff nei momenti integrati. Si tratta di escludere gli impulsi elevati dagli integrali mediante un estremo di integrazione superiore (il cutoff, appunto), introdotto artificialmente e arbitrariamente. Le divergenze dell'integrale appaiono quindi come potenze o logaritmi del cutoff e possono essere rimosse ridefinendo (rinormalizzando) i campi e le costanti d'accoppiamento in maniera che dipendano dal valore del cutoff \"precisamente\" e mantenere cos\u00ec finiti i valori delle quantit\u00e0 fisiche osservabili. La procedura di rinormalizzazione, cos\u00ec com'\u00e8 stata descritta in maniera molto semplificata, pu\u00f2 lasciare molti dubbi di inconsistenza e circolarit\u00e0 del procedimento, ed effettivamente, anche storicamente, l'introduzione di queste tecniche \u00e8 stato accompagnata da forti critiche e dubbi. Oggi il gruppo di rinormalizzazione \u00e8 stato del tutto chiarito e trova piena giustificazione in termini di teorie efficaci. Essenzialmente si tratta della capacit\u00e0 che ha lo strumento matematico delle teorie di campo di affrancarsi da una descrizione fisica dettagliata al di sotto di una certa scala di lunghezze (e corrispondentemente al di sopra di una certa scala di energie) per poter dare una descrizione adeguata al di sopra di quella scala di lunghezze (al di sotto di quella scala di energie)."}
{"id": "3051054", "revid": "1543377", "url": "https://it.wikipedia.org/wiki?curid=3051054", "title": "Pietro Pagello", "text": "Biografia.\nGeorge Sand conobbe Pagello durante il suo viaggio in Italia in compagnia dell'allora amante Alfred de Musset. La coppia giunse a Venezia il 1\u00ba gennaio 1834, e il giovane Pietro, medico, cur\u00f2 prima la scrittrice che soffriva di certe febbri, e poi lo stesso de Musset, che nel frattempo aveva contratto il tifo. Durante la malattia di De Musset, divennero amanti.\nCos\u00ec il giovane medico descrisse in seguito il suo primo incontro con la scrittrice: \u00abVidi ad un balcone del primo piano dell'albergo Danieli una giovane seduta, dall'aspetto malinconico, capelli nerissimi e occhi dall'espressione decisa e virile. Il suo modo di vestire aveva un non so che di estroso. I capelli erano trattenuti da una fascia scarlatta, a mo' di piccolo turbante. Portava con grazia una cravatta sul collo niveo e, con disinvoltura militare, fumava un sigaro, discutendo con un giovane biondo, seduto al suo fianco\u00bb.\nUn giorno, Sand consegn\u00f2 a Pagello una lettera perch\u00e9 la leggesse a casa. Sulla busta era scritto: \"Allo stupido Pagello\". Nella lettera vi erano tutta una serie di domande: \u00abSarai per me un appoggio o un padrone? Mi consolerai dei mali che ho sofferto prima d'incontrarti? Saprai perch\u00e9 sono triste. Conosci la compassione, la pazienza, l'amicizia? Forse ti hanno allevato nella convinzione che le donne non hanno anima. Sai che invece ce l'hanno?\u00bb. E ancora: \u00abMi desideri o mi ami? Quando la tua passione sar\u00e0 soddisfatta, saprai essermene grato? Quando ti render\u00f2 felice, me lo saprai dire? [...] I piaceri dell'amore ti lasciano ansimante e abbruttito o ti gettano in un'estasi d'amore?\u00bb.\nSeguivano poi promesse e desideri: \u00abAttribuir\u00f2 ai tuoi atti l'intenzione che vorr\u00f2. Quando mi guarderai con tenerezza, creder\u00f2 che la tua anima si rivolga alla mia [...] Non imparare la mia lingua [...] Voglio ignorare quel che fai nella vita e che parte reciti tra gli uomini. Vorrei non sapere il tuo nome. Nascondimi la tua anima, che io possa sempre crederla bella\u00bb.\nIn agosto Sand e Pagello partirono insieme per Parigi, ma il medico veneziano non era fatto per seguire la Sand in una vita e in ambienti ai quali si sentiva estraneo, e qualche mese dopo ritorn\u00f2 definitivamente a Venezia: di quell'avventura, a lui, che divenne con gli anni un posato padre di famiglia, un rinomato chirurgo - fu primario dell'Ospedale di Belluno dal 1862 al 1894 - e un modesto poeta in vernacolo veneziano, rimase la fama di essere stato uno degli amanti della famosa scrittrice."}
{"id": "3051057", "revid": "200154", "url": "https://it.wikipedia.org/wiki?curid=3051057", "title": "Valvola ileocecale", "text": ""}
{"id": "3051063", "revid": "80598", "url": "https://it.wikipedia.org/wiki?curid=3051063", "title": "Gepy and Gepy", "text": ""}
{"id": "3051064", "revid": "1305772", "url": "https://it.wikipedia.org/wiki?curid=3051064", "title": "Idillio tragico", "text": ""}
{"id": "3051069", "revid": "287204", "url": "https://it.wikipedia.org/wiki?curid=3051069", "title": "L'immortale (film)", "text": ""}
{"id": "3051073", "revid": "834", "url": "https://it.wikipedia.org/wiki?curid=3051073", "title": "In Nacht Und Eis", "text": ""}
{"id": "3051076", "revid": "253269", "url": "https://it.wikipedia.org/wiki?curid=3051076", "title": "Donald Moffat", "text": "Biografia.\nFiglio unico di Kathleen Mary Smith e Walter George Moffat, agente di una compagnia di assicurazione, trascorse l'infanzia a Totnes, dove i suoi genitori gestivano un pensionato per studenti. Dopo gli studi superiori presso la locale \"King Edward VI School\" e il servizio militare nell'Esercito, Moffat si diplom\u00f2 alla Royal Academy of Dramatic Art di Londra.\nInizi\u00f2 la sua carriera di attore teatrale a Londra debuttando all'\"Old Vic Theatre\". Nel 1963 si trasfer\u00ec a New York ed entr\u00f2 a far parte dell'APA (\"The Association of Producing Artists\"), una compagnia di repertorio a Broadway. Ottenne una candidatura al Tony Award al miglior attore nel 1967 per i suoi ruoli ne \"L'anitra selvatica\" di Ibsen e \"Ciascuno a suo modo\" di Pirandello. Vinse un \"Drama Desk Award\" con Jason Robards come miglior attore protagonista per \"Arriva l'uomo del ghiaccio\" di O'Neill (1986) e un \"Obie Award\" per \"Painting Churches\" di Howe nel 1983. \nPrese parte come attore a numerosi film per il cinema e per la televisione; il suo miglior ruolo \u00e8 probabilmente quello del corrotto presidente degli Stati Uniti in \"Sotto il segno del pericolo\" (1994)."}
{"id": "3051080", "revid": "726373", "url": "https://it.wikipedia.org/wiki?curid=3051080", "title": "Grand-G\u00f4ave", "text": "Grand-Go\u00e2ve, in creolo haitiano \"Grangwav\", \u00e8 un comune di Haiti facente parte dell'arrondissement di L\u00e9og\u00e2ne nel dipartimento dell'Ovest."}
{"id": "3051081", "revid": "287204", "url": "https://it.wikipedia.org/wiki?curid=3051081", "title": "Grand-Goave", "text": ""}
{"id": "3051082", "revid": "86343", "url": "https://it.wikipedia.org/wiki?curid=3051082", "title": "Grand G\u00f4ave", "text": ""}
{"id": "3051083", "revid": "86343", "url": "https://it.wikipedia.org/wiki?curid=3051083", "title": "Grand Goave", "text": ""}
{"id": "3051084", "revid": "300067", "url": "https://it.wikipedia.org/wiki?curid=3051084", "title": "Guillermo D\u00edaz Gonz\u00e1lez", "text": ""}
{"id": "3051085", "revid": "287204", "url": "https://it.wikipedia.org/wiki?curid=3051085", "title": "Guillermo Diaz Gonzalez", "text": ""}
{"id": "3051087", "revid": "599013", "url": "https://it.wikipedia.org/wiki?curid=3051087", "title": "Dejan Nemec", "text": ""}
{"id": "3051090", "revid": "767487", "url": "https://it.wikipedia.org/wiki?curid=3051090", "title": "Croix-des-Bouquets", "text": "Croix-des-Bouquets, in creolo haitiano \"Kwad\u00e8bouke\", \u00e8 un comune di Haiti, capoluogo dell'arrondissement omonimo nel dipartimento dell'Ovest."}
{"id": "3051092", "revid": "484362", "url": "https://it.wikipedia.org/wiki?curid=3051092", "title": "Idaspe", "text": ""}
{"id": "3051093", "revid": "86343", "url": "https://it.wikipedia.org/wiki?curid=3051093", "title": "Croix des Bouquets", "text": ""}
{"id": "3051095", "revid": "287204", "url": "https://it.wikipedia.org/wiki?curid=3051095", "title": "Perduti nello spazio", "text": "Perduti nello Spazio (\"Survey Ship\") \u00e8 un romanzo fantascientifico del 1980 scritto da Marion Zimmer Bradley, pubblicato in italia per la prima volta da Fanucci nel 1995.\nTrama.\nNati per un solo scopo: viaggiare tra le stelle. Selezionati fin da piccolissimi per un unico traguardo, salire su un'astronave e viaggiare nello spazio per cercare nuove terre. Trovare nuovi pianeti abitabili. Questo \u00e8 il destino che attende sei giovani ragazzi, il meglio che ci si possa aspettare per intuito, tenacia, forza, intelletto. Ma dopo un lungo e duro addestramento, soli fra le stelle, il viaggio pu\u00f2 riservare sorprese e pericoli fuori da ogni immaginazione."}
{"id": "3051096", "revid": "767487", "url": "https://it.wikipedia.org/wiki?curid=3051096", "title": "Thomazeau", "text": "Thomazeau, in creolo haitiano \"Tomazo\", \u00e8 un comune di Haiti facente parte dell'arrondissement di Croix-des-Bouquets nel dipartimento dell'Ovest."}
{"id": "3051097", "revid": "599013", "url": "https://it.wikipedia.org/wiki?curid=3051097", "title": "Magdalena Szryniawska", "text": "Giocava nel ruolo di palleggiatrice.\nCarriera.\nLa carriera di Magdalena Szryniawska, conosciuta anche come \u015aliwa, inizia nel 1986, esordendo nel massimo campionato polacco con la maglia del Wis\u0142a Krak\u00f3w, a cui resta legata fino al 1992, saltando solo una stagione per maternit\u00e0. Nel 1990 viene convocata per la prima volta in nazionale.\nNel 1992 viene ingaggiata dal Polickie Stowarzyszenie Pi\u0142ki Siatkowej Chemik Police, dove, in quattro stagioni, vince due volte il campionato polacco e tre volte la Coppa di Polonia. Tra il 1996 ed il 1998 gioca nel Bialski Klub Sportowy di Bielsko-Bia\u0142a, ma senza ottenere grandi risultati.\nNella stagione 1998-99 viene ingaggiata dalla Pallavolo Sirio Perugia, club col quale resta legata per tre stagioni, vincendo una Coppa Italia ed una Coppa delle Coppe. Disputa la stagione 2001-02 con la maglia del Volley Bergamo, aggiudicandosi per la prima volta il campionato italiano.\nNel 2002 torna in Polonia al Bialski Klub Sportowy, con cui vince nuovamente il campionato polacco. Nell'estate del 2003 vince la prima medaglia con la nazionale polacca: l'oro al campionato europeo, venendo anche eletta miglior palleggiatrice della manifestazione. Dopo gli impegni con la nazionale torna in Italia, nella Pieralisi Jesi. Nel 2004 viene ingaggiata dal Volley Vicenza, dove resta due stagioni. Nel 2005 vince la seconda medaglia d'oro consecutiva al campionato europeo, ricevendo anche una medaglia d'oro al merito.\nTra il 2006 ed il 2008 torna a vestire la maglia del Wis\u0142a Krak\u00f3w in I Liga (il campionato cadetto polacco), dove per due volte la promozione in Campionato polacco di pallavolo femminile, giungendo per due volte al secondo posto.\nNel 2008 ritorna nella massima serie polacca, vestendo la maglia del Miejski Klub Sportowy D\u0105browa G\u00f3rnicza, con cui conquista e disputa anche la Champions League 2009-10. Nel 2010 viene ingaggiata dal Trefl Pi\u0142ka Siatkowa di Sopot, club dove gioca anche la figlia Izabela. Nel 2011 torna al Miejski Klub Sportowy D\u0105browa G\u00f3rnicza, con il quale si aggiudica la Coppa di Polonia, sconfiggendo in finale proprio il Trefl Pi\u0142ka Siatkowa, successo poi bissato la stagione successiva.\nNella stagione 2013-14 viene ingaggiata dal Budowlani \u0141\u00f3d\u017a Sportowa, ricevendo anche i gradi di capitano; al termine del campionato successivo annuncia il ritiro dall'attivit\u00e0 agonistica.\nVita privata.\n\u00c8 la madre della pallavolista Izabela \u015aliwa."}
{"id": "3051099", "revid": "110157", "url": "https://it.wikipedia.org/wiki?curid=3051099", "title": "Ganthier", "text": "Ganthier, in creolo haitiano \"Gantye\", \u00e8 un comune di Haiti facente parte dell'arrondissement di Croix-des-Bouquets nel dipartimento dell'Ovest."}
{"id": "3051100", "revid": "122657368", "url": "https://it.wikipedia.org/wiki?curid=3051100", "title": "Jason Leland Adams", "text": "\u00c8 sposato dal 1996 con Alicia Hoge con la quale ha due figli: Isabelle, nata nel 1999 e Max, nato nel novembre del 2001."}
{"id": "3051103", "revid": "599013", "url": "https://it.wikipedia.org/wiki?curid=3051103", "title": "Ermin \u0160iljak", "text": "Carriera.\nClub.\nL'8 agosto del 1997 decide la sfida tra Bastia e Guingamp (1-0), valida per la seconda giornata di campionato."}
{"id": "3051104", "revid": "71433", "url": "https://it.wikipedia.org/wiki?curid=3051104", "title": "Shrooms", "text": ""}
{"id": "3051108", "revid": "287204", "url": "https://it.wikipedia.org/wiki?curid=3051108", "title": "Cornillon", "text": ""}
{"id": "3051114", "revid": "71433", "url": "https://it.wikipedia.org/wiki?curid=3051114", "title": "Blindness", "text": ""}
{"id": "3051115", "revid": "113500782", "url": "https://it.wikipedia.org/wiki?curid=3051115", "title": "Adducere inconveniens non est solvere argumentum", "text": "La locuzione latina 'adducere inconveniens non est solvere argumentum' \u00e8 un brocardo latino; significa letteralmente \"portare eccezioni non \u00e8 risolvere l'argumento\".\nSi suole usare in tutti i casi in cui si vuole esortare ad un approccio maggiormente pragmatico verso la discussione.\nPrecisazioni:\n1) Adducere richiede l'accusativo. Quindi INCONVENIENS \u00e8 accusativo neutro dell'aggettivo inconveniens-entis con una sola forma per m. f. e n., con un senso proprio del latino tardo, completamente diverso da quello del latino classico;\n2) La traduzione perde il senso. Nel diritto romano, adeguatamente rigido e formale, la cui tradizione \u00e8 ancora forte ai tempi nostri, la legge andava applicata, qualunque fossero le conseguenze. Il significato del brocardo (pi\u00f9 frequentemente broccardo) \u00e8 il seguente: eccepire (in una controversia giuridica) una conseguenza negativa (di una certa applicazione, o interpretazione della legge) non vale a risolvere la questione. Per fare un esempio concreto, eccepire che i figli di un omicida dovranno crescere in orfanotrofio a seguito della sua incarcerazione non ha rilievo ai fini della decisione."}
{"id": "3051116", "revid": "287204", "url": "https://it.wikipedia.org/wiki?curid=3051116", "title": "Ermin Siljak", "text": ""}
{"id": "3051117", "revid": "287204", "url": "https://it.wikipedia.org/wiki?curid=3051117", "title": "L'innocente (film)", "text": ""}
{"id": "3051121", "revid": "599013", "url": "https://it.wikipedia.org/wiki?curid=3051121", "title": "Rudi Isteni\u010d", "text": ""}
{"id": "3051124", "revid": "767487", "url": "https://it.wikipedia.org/wiki?curid=3051124", "title": "Cornillon (Haiti)", "text": "Cornillon, in creolo haitiano \"K\u00f2niyon\", \u00e8 un comune di Haiti facente parte dell'arrondissement di Croix-des-Bouquets nel dipartimento dell'Ovest."}
{"id": "3051125", "revid": "300067", "url": "https://it.wikipedia.org/wiki?curid=3051125", "title": "Anaheim Arsenal 2008-2009", "text": "La stagione 2008-09 degli Anaheim Arsenal fu la 3\u00aa nella NBA D-League per la franchigia.\nGli Anaheim Arsenal arrivarono sesti nella \"Western Division\" con un record di 15-35, non qualificandosi per i play-off."}
{"id": "3051128", "revid": "287204", "url": "https://it.wikipedia.org/wiki?curid=3051128", "title": "Rudi Istenic", "text": ""}
{"id": "3051129", "revid": "1305772", "url": "https://it.wikipedia.org/wiki?curid=3051129", "title": "Innocent Blood", "text": ""}
{"id": "3051132", "revid": "300067", "url": "https://it.wikipedia.org/wiki?curid=3051132", "title": "Anaheim Arsenal 2007-2008", "text": "La stagione 2007-08 degli Anaheim Arsenal fu la 2\u00aa nella NBA D-League per la franchigia.\nGli Anaheim Arsenal arrivarono quarti nella \"Western Division\" con un record di 23-27, non qualificandosi per i play-off."}
{"id": "3051133", "revid": "729019", "url": "https://it.wikipedia.org/wiki?curid=3051133", "title": "Lyulka AL-5", "text": "Il Lyulka AL-5 fu un motore turbogetto assiale sovietico, sviluppato dal Lyulka TR-3 nei primi anni cinquanta. Fu collaudato su numerosi prototipi, ma non fu mai accettato per la produzione di serie.\nSviluppo.\n Il motore adottava un singolo albero con un compressore assiale a sette stadi. La camera di combustione era anulare con 24 spruzzatori ed una turbina monostadio. L'ugello di scarico era a geometria fissa.\nFu installato sul MiG I-350, ma si spense quando la manetta venne riportata al minimo durante il primo volo il 16 giugno 1951. Nello stesso anno fu adottato anche dal Lavochkin La-190, venendo afflitto dagli stessi problemi. Finalmente l'AL-5 fu modificato nella versione AL-5G, nel tentativo di correggere i problemi di spegnimento e di migliorarne la spinta di 2\u00a0kN. Il nuovo modello venne quindi installato sul prototipo del bombardiere Ilyushin Il-46 nel 1952, ma venne scartato quando il bombardiere venne battuto dal concorrente Tupolev Tu-16."}
{"id": "3051136", "revid": "599013", "url": "https://it.wikipedia.org/wiki?curid=3051136", "title": "Sa\u0161o Udovi\u010d", "text": ""}
{"id": "3051137", "revid": "300067", "url": "https://it.wikipedia.org/wiki?curid=3051137", "title": "Anaheim Arsenal 2006-2007", "text": "La stagione 2006-07 degli Anaheim Arsenal fu la 1\u00aa nella NBA D-League per la franchigia.\nGli Anaheim Arsenal arrivarono quarti nella \"Western Division\" con un record di 23-27, non qualificandosi per i play-off."}
{"id": "3051138", "revid": "767487", "url": "https://it.wikipedia.org/wiki?curid=3051138", "title": "Fonds-Verrettes", "text": "Fonds-Verrettes, in creolo haitiano \"Fonv\u00e8r\u00e8t\", \u00e8 un comune di Haiti facente parte dell'arrondissement di Croix-des-Bouquets nel dipartimento dell'Ovest."}
{"id": "3051139", "revid": "86343", "url": "https://it.wikipedia.org/wiki?curid=3051139", "title": "Fonds Verrettes", "text": ""}
{"id": "3051141", "revid": "287204", "url": "https://it.wikipedia.org/wiki?curid=3051141", "title": "Saso Udovic", "text": ""}
{"id": "3051142", "revid": "184755", "url": "https://it.wikipedia.org/wiki?curid=3051142", "title": "Intolerance (disambigua)", "text": ""}
{"id": "3051144", "revid": "762947", "url": "https://it.wikipedia.org/wiki?curid=3051144", "title": "Aerofilia", "text": "L'aerofilia o aerofilatelia \u00e8 il collezionismo di oggetti postali trasportati per via aerea. Da non confondersi con il collezionismo di storia postale o con la filatelia, l'aerofilia si sviluppa parallelamente come collezionismo autonomo pur avendo molti punti in comune sia con la storia postale, l\u00e0 dove ha come oggetti di interesse i documenti viaggiati per posta aerea, che con la filatelia, dove il punto di incontro \u00e8 lo studio dei francobolli. Caratteristica saliente dell'aerofilia \u00e8 l'interesse per le conoscenze storiche e tecniche dell'aeronautica. \nIl collezionismo aerofilatelico.\nI metodi di conservazione adottati dall'aerofilia sono del tutto simili a quelli usati normalmente in filatelia. In genere chi si interessa all'aerofilia ha seguito un percorso ragionato che ne ha fatto sviluppare la passione. Solitamente il collezionista interessato proviene dalla filatelia ma ha iniziato ad appassionarsi all'aeronautica oppure da appassionato di aeronautica ha iniziato ad interessarsi di filatelia. La complessit\u00e0 di comprensione per entrambe le materie (quella filatelica e quella aeronautica) richiede uno sforzo considerevole e tale da lasciar presupporre che la padronanza della materia si acquisisca solo dopo un notevole periodo di frequentazione.\nIn Italia l'aerofilatelia come hobby \u00e8 relativamente recente mentre in Francia, Inghilterra, Svizzera, Germania e Stati Uniti\nha una storia pi\u00f9 consolidata. La pi\u00f9 antica associazione di aerofilatelia \u00e8 l\"'American Air Mail Society\"; gi\u00e0 attiva dal 1923 e soci in tutto il mondo. Questa associazione cura un periodico chiamato \"The airpost Journal\" consultabile anche on-line. La pi\u00f9 antica rivista aerofilatelica \u00e8 per\u00f2 considerata la \"The aero Field\", stampata dal 1926 in Inghilterra. La prima associazione italiana \u00e8 nata solo nel 1958 a Milano con il nome di AIDA (Associazione Italiana Di Aerofilia). Esiste poi un organismo internazionale che riunisce in federazione tutte le associazioni esistenti: la Federation Internationale des Soci\u00e9t\u00e9 A\u00e9rophilateliques; meglio nota come F.I.S.A.\nGli oggetti del collezionismo.\nL'oggetto di principale interesse per l'aerofilia \u00e8 \"l'aerogramma\" ovvero il documento postale trasportato per via aerea che tuttavia non rappresenta il solo oggetto trovante posto in una collezione aerofilatelica. Altri oggetti di interesse sono:\nNormalmente tali oggetti vengono raccolti suddividendoli per stati emittenti ma alcuni collezionisti usano suddividere la loro collezione in base alle rotte aeree formando cos\u00ec raccolte di voli nazionali, internazionali, intercontinentali e transoceanici.\nL'aerogramma.\nIl documento postale volato prende nome di \"aerogramma\" ed \u00e8 senza dubbio il pi\u00f9 importante oggetto dell'aerofilia. Elementi dell'aerogramma sono: la busta, i francobolli, gli annulli, i timbri e le etichette di servizio. La busta pu\u00f2 essere di fabbricazione privata o preparata appositamente per un determinato volo da un ente promotore che talvolta coincide con la compagnia aerea organizzatrice. I francobolli testimoniano la tariffa postale richiesta e possono essere di posta aerea o di posta ordinaria oppure di una mescolanza dei due tipi. L'annullo sui francobolli reca sempre la data di partenza ed \u00e8 quindi una prova fondamentale dell'evento aeronautico. I timbri, detti anche \"cachet\", in genere riportano diciture inerenti al volo come ad esempio la scritta \"primo volo\". In occasioni speciali gli aerogrammi sono firmati dai piloti. Un tipo particolare di aerogramma \u00e8 quello detto \"crash cover\" in quanto costituisce una prova di un'interruzione di volo determinata da un incidente aereo. Sui crash cover possono essere visibili tracce di bruciatura in caso di incendio o tracce di permanenza in acqua nel caso di ammaraggio.\nPrecursori.\nI primi documenti che fanno esplicito riferimento al volo risalgono al 1500, anche se tale termine era inteso come sinonimo di urgenza, si pu\u00f2 gi\u00e0 configurare l'aspirazione umana al volo. In tali documenti, che sono lettere mercantili viaggiate nel nord Italia, \u00e8 di fatto riportato il termine \"volando\" per indicare alle staffette di recapitare le missive con la massima urgenza.\nNel 1784 si ebbe il primo vero volo con trasporto di messaggi. L'americano John Jeffries, alla guida di un pallone aerostatico, lanci\u00f2 su Londra alcuni volantini portanti messaggi di pace.\nNello stesso anno l'italiano Vincenzo Lunardi nel corso di un'ascensione con il suo pallone, alla presenza del Principe di Galles, per un errore di manovra precipit\u00f2 causando la morte di uno spettatore. Profondamente scosso dall'episodio e criticato negativamente dall'opinione pubblica, decise di ripetere l'esperimento nel 1786 ed a titolo di profondo rammarico lancio dal pallone un messaggio di condoglianze. I due episodi fecero scuola e molti altri aeronauti effettuarono lanci di messaggi perch\u00e9 venissero raccolti dalla folla come ricordo della loro ascensione. Molti contenevano sonetti espressamente composti per la circostanza.\nNel 1858 l'americano John Wise trasport\u00f2 sul pallone \"Jupiter\" 123 lettere. da Lafayette (Indiana) a New York. Tutte le lettere erano affrancate con un valore da 3 centesimi e contenevano la scrittura manuale: \"Via Ballon Jupiter\". Questo rappresenta il primo trasporto aereo di posta affrancata effettuato al mondo. Delle lettere solamente una \u00e8 giunta a noi ed \u00e8 conservata al National Postal Museum degli Stati Uniti.\nVeri tentativi occasionali di trasporto postale furono fatti nella seconda met\u00e0 del 1800 tra i quali \u00e8 bene annoverare quello del 16 settembre 1870, quando da Metz part\u00ec un piccolo aerostato contenente 7000 lettere. La citt\u00e0, trovatasi sotto assedio da parte dei Prussiani, escogit\u00f2 tale trasporto postale per inviare la posta fuori dalla citt\u00e0.\nAnche Parigi finisce sotto assedio prussiano e presto si trova a dover risolvere il problema dell'isolamento a cui \u00e8 sottoposta: problema tanto pi\u00f9 grave se si considera il ruolo di \"capitale\" che la citt\u00e0 svolge. Una via praticabile viene individuata proprio in quella aerea ed il 26 settembre, dopo alcuni esperimenti, le Poste di Parigi istituiscono un vero e proprio servizio aereo di posta: il primo al mondo. I decreti che autorizzano il servizio sono due e specificano che: il peso delle lettere spedite in aerostato non deve superare i 4 grammi, l'affrancatura delle lettere \u00e8 obbligatoria e la tariffa \u00e8 di 20 centesimi. I palloni usati prevedono a bordo anche un equipaggio e per tale motivo vengono denominati \"Ballon Mont\u00e9s\". Molte lettere trasportate riportano quindi la scritta \"par ballon montes\" con la quale si richiedeva espressamente il servizio.\nNel 1877 l'americano Samuel Archer King ebbe l'idea di applicare alla corrispondenza trasportata sui palloni una vignetta azzurra con la scritta \"Ballon Postage\", la raffigurazione di un aerostato ed il valore di 5 centesimi. Serviva da porto supplementare all'affrancatura con valori di posta ordinaria e rappresenta un vero precursore dei francobolli di posta aerea.\nNel 1899 la Nuova Zelanda organizz\u00f2 un vero e proprio servizio di posta usando i piccioni viaggiatori. Tale metodo in realt\u00e0 gi\u00e0 abbondantemente usato, prevedeva come novit\u00e0 l'uso di appositi francobolli che presero il nome di \"pigeongrams\" ed una scrupolosa organizzazione dei \"voli\".\nL'epoca dei precursori viene chiusa nel 1903 quando i fratelli Orville e Wilbur Wright realizzano il primo vero aeroplano.\nAerofilia internazionale.\nIl 9 ottobre 1906 il conte Ferdinand von Zeppelin, dopo alcuni disastrosi precedenti, fu pronto per il volo di inaugurazione del suo terzo dirigibile. Contrariamente ai due precedenti tutto si risolse in un successo e per tutto il 1907 vennero effettuati numerosi voli trasportando alcuni passeggeri. Durante i voli i passeggeri presero l'abitudine di richiedere la firma del comandante sulle cartoline ufficialmente emesse per poi inviarle una volta arrivati a terra: furono precursori degli aerogrammi zeppelin che tuttora costituiscono oggetto di appassionata ricerca dell'aerofilia.\nNel 1909 l'organizzazione \"Zeppelin\" cominci\u00f2 ad occuparsi assiduamente anche del trasporto postale e dei lanci di ricordini sulla folla. Furono quindi emesse cartoline ufficiali con fotografie del dirigibile che era ormai il sesto prodotto e perfezionato. Per annullare le cartoline furono predisposti alcuni timbri che venivano usati a bordo.\nCon l'avvento dell'aeroplano inizia l'era moderna dell'aeronautica. Il primo tentativo di trasporto postale in aeroplano spetta alla Gran Bretagna ed al suo pilota Claude Grahame-White che comp\u00ec il volo \"Blackpool-Southport\" nel 17 agosto 1910. Questo primo trasporto di posta aerea fu anche causa delle prime crash cover in quanto il volo termin\u00f2 dopo poche miglia ed il sacco con la posta venne recuperato per l'inoltro via terra. Tutte le cartoline erano state predisposte per l'esperimento ed affrancate con un valore da 1/2 penny. Prima dell'inoltro furono stampigliate con un timbro rosso esplicativo del volo e recante la scritta \"FIRST AERIAL MAIL\". \nIl primo trasporto di posta compiuto con successo fu ad opera del pilota francese Henry Pequet il 18 febbraio del 1911. Il volo colleg\u00f2 le due citt\u00e0 indiane di Allahabad e Naini per una distanza di 10\u00a0km e 13 minuti e 10 di volo. Con l'aeroplano furono trasportate aerogrammi tra lettere e cartoline. Tutte le lettere portavano il timbro con la dicitura \"First Aerial Post U.P. Exhibition Allahabad 1911\".\"\nIl primo trasporto di posta avvenuto con successo in Europa fu compiuto il 14 settembre da Londra a Windsor e faceva parte delle celebrazioni per l'incoronazione di Giorgio V. Nei giorni in cui il servizio era in funzione e fino al 26 settembre, da diversi piloti, furono trasportatati aerogrammi. Le cartoline erano state appositamente approntate con l'immagine di un aereo in fase di decollo da Windsor ed i timbri portavano la scritta \"FIRST UNITED KINGDOM AERIAL POST\".\nNello stesso anno in America fu compiuta la prima trasvolata \"coast to coast\" ovvero da una costa all'altra del continente. Il pilota Calbraith Perry Rodgers, che riusc\u00ec nell'impresa, vinse cos\u00ec i dollari messi in palio dall'editore William Randolph Hearst. Durante l'impresa il pilota trasport\u00f2 anche della posta che venne affrancata con una apposita vignetta da 25 centesimi dovuti oltre l'affrancatura con un valore ordinario. Tale vignetta, sponsorizzata dalla \"Vin Fiz Company\" era stampata in nero e fu la prima a riprodurre per intero un aeroplano.\nNel giugno del 1928 l'austriaco Federico Schmidel inizi\u00f2, primo al mondo, utilizz\u00f2 un razzo per il trasporto di 200 lettere. L'esperimento fu seguito da rigorosi studi di aerodinamica e balistica. Le lettere vennero affrancate con francobolli austriaci ed una particolare vignetta arancione di forma triangolare; il razzo usato fu un FS1.\nNel 1932 lo svizzero Auguste Piccard con il suo aerostato raggiunse la quota di metri viaggiando cos\u00ec nella stratosfera. Nel carico trasportava 50 lettere affrancate il 17 giugno a Zurigo con francobolli svizzeri. All'atterraggio nei pressi di Mantova furono inoltrate ricevendo anche l'affrancatura italiana. Le lettere testimoniano il primo trasporto di posta aerea nella stratosfera.\nNel 1939, il 15 ottobre, lo stato di Cuba emise il primo francobollo al mondo per posta aerea via razzo. L'esemplare fu ottenuto sovrastampando con la scritta \"EXPERIMENTO DEL COHETE POSTAL ANO DE 1939\" un valore sa 10 c. verde e giallo.\nL'8 giugno del 1959 il sommergibile della statunitense US Navy lanci\u00f2 un razzo Regulus dalla stazione navale di Mayport in Florida. Le testate nucleari del Regulus erano state sostituite con due contenitori dell'allora United States Post Office Department contenenti aerogrammi. Le buste, appositamente stampigliate con l'immagine del missile, contenevano un messaggio del Direttore Generale delle Poste degli Stati Uniti invitante ad un utilizzo pacifico della tecnologia dei razzi. L'esperimento costituisce il primo esempio al mondo di uso missilistico per il trasporto aereo della posta.\nIl 16 gennaio 1969, ad opera dell'Unione Sovietica avvenne il primo incontro nello spazio tra due mezzi di trasporto. Le due navicelle Sojuz 4 e Sojuz 5 si agganciarono consentendo il trasbordo da una all'altra di uomini ed oggetti provenienti dalla Terra. Tra gli oggetti vi erano anche due lettere: una privata e scritta dalla moglie dell'astronauta Vladimir Aleksandrovi\u010d \u0160atalov ed una ufficiale ed affrancata con un francobollo da 10 c. \u0160atalov fu quindi il primo uomo a ricevere corrispondenza nello spazio.\nLe due lettere di \u0160atalov possono considerarsi l'anello di congiunzione tra l'aerofilia propriamente detta ed una nuova frontiera del collezionismo che si interessa di trasporto della posta nello spazio e che non ha un nome ancora definito ma presenta alcune caratteristiche che presuppongono un genere differente. Evidente motivo di differenza si pu\u00f2 riconoscere nel diverso nome degli oggetti trasportati: aerogrammi in aerofilia e cosmogrammi nel collezionismo di buste viaggiate nello spazio.\nAerofilia Italiana.\nI primi oggetti aerofilatelici italiani sono relativi alla \"Esposizione Generale Italiana\" svoltasi dall'11 aprile al 21 novembre del 1898 a Torino. Durante questa esposizione inaugurata dal Re Umberto I era in funzione una \"stazione aerea\" di propriet\u00e0 della \"Societ\u00e0 dei Palloni Frenati\". L'aerostato poteva salire fino a 500 metri e venivano effettuate ascensioni giornaliere a cui il pubblico poteva partecipare pagando un corrispettivo di 5 Lire. Nell'occasione vennero stampate due cartoline policrome da potersi compilare per i saluti se si era intenzionati a salire sul pallone. Tali cartoline erano timbrate in viola con la sigla \"T.S.\" ed annullate con l'annullo postale di Torino. Oltre alle cartoline rientrano nella collezione aerofilatelica anche i biglietti di ingresso al Parco Aerostatico ed i biglietti di prenotazione per l'ascensione in pallone.\nIl 16 giugno del 1905 a Schio venne effettuato il primo volo di collaudo del dirigibile \"Italia\". Progettato dal Conte Almerico da Schio, era lungo 37,73\u00a0m. ed aveva un diametro della sezione maestra di 7,94\u00a0m. A bordo vi erano, oltre al progettisti, il meccanico Giuseppe Bottazzi ed il pilota ten. Ettore Cianetti. Per l'occasione vennero approntate specifiche cartoline fotografiche delle quali, alcune, furono firmate dall'equipaggio. Di questo collaudo rimangono anche le relazioni del pilota su fogli di 21x31 cm.\nIl 10 maggio del 1908 fu effettuata la prima gara aeronautica in occasione delle feste patronali di Asti. L'atterraggio era stabilito per Moncalieri ma le condizioni atmosferiche misero in difficolt\u00e0 tutti i piloti ed alla fine vinse Mario Borsalino che atterr\u00f2 dopo 42\u00a0km di volo. Le cartoline appositamente stampate riportavano la scritta \"Feste Patronali di S. Secondo - Gara Aeronautica\".\nNel settembre del 1911 venne effettuato il primo vero volo postale italiano. L'occasione si present\u00f2 durante l'esecuzione del circuito aereo Bologna-Venezia-Rimini, organizzato da \"Il Resto del Carlino\" in collaborazione con il \"Petit Journal\" di Parigi. Alla competizione vi era un solo italiano iscritto: Achille Dal Mistro. Il pilota italiano si era brevettato da pochi mesi alla scuola francese \"Deperdussin\" ed arriv\u00f2 a Bologna privo del mozzo dell'elica. L'incidente lo fece partire fuori orario e sotto la sua responsabilit\u00e0 ma il direttore delle Poste di Bologna gli affid\u00f2 un sacco di corrispondenza per Venezia. All'arrivo, Dal Mistro fu costretto ad un atterraggio di fortuna nel Lido, ma riusc\u00ec a consegnare l'itera corrispondenza all'ispettore veneziano che dopo aver apposto il timbro di arrivo usando quello a disposizione dell'Hotel Excelsior\" procedette con il recapito delle missive. Ad oggi sono noti solo cinque esemplari di cui una lettera \u00e8 conservata al British Museum di Londra.\nIl 22 maggio del 1917 il tenente Mario Bernardi pilot\u00f2 un \"Pomilio P.C.1\" trasportando 200\u00a0kg di corrispondenza da Torino a Roma. L'episodio, noto come \"Primo esperimento di posta aerea\", fu motivo di stampa del primo francobollo al mondo appositamente emesso per la posta aerea. Il valore stampato in 200.000 esemplari, fu ottenuto sovrastampando il 25 c. rosa emesso per la posta espressa con la scritta \"ESPERIMENTO DI POSTA AEREA MAGGIO 1917 TORINO-ROMA ROMA-TORINO\". L'aeroplano montava un motore da 200\u00a0hp che consentiva il raggiungimento di una velocit\u00e0 di 180\u00a0km orari. Oltre che normale corrispondenza il volo portava anche 100 copie del quotidiano \"La Stampa\". Percorse in 4 ore e 3 minuti la distanza di 600\u00a0km che separava le due citt\u00e0.\nIl 17 marzo 1920 avvenne il primo collegamento aero postale con la Grecia. Le tappe di volo furono Brindisi, Atene, Creta e ritorno. Furono utilizzati due idrovolanti S13 della Marina Militare. In 4 ore e 30 minuti venne compiuta la prima tappa. Prima di ammarare fu eseguito un lancio di manifestini su Atene redatti nelle due lingue di interesse. La corrispondenza venne annullata con speciali timbri composti da quattro righe con la scritta \"POSTA AEREA ATENE ENAEPION TAXYAPOMEION AOHNAI\". Successivamente fu scoperto che nessuna delle autorit\u00e0 preposte aveva autorizzato l'uso dell'annullo.\nNel 1922 fu previsto di collegare per via aerea Roma e Costantinopoli. Le autorit\u00e0 consolari fecero allestire un francobollo sovrastampando litograficamente un valore da 25 c. usato per la posta espressa. La sovrastampa prevedeva la riproduzione di un aeroplano sormontato dalla scritta \"servizio postale aereo\" e la correzione dei centesimi in 15 piastre. Ma l'iniziativa venne annullata ed i francobolli predisposti furono distrutti. Dalla distruzione si salvarono, per circostanze ancora non chiarite, solo cinque esemplari gi\u00e0 messi in circolazione. Attualmente costituiscono i pi\u00f9 rari francobolli mai emessi in Italia.\nNel 1926 Umberto Nobile fu il primo uomo a sorvolare il Polo Nord a bordo del dirigibile Norge partito dall'aeroporto di Ciampino il 10 aprile dello stesso anno. Con lui era l'esploratore norvegese Roald Amundsen. Dopo un volo di 5.300\u00a0km ed il passaggio sul Polo atterr\u00f2 in Alaska il 13 maggio. Sul dirigibile erano stati trasportati degli aerogrammi affrancati con valori di posta ordinaria ed una speciale etichetta riproducente il dirigibile sotto la scritta \"Volo Transpolare 1926\".\nNel 1927 il marchese Francesco De Pinedo insieme al maggiore Carlo del Prete, in un periodo compreso tra l'8 febbraio ed il 25 giugno comp\u00ec una crociera aerea nota con il nome \"Raid De Pinedo\". Per il volo vennero usati idrovolanti Savoia-Marchetti S.55 ribattezzati \"Santa Maria\". Alla fine del raid vennero percorsi ben 43.820\u00a0km in 279 ore di volo e nelle quarantaquattro tappe effettuate vi fu la produzione di numerosi oggetti di particolare interesse per l'aerofilia e per la filatelia in genere. Il pi\u00f9 ricercato \u00e8 senza dubbio il francobollo emesso da Terranova il 18 maggio per accompagnare 2\u00a0kg di posta affidata a Trepassy. Fu scelto un valore da 60 c. nero stampato dalla American Bank Note Co. in 3 fogli da cento esemplari su cui fu apposta una sovrastampa in rosso con la dicitura \"AIR MAIL DE PINEDO 1927\"\nIl 17 dicembre 1930 il generale Italo Balbo guid\u00f2 il primo volo transatlantico in formazione di stormo. Per l'occasione le Poste Italiane emisero un francobollo speciale da 7,70 \u00a3. che non venne venduto al pubblico prima della partenza della Crociera ma nel solo giorno del 27 giugno dall'ufficio postale filatelico di Roma. Gli aerogrammi sono quasi tutti firmati da Balbo e corredati di apposito timbro ovale con la scritta \"PRIMO VOLO TRANSATLANTICO IN FORMAZIONE DI STORMO\". Il volo suddiviso in 7 tappe portava la squadriglia da Orbetello a Rio de Janeiro dove, dopo 10.400\u00a0km, gli aerei vennero donati all'aviazione brasiliana ed i piloti fatti rientrare via mare.\nIl 1\u00ba luglio del 1933 Balbo guid\u00f2 la Crociera aerea del Decennale, organizzata per commemorare il primo decennio di costituzione della Regia Aeronautica. Per l'occasione venne emesso un apposito francobollo che prende il nome di \"Trittico della crociera nord-atlantica\". Parteciparono al volo 25 idrovolanti che partirono da Orbetello ed atterrarono a Chicago durante l'Esposizione Universale. Successivamente compirono il volo di ritorno atterrando al Lido di Ostia il 12 agosto. L'impresa ebbe un fortissimo impatto positivo sull'opinione pubblica mondiale. I due voli trasportarono una considerevole quantit\u00e0 di differenti aerogrammi oggetti di appassionato studio e ricerca da parte dei collezionisti.\nIl 10 ottobre del 1934 l'ingegnere tedesco Gerard Zucker guid\u00f2 il primo esperimento italiano di trasporto postale su razzo. Gli aerogrammi trasportati ricevettero una speciale etichetta in aggiunta alla normale affrancatura. Sull'etichetta si leggeva: \"ESPERIMENTI DI POSTA PER RAZZO ESPRESSO 1934 TRIESTE OTTOBRE\"\nIl 10 novembre 1934 dal pilota Francis Lombardi fu effettuato un volo speciale Roma-Mogadiscio usando un apparecchio SIAI Marchetti S71. Il volo fu promosso dall'Ente Autonomo Fiere di Tripoli per commemorare il 65\u00ba genetliaco del Re Vittorio Emanuele III che era in visita ufficiale in Somalia. Il percorso di 5.970\u00a0km venne coperto in 28 ore e 30 minuti. La posta trasportata fu affrancata con appositi francobolli che raffiguravano in vignetta l'effigie del Re. Tra le emissioni si annovera quella del valore riservato al servizio di stato che riportava stampigliato in oro una coroncina dalla quale prese il nome con cui \u00e8 noto tra i collezionisti.\nIl 3 dicembre 1935 fu inaugurata la linea aerea per l'Africa Orientale Italiana ad opera della compagnia \"Ala Littoria\". Le tappe possibili furono: Roma, Tripoli, Bengasi, Sollum, Alessandria d'Egitto, Assiut, Assuan, Wadi Halfa, Atbara, Khartoum, Kassala, Asmara, Assab, Gibuti, Berbera, Rocca Littorio e Mogadiscio. I voli trasportavano anche la posta aerea proveniente o diretta da Vaticano ed alla Repubblica di San Marino. Vennero cos\u00ec prodotti 67 differenti tipologie di aerogrammi.\nIl 30 novembre del 1941 il pilota Mario De Bernardi con l'aereo a reazione \"Campini-Caproni n\u00ba 1\", copr\u00ec la tratta Milano-Guidonia in circa due ore trasportando con s\u00e9 alcuni aerogrammi annullati con appositi timbri tondi. Fu il primo trasporto di posta aerea con velivolo a reazione e l'impresa suscit\u00f2 uno scalpore tale che 33 stati si complimentarono con il governo italiano."}
{"id": "3051145", "revid": "110157", "url": "https://it.wikipedia.org/wiki?curid=3051145", "title": "Arcahaie", "text": "Arcahaie, in creolo haitiano \"Lakay\u00e8\", \u00e8 un comune di Haiti, capoluogo dell'arrondissement omonimo nel dipartimento dell'Ovest."}
{"id": "3051146", "revid": "1100311", "url": "https://it.wikipedia.org/wiki?curid=3051146", "title": "Darko Milani\u010d", "text": "Carriera.\nGiocatore.\nClub.\nIn patria ha giocato per 5 anni col , vincendo due campionati jugoslavi e altrettante coppe.\n\u00c8 diventato poi una bandiera dello in Austria, club con cui ha vinto due campionati, tre coppe d'Austria e altrettante supercoppe."}
{"id": "3051148", "revid": "287204", "url": "https://it.wikipedia.org/wiki?curid=3051148", "title": "Darko Milanic", "text": ""}
{"id": "3051152", "revid": "767487", "url": "https://it.wikipedia.org/wiki?curid=3051152", "title": "Cabaret (Haiti)", "text": "Cabaret, in creolo haitiano \"Kabar\u00e8\", \u00e8 un comune di Haiti facente parte dell'arrondissement di Arcahaie nel dipartimento dell'Ovest."}
{"id": "3051155", "revid": "767487", "url": "https://it.wikipedia.org/wiki?curid=3051155", "title": "Cairo Time", "text": "Cairo Time \u00e8 un film del 2009 diretto da Ruba Nadda, con Patricia Clarkson e Alexander Siddig. Al Toronto International Film Festival ha vinto il premio \"miglior film canadese\".\nTrama.\nJuliette \u00e8 un'editrice di una rivista di moda, che si reca in Egitto per trascorrere tre settimane di vacanza, oltre che ricongiungersi con il marito Mark, che lavora nella capitale come diplomatico. Tuttavia Mark \u00e8 preso da impegni di lavoro a Gaza, cos\u00ec decide di inviare il suo collaboratore Tareq a tenere compagnia alla moglie facendole visitare Il Cairo. Mentre Tareq fa da guida alla donna, portandola alla scoperta dei profumi, suoni e segreti della citt\u00e0 egizia, tra i due nascono sentimenti inaspettati.\nProduzione.\nQuando Ruba Nadda fin\u00ec di scrivere la sceneggiatura del film, la mostr\u00f2 al produttore Daniel Iron, della \"Foundry Films\" di Toronto. Daniel rimase molto colpito dal lavoro di Ruba Nadda, e ricordando la loro positiva esperienza vissuta insieme, decise di aiutare il regista a produrre il film. In seguito anche il produttore di cinema indipendente Atom Egoyan e i produttori Christine Vachon e Charles Pugliese della \"Killer Films\" si unirono ai membri della produzione nel 2005. Restava per\u00f2 un problema da affrontare prima di poter passare dalla fase di pre-produzione a quella di lavorazione: la \"Foundry Films\" era una societ\u00e0 canadese e il Canada aveva accordi per co-produrre film con 80 paesi, ma non con l'Egitto. Occorreva quindi trovare una societ\u00e0 di un paese che aveva accordi per co-produrre con l'Egitto: questa societ\u00e0 fu l'irlandese \"Samson Films\", che accett\u00f2 di co-produrre il film. Cos\u00ec la pellicola acquis\u00ec una triplice nazionalit\u00e0: canadese, irlandese ed egiziana.\nDopo la conclusione della fase di casting, le riprese sono iniziate nel gennaio del 2008 e si sono svolte interamente a Il Cairo, in Egitto.\nColonna sonora.\nTra i brani che compongono la colonna sonora del film sono presenti:\nDistribuzione.\nIl film \u00e8 stato presentato il 13 settembre 2009 al Toronto International Film Festival, dove \u00e8 stato dichiarato \"miglior film canadese\". Il 16 ottobre 2009 \u00e8 uscito nelle sale canadesi, mentre nel mese di aprile 2010 \u00e8 stato presentato anche al Tribeca Film Festival di New York. Negli Stati Uniti \u00e8 stato distribuito dal 6 agosto 2010.\nAccoglienza.\nIncassi.\nComplessivamente la pellicola ha incassato circa 2 milioni di dollari.\nCritica.\nLa rivista \"The Hollywood Reporter\" ha apprezzato molto le riprese e l'ottimo lavoro svolto da Luc Montpellier nella fotografia, un po' meno l'evoluzione della storia d'amore. La recensione di \"Reel Film\" ha definito piacevole la pellicola, apprezzando l'interpretazione di Alexander Siddig. Commenti mediamente positivi sono arrivati anche da altre testate. Per quanto riguarda la reazione in Egitto, la testata \"Cairo360.com\" ha espresso un commento positivo sulla pellicola, apprezzando come sia stato rappresentato l'ambiente de Il Cairo, ma ha anche messo in luce come nella realt\u00e0 sarebbe decisamente improbabile che un egiziano sviluppi un interesse amoroso per la moglie di un suo vecchio amico."}
{"id": "3051157", "revid": "183114", "url": "https://it.wikipedia.org/wiki?curid=3051157", "title": "Old Vic Theatre", "text": ""}
{"id": "3051161", "revid": "767487", "url": "https://it.wikipedia.org/wiki?curid=3051161", "title": "Anse-\u00e0-Galets", "text": "Anse-\u00e0-Galets, in creolo haitiano \"Ansagal\u00e8t\", \u00e8 un comune di Haiti, capoluogo dell'arrondissement di La Gon\u00e2ve nel dipartimento dell'Ovest. Si tratta di uno dei due comuni in cui \u00e8 suddivisa amministrativamente l'Isola de la Gon\u00e2ve."}
{"id": "3051162", "revid": "287204", "url": "https://it.wikipedia.org/wiki?curid=3051162", "title": "Anse-a-Galets", "text": ""}
{"id": "3051163", "revid": "86343", "url": "https://it.wikipedia.org/wiki?curid=3051163", "title": "Anse a Galets", "text": ""}
{"id": "3051167", "revid": "767487", "url": "https://it.wikipedia.org/wiki?curid=3051167", "title": "Pointe-\u00e0-Raquette", "text": "Pointe-\u00e0-Raquette, in creolo haitiano \"Pwentarak\u00e8t\", \u00e8 un comune di Haiti facente parte dell'arrondissement di La Gon\u00e2ve nel dipartimento dell'Ovest. Si tratta di uno dei due comuni in cui \u00e8 suddivisa amministrativamente l'Isola de la Gon\u00e2ve."}
{"id": "3051168", "revid": "256896", "url": "https://it.wikipedia.org/wiki?curid=3051168", "title": "\u00c9rsek\u00fajv\u00e1r", "text": ""}
{"id": "3051170", "revid": "287204", "url": "https://it.wikipedia.org/wiki?curid=3051170", "title": "Pointe-a-Raquette", "text": ""}
{"id": "3051171", "revid": "86343", "url": "https://it.wikipedia.org/wiki?curid=3051171", "title": "Pointe a Raquette", "text": ""}
{"id": "3051178", "revid": "1305772", "url": "https://it.wikipedia.org/wiki?curid=3051178", "title": "Riserva naturale delle Bocche di Bonifacio", "text": "La riserva naturale delle Bocche di Bonifacio (in francese \"r\u00e9serve naturelle des Bouches de Bonifacio\", in corso \"riserva naturale di i Bucchi di Bunifaziu\"), istituito nel 1999, \u00e8 un parco marino della Corsica. La riserva \u00e8 classificata come Area specialmente protetta di interesse mediterraneo.\nGestione.\nProvvedimenti istitutivi.\nIl parco \u00e8 stato istituito con il decreto del primo ministro francese del 23/9/1999\nEnte gestore.\nL'ente gestore \u00e8 l'Office de l'Environnement de la Corse con sede in 14 Avenue Jean Nicoli a Corte.\nTerritorio.\nSuperficie.\nCopre una superficie marina di circa 80.000 ettari nelle Bocche di Bonifacio tra Corsica e Sardegna, pi\u00f9 la parte meridionale del mar di Corsica e una piccola parte del mar Tirreno compresa nei comuni di Porto Vecchio e Bonifacio.\nComuni.\nLa riserva comprende la parte marina di 4 comuni corsi Bonifacio, Figari, Monacia d'Aullene e Porto Vecchio.\nAccessi.\nIl parco \u00e8 accessibile da Porto Vecchio che dista 140\u00a0km da Bastia e 125\u00a0km da Aiaccio.\nIl parco inoltre \u00e8 accessibile da Bonifacio che dista 130\u00a0km da Aiaccio e 171\u00a0km da Bastia. \nDa Porto Vecchio partono traghetti per Livorno, Napoli, Palau, Civitavecchia e Marsiglia, mentre da Bonifacio partono traghetti per Santa Teresa di Gallura in Sardegna.\nIl parco inoltre \u00e8 raggiungibile dagli aeroporti dall'aeroporto di Figari Sud Corse nel comune di Figari a 20\u00a0km da Porto Vecchio e a 25 da Bonifacio."}
{"id": "3051180", "revid": "2138421", "url": "https://it.wikipedia.org/wiki?curid=3051180", "title": "Borsig", "text": "La Borsig era una delle pi\u00f9 famose aziende meccaniche tedesche.\nFondata a Berlino nel 1837 da August Borsig, l'azienda \u00e8 nota per la produzione di locomotive a vapore, di cui fu il primo costruttore in Europa e il secondo al mondo, con ben tredicimila unit\u00e0 realizzate.\nSettori di attivit\u00e0.\nL'azienda tedesca rappresent\u00f2 per decenni un esempio di industria avanzata nella realizzazione di una specifica gamma di prodotti: le locomotive a vapore, caratterizzando l'intera storia di tali mezzi di trasporto fino a diventarne uno dei maggiori costruttori al mondo.\nLa centesima locomotiva fu costruita nel 1846, nel 1854 fu raggiunta la cinquecentesima unit\u00e0 mentre la millesima locomotiva usc\u00ec di fabbrica il 21 agosto 1858, evento festeggiato con ospiti illustri tra i quali Alexander von Humboldt.\nA partire dal 1876 vennero inoltre realizzati tram a vapore, dal 1880 su licenza Rowan, in societ\u00e0 con la francese Soci\u00e9t\u00e9 Franco-Belge de Mat\u00e9riel de Chemins de Fer.\nLo stabilimento di Tegel, presso Berlino, fu altes\u00ec sito per la produzione di motori a vapore per navi, macchine frigorifere e aratri a vapore. Dal 1900 Borsig costru\u00ec anche locomotive per imprese lavori ferroviarie e locomotive tranviarie. Nel 1902 fu costruita la duemillesima locomotiva, numero che crebbe ulteriormente negli anni successivi fino a registrare, nel 1954 la cifra di tredicimila esemplari prodotti.\nStoria.\nDopo un lungo periodo di lavoro presso la fonderia Franz Anton Egells, il 22 luglio 1837 Johann Friedrich August Borsig fond\u00f2 una propria fonderia e officina meccanica nell'area berlinese denominata Feuerland, vicino alla \"Oranienburger Tor\".\nCome capomastro Borsig ingaggi\u00f2 Johann Friedrich Ludwig W\u00f6hlert, suo precedente compagno presso Egells, rimase fino al 1841 per poi fondare la F. W\u00f6hlert'sche Maschinenbau-Anstalt und Eisengiesserei AG. Nel frattempo Borsig fabbric\u00f2 la prima macchina a vapore e nel 1839 avvi\u00f2 per la prima volta la riparazione di locomotive a vapore per conto della Berlin-Potsdam-Magdeburger Eisenbahngesellschaft.\nLa prima locomotiva di Borsig, contraddistinta appunto con il numero di fabbrica 1, fu costruita nel 1840. La macchina aveva rodiggio 2'A1, telaio interno e cilindri a vapore esterni. Alla costruzione partecip\u00f2 anche W\u00f6hlert che pi\u00f9 tardi rivendic\u00f2 la paternit\u00e0 della macchina, ma il Borsig neg\u00f2 sempre tale circostanza.\nBorsig utilizz\u00f2 la locomotiva il 21 luglio dello stesso anno per una prova comparativa indetta dalla Berlin-Anhaltische Eisenbahn-Gesellschaft e in cui la concorrenza era rappresentata da una macchina di George Stephenson. La Borsig vinse la corsa con nun vantaggio di dieci minuti sulla macchina inglese, palesando la fattibilit\u00e0 di una produzione tedesca di locomotive, a discapito dei fabbricanti britannici allora pressoch\u00e9 monopolisti.\nLa costruzione su scala industriale.\nA seguito dell'aggiudicazione della fornitura, ulteriori sei macchine di serie furono consegnate nel 1842 alla Berlin-Stettiner Eisenbahn Gesellschaft e alla Oberschlesische Eisenbahn; nel giro di un anno furono consegnate in totale diciotto locomotive alle ferrovie prussiane e nel sito berlinese della Borsig in numero di locomotive costruite aument\u00f2 a ventiquattro entri la fine del 1844.\nLa locomotiva con il numero di costruzione 14 fu la prima unit\u00e0 di una serie di unit\u00e0 analoghe costruite dal 1843 al 1847 per un totale di 71\u00a0esemplari; parallelamente l'azienda brevett\u00f2 un sistema di controllo delle vibrazioni.\nNel 1845 viene costruita la prima locomotiva a due assi accoppiati e nel 1851 la prima locotender. Nello stesso anno furono concretizzate le prime forniture all'estero, destinate alla Warschau-Wiener Bahn e alla Seel\u00e4ndische Eisenbahn. Dal 1845 al 1847 furono costruite 170\u00a0locomotive.\nA quel tempo Borsig lavor\u00f2 altres\u00ec alla costruzione delle fontane per il Palazzo di Sanssouci, cui forn\u00ec un impianto di pompe a vapore, lavor\u00f2 per la cupola della chiesa di San Nicola a Potsdam e alla cupola del castello di Berlino. Il marchio Borsig era ormai diventato noto in tutta la Germania.\nLa crescita.\nGli impianti si svilupparono verso la Chausseestra\u00dfe dovetra il 1847 e 1849, su un terreno tra Elberfelder Stra\u00dfe e Stromstra\u00dfe a Berlino Moabit, la Borsig costru\u00ec un laminatoio per la fabbricazione di caldaie.\nNel 1850 fu acquisita la fonderia e fabbrica Stiftung Preu\u00dfische Seehandlung sita in Kirchstra\u00dfe\u00a06. I tre opifici berlinesi occupavano allora fino a 1.800 dipendenti, numero enorme per l'epoca, che la crisi economica del 1848-1852 non scalf\u00ec. Borsig viene nominato Consigliere per il commercio e nello stesso la societ\u00e0 Borsig consegn\u00f2 67 delle 68 nuove locomotive per il Regno di Prussia.\nNel 1862, quando l'industria impiegava 2.800 persone, vennero aperte nuove fabbriche nella Bassa Slesia (a Breslavia) e nell'Alta Slesia (a Biskupitz, presso Hindenburg); nel 1872 Borsig divenne il primo costruttore in Europa e il secondo al mondo dopo l'americana Baldwin Locomotive Works.\nSul modello degli altri imprenditori illuminati dell'epoca, il Borsig cre\u00f2 per i suoi lavoratori una mutua sanitaria, un'assicurazione in caso di morte e una Cassa di risparmio, cos\u00ec come altre iniziative per i dipendenti. Dopo la sua morte, avvenuta nel 1854, il figlio August Julius Albert prese il controllo dell'azienda. Negli anni successivi lo stesso fond\u00f2 la guid\u00f2 la Maschinenfabrik Deutschland di Dortmund, lungo il percorso della ferrovia Colonia-Minden.\nFino al 1891 vennero costruiti 85 tram a tre e quattro assi sistema Rowan-Stra\u00dfen. Il primo di essi, una vettura innovativa per l'epoca, poteva trasportare 98 passeggeri, 8 in prima classe, 30 in seconda e 60 in terza.\nCon la morte di Albert Borsig nel 1878 fin\u00ec l'epoca del capitale della famiglia Borsig: l'azienda venne presa in carico da un curatore incaricato degli interessi dei figli Ernst, Arnold e Conrad.\nNel 1898 viene inaugurata la fabbrica di Tegel, presso Berlino, raggiungibile tramite ferrovia e navigazione fluviale.\nNel Novecento.\nSotto la direzione dell'ingegnere capo August Meister, in carica dal 1912 vennero progettate dalla Borsig le locomotive P 10 e la HBE Tierklasse. Dal 1922 Borsig forn\u00ec numerose locomotive unificate alla Deutsche Reichsbahn: tale standardizzazione fece s\u00ec che si stabilirono dei funzionari della stessa DR presso gli stabilimenti Borsig.\nNel 1926 l'azienda fu trasformata in societ\u00e0 a responsabilit\u00e0 limitata (GmbH). La crisi economica del 1929 port\u00f2 all'acquisto di una quota societaria da parte della Deutsche Reichsbahn. Dal 1924 al 1929 la produzione Borsig si estese anche ai trattori agricoli.\nA causa della crisi, nel 1930 la Borsig fu posta in liquidazione e nel 1931 fusa con la AEG. Quest'ultima fin dal 1918 aveva a sua volta iniziato la produzione di locomotive a vapore nella sua produzione affiancandola a quella aeronautica a Hennigsdorf. I siti di Tegel e Hennigsdorf produssero locomotive fino al 1934, allorch\u00e9 nel gennaio successivo il sito produttivo di Tegel venne amministrativamente accorpato a quello di Hennigsdorf, diventando un'unica societ\u00e0 chiamata Borsig-Lokomotiv-Werke GmbH Hennigsdorf (BLW). Il direttore della Borsig, Valentin Litz, assieme all'ingegnere capo Adolf Wolff progettarono in tale periodo la locomotiva veloce 05 001 che nel marzo 1935 fu presentata al pubblico a Tegel.\nIl sito di Tegel della Borsig venne infine acquisito dalla Rheinmetall AG nel 1936, creando cos\u00ec la Rheinmetall-Borsig AG, passando successivamente sotto controllo dalla VIAG.\nLa maggioranza azionaria della BLW pass\u00f2 nel 1938 della Reichswerke Hermann G\u00f6ring. Dal 1942 Borsig costru\u00ec le locomotive gruppo 52.\nNel dopoguerra sul progetto della locomotiva Locomotiva DR 42 venne impostata da Borsig un'ulteriore serie di locomotive Mallet (rodiggio (1'C)D).\nDopo il 1945 la gestione della fabbrica di Hennigsdorf venne rinominata Lokomotivbau Elektrotechnische Werke Hans Beimler (LEW). La Borsig AG, azienda consociata alla Rheinmetall di D\u00fcsseldorf, venne trasformata nel 1956 in societ\u00e0 per azioni Salzgitter AG.\nNel 1967 fu ricreata la Borsig GmbH, nel 1970 acquisita dalla Deutsche Babcock AG dando vita alla Babcock-Borsig AG.\nNuovo millennio e cessione.\nNel luglio 2002 la casa madre Babcock-Borsig AG di Oberhausen dichiar\u00f2 fallimento e nel settembre dello stesso anno il curatore trasfer\u00ec alla nuova Borsig GmbH il capitale di 1,9 milioni di euro.\nIl 28 maggio 2003 l'azienda venne acquisita da investitori che la rinominarono Nuova Borsig GmbH: all'epoca tale azienda occupava 263 dipendenti e tra Berlino e Gladbeck. Nel dicembre 2004 l'impresa acquist\u00f2 l'industria meccanica a ZM Zwickauer Maschinenfabrik e nel settembre 2006 la DIM KWE, fabbrica di caldaie di Hannover.\nNel marzo 2008 la Borsig GmbH assieme alle altre societ\u00e0 viene acquisita per 350 milioni di euro dalla KNM Group Berhad di Kuala Lumpur, gruppo attivo nell'industria degli impianti petrolchimici.\nDati societari.\nLe divisioni del gruppo, dopo la ristrutturazione dei primi anni duemila, erano le seguenti:\nTorre Borsig.\nLa \"Borsigturm\" \u00e8 un grattacielo del 1922 sul sito della \"Borsigwerke\", fu il primo grattacielo di Berlino. La torre ha struttura in acciaio, con facciate in mattoni. In cima vi \u00e8 un serbatoio per l'acqua come una torre piezometrica. L'architetto della torre fu Eugen Schmohl, che costru\u00ec anche la \"Ullsteinhaus\" a Tempelhof. La torre divenne la sede degli uffici della Borsig.\nFino al 2009 non furono ammessi visitatori. Dopo furono aperti tre piani. Il lounge alla cima della torre a 60 metri di altezza offre un bel panorama della citt\u00e0. La nuova sala \"Meistersaal\" \u00e8 disponibile per convegni."}
{"id": "3051186", "revid": "86343", "url": "https://it.wikipedia.org/wiki?curid=3051186", "title": "Cayes Jacmel", "text": ""}
{"id": "3051190", "revid": "86343", "url": "https://it.wikipedia.org/wiki?curid=3051190", "title": "La Vall\u00e9e de Jacmel", "text": ""}
{"id": "3051192", "revid": "117956897", "url": "https://it.wikipedia.org/wiki?curid=3051192", "title": "Likasi", "text": "Likasi (anticamente \"Jadotville\") \u00e8 una citt\u00e0 della provincia dell'Haut-Katanga nella Repubblica Democratica del Congo. Likasi si trova nel cuore della regione mineraria del Katanga, nelle vicinanze delle montagne del Mitumba e del Kundelungu. Chiamata \u00ab ville des lumi\u00e8res \u00bb, ha una popolazione di circa abitanti.\nIl suo motto \u00e8 \"Aere laboreque\", che si riferisce al rame ed al lavoro.\nGeografia fisica.\nTerritorio.\nLa citt\u00e0 \u00e8 ricca di colline, da cui l'appellativo locale \"Likasi ya Bilima\", ovvero \"Likasi delle colline\". L'altitudine varia da circa a oltre , con una media di , mentre il suo punto culminante si trova a Karajipopo, nel comune di Panda, a .\nLikasi \u00e8 al centro del territorio del Kambove, a di strada e ad di ferrovia da Lubumbashi ed a da Kamina, centro di distribuzione della rete ferroviaria del Congo. \nClima.\nSituata sull'altopiano dell'Alto Katanga, Likasi ha un clima tropicale dolce. La temperatura media \u00e8 di .\nLa stagione secca comincia nel mese di aprile e conosce il periodo pi\u00f9 fresco intorno al mese di giugno. In novembre comincia la stagione delle piogge che termina nel mese di marzo o ad aprile.\nDicembre \u00e8 il mese pi\u00f9 piovoso e luglio il pi\u00f9 secco. Le precipitazioni dipendono dai rilievi e dagli alisei umidi del nord-est ma sono principalmente dovuti ai venti di nord-ovest provenienti dalla conca centrale de fiume Congo durante la stagione delle piogge. La stagione secca dura circa cinque mesi, da luglio ad ottobre con un'assenza totale di piogge. Durante la stagione umida, le piogge violente sono di durata variabile, ed in media le precipitazioni sono di , ed avvengono circa ogni giorno su due.\nOrigini del nome.\nLikasi deriva da \"dikashi\", termine kiswahili che significa \"buoni odori\". Dal 1931 al 1971 ebbe il nome di \"Jadotville\", in onore dell'ingegnere Jean Jadot.\nStoria.\nI \"Mangiatori di rame\".\nLikasi, situata a dall'antica capitale del re M'Siri, \u00e8 un centro dell'estrazione del rame da secoli.\nGli antichi abitanti della regione, i Sanga e Kaonde, erano conosciuti come \"Mangiatori di rame\".\nUtilizzavano dei forni in argilla, dei mantici in pelle d'antilope per fondere la malachite frantumata, per estrarre il rame e forgiarla. I Sanga ed i Kaonde al motto di \"Andiamo a mangiare il rame\" all'inizio di ogni stagione secca, si spostavano in savane lontane dagli sguardi delle donne e dei bambini per colare il rame in lingotti o nell'antica moneta del Katanga, l\"'handa\" diffusa nel XII secolo.\nCongo Belga.\nL'attivit\u00e0 di estrazione e lavorazione del rame continu\u00f2 anche sotto il dominio belga. Una fonderia elettrica avvi\u00f2 la sua produzione nel 1924, producendo una lega cobaltifera e nel 1929, le officine di Shituru furono aperte con una capacit\u00e0 di tonnellate di rame elettrolitico.\nLa citt\u00e0 moderna, con il nome di Jadotville, fu fondata dall'amministrazione coloniale belga il 21 dicembre 1943 e fu eretta allo statuto amministrativo di citt\u00e0, dopo L\u00e9opoldVille (Kinshasa) ed \u00c9lisabethville (Lubumbashi). Venne rinominata \"Likasi\" nel 1966.\nDurante il periodo coloniale, molti , Rhodesiani, Malawiti ed altri Ruandesi e Burundesi furono condotti nel Katanga, ed a Likasi, per lavorare nelle miniere.\nL'assedio di Jadotville.\nNel 1961, nell'assedio di Jadotville, durante la crisi congolese, una compagnia irlandese dell'ONUC fu fatta prigioniera dall'armata del Katanga.\nLikasi oggi.\nNel 1992, la politica separatistica di un partito politico mono-etnico della provincia provoc\u00f2 la partenza massiccia di cittadini kasai con la complicit\u00e0 del potere centrale. Ci\u00f2 avvenne per danneggiare l'opposizione politica, che aveva proprio come base i Kasai.\nL'economia di Likasi verte ancor oggi sull'estrazione e la lavorazione del rame.\nAree naturali.\nNelle vicinanze di Likasi c'\u00e8 il lago Tshangalele, sito turistico, lago artificiale di sul Lufira vicino a Kapolowe a circa da Likasi sulla strada per Lubumbashi.\nCultura.\nMusei.\nLa citt\u00e0 possiede un museo mineralogico che possiede una ricca collezione di 600 campioni di pietre.\nGeografia antropica.\nComuni.\nLa citt\u00e0 di Likasi \u00e8 divisa in quattro comuni, suddivisi ulteriormente in quartieri:\nEconomia.\n\u00c8 un centro minerario ed un nodo di comunicazione importante ed \u00e8 tra le citt\u00e0 turistiche della Repubblica Democratica del Congo.\nGli impianti di lavorazione del rame di Likasi lavorano a pieno rendimento. La Repubblica Democratica del Congo estrae tonnellate di rame ogni anno, e ci\u00f2 fa del paese il quinto produttore mondiale.\nLa diga idroelettrica di Mwadingusha \u00e8 posizionata sul Lufira a circa dalla citt\u00e0 e fornisce l'elettricit\u00e0 all'insediamento.\nLa prigione di massima sicurezza di Buluo, situata a Likasi, \u00e8 stata un tempo la pi\u00f9 importante del Congo e dell'Africa centrale."}
{"id": "3051200", "revid": "287204", "url": "https://it.wikipedia.org/wiki?curid=3051200", "title": "Cote-de-Fer", "text": ""}
{"id": "3051201", "revid": "86343", "url": "https://it.wikipedia.org/wiki?curid=3051201", "title": "C\u00f4te de Fer", "text": ""}
{"id": "3051202", "revid": "86343", "url": "https://it.wikipedia.org/wiki?curid=3051202", "title": "Cote de Fer", "text": ""}
{"id": "3051207", "revid": "200154", "url": "https://it.wikipedia.org/wiki?curid=3051207", "title": "NEJM", "text": ""}
{"id": "3051209", "revid": "72676", "url": "https://it.wikipedia.org/wiki?curid=3051209", "title": "Titanodectes", "text": ""}
{"id": "3051210", "revid": "86343", "url": "https://it.wikipedia.org/wiki?curid=3051210", "title": "Belle Anse", "text": ""}
{"id": "3051215", "revid": "6923", "url": "https://it.wikipedia.org/wiki?curid=3051215", "title": "Geraldton", "text": "Geraldton \u00e8 un'importante citt\u00e0 e porto dell'Australia Occidentale, situata 424 chilometri a nord della capitale Perth. Al censimento del 2016 Geraldton contava 31.982 abitanti. \nLa citt\u00e0 \u00e8 un importante polo in cui sono sviluppate l'industria mineraria, quella della pesca, l'agricoltura, l'allevamento ed il turismo.\nStoria.\nBench\u00e9 nel XVII e nel XVIII secolo diverse spedizioni di esploratori europei giunsero all'arcipelago chiamato Houtman Abrolhos (alcune di esse naufragando nelle sue acque), che si trova a soli 80 chilometri ad ovest di Geraldton, pare che nessuna di queste abbia mai messo piede sulla terraferma: il primo europeo ad esplorare la zona su cui sorge l'odierna citt\u00e0 \u00e8 stato George Edward Grey nel 1839. Egli scopr\u00ec un giacimento di piombo lungo il corso del fiume Murchison e la miniera che venne aperta prese il nome di \"Geraldine\" in onore dell'allora governatore Charles Fitzgerald. Pochi anni dopo venne fondata la citt\u00e0 di Geraldton.\nMonumenti e luoghi d'interesse.\nNel 1916 inizi\u00f2 la costruzione della cattedrale cattolica di San Francesco Saverio, intitolata a San Francis Xavier ed ultimata nel 1938 su progetto del prete ed architetto John Hawes\nNel 1941 un incrociatore leggero chiamato HMAS Sydney (D48) naufrag\u00f2 al largo della costa di Geraldton, ragione per cui qui venne eretto un monumento in memoria dell'equipaggio della nave (nessuno di essi scamp\u00f2 all'affondamento della Sydney). Dopo molti anni di infruttuose ricerche, nel marzo del 2008 il relitto della Sydney venne ritrovato a nord di Geraldton, circa 150 chilometri ad ovest di Shark Bay, nei pressi del relitto dell'incrociatore ausiliario tedesco che caus\u00f2 il suo affondamento, il Kormoran (HSK 8).\nSituata sulle coste dell'Oceano Indiano, Geraldton presenta ai turisti numerose spiagge che richiamano gli appassionati di surf e windsurf. Un altro evento che richiama numerose persone ogni anno \u00e8 la \"Geraldton Gold Cup\", una corsa ippica che si disputa fin dal 1887.\nGeografia fisica.\nClima.\nGeraldton si trova nella zona di transizione fra un clima mediterraneo ed un clima semiarido."}
{"id": "3051218", "revid": "287204", "url": "https://it.wikipedia.org/wiki?curid=3051218", "title": "Magic Potion", "text": "Magic Potion \u00e8 il quarto album del duo blues-rock The Black Keys, pubblicato nel 2006. \u00c8 la prima pubblicazione per la Nonesuch Records, loro attuale etichetta. Questo \u00e8 il primo disco contenente solo materiale originale, scritto e composto dai The Black Keys."}
{"id": "3051220", "revid": "352448", "url": "https://it.wikipedia.org/wiki?curid=3051220", "title": "Musica secolare", "text": ""}
{"id": "3051230", "revid": "56663571", "url": "https://it.wikipedia.org/wiki?curid=3051230", "title": "Joglaresse", "text": ""}
{"id": "3051240", "revid": "1543377", "url": "https://it.wikipedia.org/wiki?curid=3051240", "title": "Attack &amp; Release", "text": "Attack &amp; Release \u00e8 il quinto album del duo blues-rock The Black Keys, pubblicato nel 2008.\nIl disco.\n\u00c8 la seconda pubblicazione per la Nonesuch Records, e il primo registrato in uno studio (Suma Recording Studio, Painesville, Ohio). \u00c8 stato pubblicato il 1\u00ba aprile 2008 e ha debuttato al 14\u00ba posto della Billboard 200. \nLa canzone \"I Got Mine\" \u00e8 stata la numero 23 della classifica \"100 migliori canzoni del 2008\" della rivista Rolling Stone.\n\"Things Ain't Like They Used to Be\" presenta un duetto tra Dan Auerbach e Jessica Lea Mayfield, cantante country diciassettenne, e \"Same Old Thing\" vede lo zio di Patrick Carney, Ralph Carney, al flauto.\nAlcuni brani sono stati utilizzati in serie televisive (\"Strange Times\" in un episodio della serie \"The Vampire Diaries\", \"Lies\" in uno di \"Lie to Me\", \"So He Won't Break\" in uno di \"One Tree Hill\"); \"Strange Times\" \u00e8 anche presente nei videogiochi \"Grand Theft Auto IV\" e \"NASCAR 09\"."}
{"id": "3051241", "revid": "1543377", "url": "https://it.wikipedia.org/wiki?curid=3051241", "title": "Robert Taylor (informatico)", "text": "Primi anni.\nNato a Dallas nel 1932, adottato 28 giorni dopo a San Antonio, Taylor \u00e8 cresciuto in Texas, trasferendosi spesso a causa del lavoro del padre adottivo, pastore metodista. \u00c8 entrato alla Southern Methodist University a 16 anni, ha servito nella marina durante la Guerra di Corea e nel 1954 si \u00e8 iscritto alla University of Texas at Austin in psicologia. Ha studiato anche matematica, filosofia, inglese e religione.\nPer la sua tesi di master in psicologia sperimentale, nel 1964, ha passato ore al buio studiando come le persone possono individuare la fonte di un suono senza vederla.\nDurante le ricerche per la sua tesi ha imparato quanto erano frustranti i computer dell'epoca.\nI ricercatori dovevano perforare pile di schede, darle a un operatore che le inseriva nel calcolatore e, in un paio di giorni, forniva i risultati.\nSe c'era un errore in una scheda, si doveva cominciare tutto da capo, trovare l'errore, rimettere insieme le schede e riprovare.\nSecondo Taylor questo processo non era solo frustrante ma fondamentalmente sbagliato.\n\"Perch\u00e9 non posso lavorare direttamente col computer? Perch\u00e9 il computer non pu\u00f2 lavorare col testo?\" si chiedeva.\nQueste domande lo spinsero a entrare nel mondo dei computer.\nCarriera.\nPer un periodo ha fatto l'insegnante di matematica e l'allenatore di basket in una scuola in Florida. I guadagni non erano sufficienti con un figlio e due gemelli in arrivo, quindi arrotondava con lavori di ingegneria per aziende aeronautiche.\nDopo aver scritto una proposta alla National Aeronautics and Space Administration (NASA) per un simulatore di volo, nel 1961, \u00e8 stato invitato a lavorare per loro. Mentre lavorava alla NASA, Taylor ha diretto fondi verso le ricerche di Douglas Engelbart, allo Stanford Research Institute (SRI), che portarono all'invenzione pi\u00f9 famosa di Engelbart, il mouse.\nNel 1965 dalla NASA si \u00e8 trasferito al Pentagono, all'Agenzia per progetti di ricerca avanzata (ARPA) del dipartimento della difesa, un'agenzia civile che sovvenzionava la ricerca a lungo termine.\nMentre era all'ARPA, Taylor aveva accesso a computer connessi alle universit\u00e0 che avevano progetti in corso finanziati dal suo ufficio.\nEra frustrato dal fatto che dovesse letteralmente cambiare sedia per connettersi con un differente gruppo di ricercatori e che questi non potessero comunicare gli uni con gli altri.\nQuando pens\u00f2 a un terminale che potesse connettere tutti gli utenti attraverso una rete interattiva, indipendentemente dalla geografia, nacque l'idea di ARPAnet. La rete che ne venne fuori fu l'antesignana di Internet.\nNel 1968 ha pubblicato \"The Computer as a Communication Device\" insieme a Joseph Licklider, il suo m\u00e9ntore. Il documento proponeva nuovi usi del computer, che da semplice calcolatore diventava uno strumento di comunicazione e un utile compagno nella vita di tutti i giorni.\nA 35 anni viene mandato in Vietnam, con un rango equivalente a quello di generale di brigata, per risolvere un problema logistico: il presidente riceveva rapporti contraddittori dal fronte. Taylor ha uniformato i protocolli e le definizioni e ha dato inizio a un programma per un centro informatico vicino a Saigon.\nNel 1969 ha lasciato l'ARPA e ha lavorato per un anno all'Universit\u00e0 dello Utah.\nNel 1970 si \u00e8 trasferito a Palo Alto in California, dove ha passato 13 anni costruendo e gestendo il laboratorio di informatica Xerox PARC. Tra le importanti innovazioni nate al PARC sono da citare: \nDopo aver lasciato la Xerox, Taylor ha lavorato per la Digital Equipment Corporation, gestendo un altro laboratorio di informatica. Qui sono state sviluppate avanzate tecnologie per le reti e le memorie, un linguaggio che successivamente \u00e8 diventato il Java della Sun Microsystems, work station ad alte prestazioni e il libro elettronico.\nTaylor \u00e8 andato in pensione nel 1996.\nRiconoscimenti.\nNel 1984 Taylor, Butler W. Lampson e Charles P. Thacker hanno ricevuto il premio ACM Software Systems Award per aver concepito e guidato lo sviluppo del sistema Alto dimostrando che un sistema distribuito di personal computer pu\u00f2 essere una pratica alternativa al time sharing. Per lo stesso motivo, nel 1994, tutti e tre sono stati nominati ACM Fellows.\nNel 1999 fu premiato con la National Medal of Technology and Innovation per aver guidato lo sviluppo della moderna tecnologia informatica, compresa la creazione del progetto ARPAnet e gli innovativi risultati nello sviluppo di personal computer e reti di computer.\nNel 2004 l'accademia nazionale degli ingegneri ha premiato Taylor, Butler W. Lampson, Charles P. Thacker and Alan Kay col prestigioso premio Charles Stark Draper Prize per lo sviluppo del sistema Alto."}
{"id": "3051242", "revid": "599013", "url": "https://it.wikipedia.org/wiki?curid=3051242", "title": "Dino Porrini", "text": "Professionista dal 1978 al 1980, fu medaglia d'argento nella cronometro a squadre ai campionati mondiali 1977. Vinse una tappa al Giro d'Italia 1979.\nCarriera.\nCorse per sole tre stagioni da professionista, ottenendo due successi di cui uno al Giro d'Italia 1979, con la vittoria della tredicesima tappa da Aosta a Meda. Tra i suoi risultati anche l'argento ai Campionati del mondo di ciclismo su strada 1977 e l'undicesimo posto ai Giochi della XX Olimpiade entrambi nella cronometro a squadre, oltre a un secondo posto nel Trofeo Laigueglia 1978."}
{"id": "3051251", "revid": "33746464", "url": "https://it.wikipedia.org/wiki?curid=3051251", "title": "Baddarincu", "text": ""}
{"id": "3051255", "revid": "287204", "url": "https://it.wikipedia.org/wiki?curid=3051255", "title": "Jean Amery", "text": ""}
{"id": "3051257", "revid": "729019", "url": "https://it.wikipedia.org/wiki?curid=3051257", "title": "Fed Cup 2008 World Group", "text": "Il World Group \u00e8 il pi\u00f9 alto livello della Fed Cup 2008"}
{"id": "3051263", "revid": "984922", "url": "https://it.wikipedia.org/wiki?curid=3051263", "title": "Alan Van Heerden", "text": "Professionista in Europa per sole due stagioni, dal 1979 al 1980, vinse una tappa al Giro d'Italia 1979.\nCarriera.\nInizi\u00f2 da giovane con l'attivit\u00e0 su pista, riuscendo a conquistare diversi titoli nazionali nell'inseguimento e nel chilometro da fermo prima di passare professionista e dedicarsi prevalentemente alla attivit\u00e0 su strada.\nTra il 1979 e il 1980, gareggiando con il team Peugeot-Esso-Michelin, ottenne risultati in diverse corse belghe e francesi; riusc\u00ec anche ad aggiudicarsi la tappa di Pesaro al Giro d'Italia 1979, divenendo cos\u00ec il primo ciclista africano a vincere una frazione di un Grande Giro. Successivamente, a seguito delle vicissitudini politiche nel suo paese, fu praticamente costretto ad abbandonare la carriera ripiegando su corse minori in Sud Africa. In patria vinse comunque per due volte il Rapport Toer.\nMor\u00ec il 15 dicembre 2009 a Johannesburg per i postumi di un incidente stradale. In precedenza aveva dovuto sottoporsi ad un intervento chirurgico di bypass."}
{"id": "3051266", "revid": "1573940", "url": "https://it.wikipedia.org/wiki?curid=3051266", "title": "Villa Quaranta, De Vecchi", "text": "Villa Quaranta, De Vecchi \u00e8 una villa veneta risalente alla seconda met\u00e0 del XVI secolo. Essa si trova a Ospedaletto di Pescantina, nella provincia di Verona.\nNel 1667 se ne ha traccia in un inventario delle propriet\u00e0 della famiglia Quaranta. Dopo essere stata di propriet\u00e0 di Pietro Moro passa nel XIX secolo ai conti Butturini. Successivamente la villa cambi\u00f2 pi\u00f9 volte di propriet\u00e0, oggigiorno, dopo un restauro avvenuto nel 1997, \u00e8 divenuta un hotel e centro congressi.\nLa residenza padronale \u00e8 costituita in un unico corpo a due piani. Gli interni sono ornati da numerosi affreschi."}
{"id": "3051267", "revid": "298055", "url": "https://it.wikipedia.org/wiki?curid=3051267", "title": "Rakos", "text": ""}
{"id": "3051270", "revid": "134492", "url": "https://it.wikipedia.org/wiki?curid=3051270", "title": "Badrunfa", "text": ""}
{"id": "3051271", "revid": "134492", "url": "https://it.wikipedia.org/wiki?curid=3051271", "title": "Baldofula", "text": ""}
{"id": "3051272", "revid": "134492", "url": "https://it.wikipedia.org/wiki?curid=3051272", "title": "Marrocula", "text": ""}
{"id": "3051274", "revid": "122246", "url": "https://it.wikipedia.org/wiki?curid=3051274", "title": "Supercoppa polacca (pallavolo femminile)", "text": "La Supercoppa polacca di pallavolo femminile \u00e8 una competizione per club che inaugura la stagione pallavolistica. Si affrontano i club che hanno trionfato in Campionato e Coppa di Polonia.\nStoria.\nLa prima edizione della manifestazione \u00e8 stata giocata nel 2005 e la vittoria \u00e8 andata al Klub Sportowy Pa\u0142ac Bydgoszcz. Nel corso delle successive quattro edizioni, la competizione \u00e8 stata vinta da altrettante squadre, in ordine: Bialski Klub Sportowy di Bielsko-Bia\u0142a, Stowarzyszenie Siatk\u00f3wki Kaliskiej Calisia Kalisz, Pilskie Towarzystwo Pi\u0142ki Siatkowej di Pi\u0142a e Mi\u0119dzyszkolny Klub Sportowy Muszynianka. Il primo club ad aggiudicarsi la competizione per due volte \u00e8 il Bielsko-Bia\u0142a nel 2010, seguito dal Muszynianka un anno dopo."}
{"id": "3051276", "revid": "599013", "url": "https://it.wikipedia.org/wiki?curid=3051276", "title": "Amilcare Sgalbazzi", "text": "Professionista dal 1977 al 1984, vanta in palmar\u00e8s la vittoria di una tappa al Giro d'Italia 1979.\nCarriera.\nGregario di Gianbattista Baronchelli, Moreno Argentin e Giovanni Battaglin, segu\u00ec questi dando il suo prezioso contributo in importanti squadre degli anni settanta e ottanta.\nDa professionista ottenne un solo grande successo nel 1979, quando riusc\u00ec vincere la diciottesima tappa del Giro d'Italia."}
{"id": "3051278", "revid": "31886", "url": "https://it.wikipedia.org/wiki?curid=3051278", "title": "Pallacanestro Gallaratese", "text": "La Pallacanestro Gallaratese \u00e8 stata una societ\u00e0 di pallacanestro di Gallarate, in provincia di Varese, attiva in ambito nazionale negli anni quaranta e cinquanta.\nHa preso parte a sei campionati di massima serie maschile e il massimo risultato \u00e8 stato il quarto posto del 1948-'49. Attualmente, la societ\u00e0 principale del comune varesotto \u00e8 l'A. Dil. BasketBall Gallarate, che milita in Serie C regionale.\nStoria.\nGli anni \u201940 e \u201950 \u2013 Gli albori.\nIl basket a Gallarate vanta radici profonde. Nell\u2019immediato dopo guerra la squadra di Gallarate milita nel massimo campionato nazionale, allora il Campionato di I Divisione, assieme a rappresentative di citt\u00e0 ben pi\u00f9 grandi ed importanti come Milano, Varese, Torino, Bologna, Trieste e Venezia. Sono anni nei quali a Gallarate il basket si gioca all\u2019aperto, nell\u2019area di Via Sommariva (dietro l\u2019attuale Biblioteca Civica) ed i primi colori sociali sono il bianco ed il blu. Nella stagione 1946-47 la squadra sfiora l\u2019accesso alle semifinali qualificandosi terza nel girone eliminatorio mentre l\u2019anno successivo (1947-48) si classifica al quinto posto del girone di qualificazione. And\u00f2 meglio nel 1948-49, il primo vero campionato nazionale formato da 12 squadre con partite di andata e ritorno: Gallarate si piazzer\u00e0 al quarto posto al termine della stagione, subito dietro a Bologna, Varese e Milano; questo rester\u00e0 il miglior risultato in assoluto nella storia della societ\u00e0. Nella stagione 1949-50 retrocede in serie B ma si riscatta prontamente l\u2019anno successivo ritornando nel massimo campionato nazionale. Nel 1951-52 finisce ottava mentre la stagione successiva (1952-1953), conclusa al dodicesimo posto, sar\u00e0 l\u2019ultima in serie A. Nel campionato 1953-54 la squadra Gallaratese si classifica quinta nel girone A della serie B. Il girone viene vinto la stagione successiva (1954-55) garantendo alla squadra il diritto di partecipare alle finali per la promozione al \u00abgirone di eccellenza\u00bb (in quel periodo la massima serie nazionale). La disputa si concluse con la promozione di Roma e Bologna mentre la Gallaratese rest\u00f2 in serie A. Nel 1955 il sodalizio, allora presieduto da Pietro Ruggeri, stabil\u00ec un accordo di sponsorizzazione con le Fonderie Filiberti: nacque cos\u00ec la Pallacanestro-Argo. Ci\u00f2 nonostante i risultati faticarono ad arrivare tanto che la squadra retrocesse in serie B prima ed in serie C poi. Nel 1958 la mancanza di risorse e di risultati indussero il neoeletto presidente Victor Nicoletti ed il Consiglio in carica a sciogliere la societ\u00e0.Gallarate ha preso parte al primo campionato di serie A (1946-47) formato da 41 squadre suddivise in 9 gironi. Fu inserita nel primo di questi assieme ad Alessandria, Milano, Torino e Varese classificandosi terza e mancando per poco la partecipazione alle semifinali a cui parteciparono le prime due di ogni girone pi\u00f9 tre fra le seconde. L'anno successivo (1947-48) i gironi furono ridotti a 2 di 8 squadre ciascuno: inserita nel primo di questi assieme a Bari, Porto San Giorgio, San Giusto Trieste, Ginnastica Triestina, Gradisca, Milano e Venezia si classifica al quinto posto.\nAnd\u00f2 meglio nel 1948-49, il primo vero campionato nazionale formato da 12 squadre con partite di andata e ritorno. Gallarate si piazzer\u00e0 al quarto posto al termine della stagione, subito dietro a Bologna, Varese e Milano. Ben diverso il campionato successivo (1949-50) in cui piazzandosi al dodicesimo posto, retrocede assieme a Napoli, Torino e Trieste. Dopo una sola stagione, riesce a ritornare nel massimo campionato piazzandosi all'ottavo posto nel 1951-52 ma retrocedendo di nuovo al termine della stagione successiva assieme a Napoli. In questi campionati, il campo di gioco era all'aperto in via Sommaria.\nAnche per la mancanza di un vero e proprio palazzetto al coperto e la difficolt\u00e0 di reperimento di finanziatori, la societ\u00e0 decise di rinunciare all'iscrizione per quasi un ventennio, fintanto che nei primi anni settanta un gruppo nutrito di ex giocatori ricostitu\u00ec la societ\u00e0 che ha continuato l'attivit\u00e0 fino alla fine degli anni ottanta. Ancora problemi economici costringono la societ\u00e0 a ripartire dai campionati inferiori, riuscendo a risalire grazie a un gruppo di giovani.\nAnni '70 e '80- Rinascita, crisi e ripartenza"}
{"id": "3051279", "revid": "1305772", "url": "https://it.wikipedia.org/wiki?curid=3051279", "title": "Parco internazionale delle Bocche di Bonifacio", "text": "Il parco internazionale delle Bocche di Bonifacio (in francese \"parc international des Bouches de Bonifacio\", in corso \"parcu internaziunale di i Bucchi di Bunifaziu\"), in via di istituzione a partire dal 2010, \u00e8 un parco marino della Corsica (Francia) e della Sardegna (Italia), comprende la riserva naturale delle Bocche di Bonifacio e il parco nazionale dell'Arcipelago di La Maddalena.\nGestione.\nProvvedimenti istitutivi.\nIl parco \u00e8 stato istituito con la firma del trattato italo-francese a La Maddalena tra il Ministero dell'ambiente e della tutela del territorio e del mare italiano e l'omologo francese il 15 giugno 2010.\nEnte gestore.\nL'ente gestore \u00e8 l'Ente parco nazionale dell'Arcipelago di La Maddalena con sede a La Maddalena in via Azuni e con le altre sedi in via Giulio Cesare sempre a La Maddalena per la parte italiana e l'Office de l'Environnement de la Corse con sede in 14 Avenue Jean Nicoli a Corte per la parte francese.\nTerritorio.\nSuperficie.\nCopre una superficie marina di circa 93.000 ettari (80.000 in Francia e 13.046 in Italia) le bocche di Bonifacio tra Corsica e Sardegna, pi\u00f9 la parte meridionale del mar di Corsica e il mar Tirreno tra Porto Vecchio e le bocche di Bonifacio pi\u00f9 il mare antistante l'arcipelago di La Maddalena sempre nel mar Tirreno.\nComuni.\nLa riserva comprende la parte marina di 4 comuni francesi (Bonifacio, Figari, Monacia d'Aullene e Porto Vecchio) e la parte marina di quattro comuni italiani (La Maddalena Santa Teresa Gallura, Palau e Arzachena).\nIl parco \u00e8 accessibile da Porto Vecchio che dista 140\u00a0km da Bastia e 125\u00a0km da Aiaccio.\n\u00c8 anche accessibile da Bonifacio che dista 130\u00a0km da Aiaccio e 171\u00a0km da Bastia.\nAccessi.\nDa Porto Vecchio partono traghetti per Livorno, Napoli, Palau, Civitavecchia e Marsiglia, mentre da Bonifacio partono traghetti per Santa Teresa di Gallura in Sardegna.\nIl parco inoltre \u00e8 raggiungibile dagli aeroporti dall'aeroporto di Figari Sud Corse nel comune di Figari a 20\u00a0km da Porto Vecchio e a 25 da Bonifacio.\nDal paese di La Maddalena partono traghetti per Palau.\nDa Palau partono traghetti per Genova, Porto Vecchio e Napoli, la citt\u00e0 dista da 40\u00a0km da Olbia, 100\u00a0km da Nuoro, 100\u00a0km da Sassari, 120\u00a0km da Porto Torres e 260\u00a0km da Cagliari.\nL'aeroporto pi\u00f9 vicino \u00e8 quello di Olbia che dista 40\u00a0km da Palau."}
{"id": "3051281", "revid": "721466", "url": "https://it.wikipedia.org/wiki?curid=3051281", "title": "La lega", "text": "La Lega \u00e8 una canzone popolare socialista sorta inizialmente nella valle Padana, tra il 1890 e il 1914, entrata ben presto nel repertorio delle mondine. L'autore \u00e8 anonimo.\nRappresenta il simbolo della rivolta dei contadini contro i padroni alla fine del XIX secolo, quando le leghe, poi confluite in organizzazioni comuniste, socialiste e anarchiche, stavano cominciando a formarsi.\nViene inserita nel film \"Novecento\" di Bernardo Bertolucci quando i contadini, guidati da Anna, protestano perch\u00e9 i padroni rispettino i loro contratti e non li caccino dalle terre."}
{"id": "3051282", "revid": "1305772", "url": "https://it.wikipedia.org/wiki?curid=3051282", "title": "Anno 1404", "text": "Anno 1404 (conosciuto in Nord America come Dawn of Discovery) \u00e8 un videogioco strategico in tempo reale uscito il 25 giugno 2009 per Microsoft Windows. Il gioco \u00e8 stato sviluppato da Related Designs, prodotto da Blue Byte e pubblicato da Ubisoft. \u00c8 la settima opera della celebre serie \"Anno\", preceduto da \"Anno 1701\" e seguito da \"Anno 2070\". Anche se il gioco ruota attorno una serie di eventi immaginari, il concetto generale della trama si basa su aspetti di vita reale di storia medievale/rinascimentale come le Crociate, i progressi nel campo dell'architettura gotica, la costruzione di cattedrali, e del commercio anseatico che hanno portato all'aumento di commercianti patrizi e alle prime forme di capitalismo.\nIl 26 febbraio 2010 \u00e8 stata pubblicata un'espansione denominata \"\", nella quale viene introdotta la modalit\u00e0 multigiocatore.\nTrama.\n Il giocatore verr\u00e0 nominato vassallo di Lord Richard Northburg, cugino dell'imperatore. Come sopra detto, Northburg intende costruire la cattedrale per pregare affinch\u00e9 l'Imperatore guarisca. Cos\u00ec affider\u00e0 al giocatore piccoli compiti per aiutarlo in questa costruzione. In seguito per\u00f2 arriver\u00e0 Guy Forcas sostenendo che sono in corso i preparativi per una nuova crociata indetta dall'imperatore e che loro, per dovere feudale, devono aiutarlo. Compare inoltre Marie d'Artois, una vassalla molto religiosa, che sostiene di avere visioni e a cui verr\u00e0 affidato lo stesso dovere. A questo punto si fa notare il Cardinale Lucius che nomina il giocatore Cavaliere della Croce e si preparer\u00e0 un porto da cui, dopo altre peripezie, partiranno alcune navi con dei bambini a bordo. Durante il viaggio verranno per\u00f2 assaliti da un pirata, Hassan ben Sahid, che porter\u00e0 via i bambini. A questo punto a causa di una tempesta bisogner\u00e0 fermarsi su un'altra isola di Northburg. Cominciano i primi contatti con l'Oriente, come lo studioso Ibn Al Hakim e il Visir Al Zahir, che si dimostrer\u00e0 ancora non amichevole, ma a un certo punto si disporr\u00e0 a commerciare. Qui bisogna ritrovare tutti i bambini. A questo punto bisogna assalire il covo di ben Sahid, quando lui dir\u00e0 \"questi bambini mi erano stati consegnati da un certo Guy Forcas\". Cos\u00ec Northburg vorr\u00e0 avvisare l'imperatore di questa frode, ma Forcas interverr\u00e0 arrestandolo e si ritrover\u00e0 solo parecchio tempo dopo. Qui arriva Marie d'Artois, che si insedia nella regione e comincia a saccheggiare magazzini ovunque. A questo punto verr\u00e0 stretta un'alleanza con Al Zahir, e dopo tempo, verr\u00e0 rinvenuta una prova delle macchinazioni di Forcas, cos\u00ec Marie cambier\u00e0 idea e verranno distrutte tutte le navi. A questo punto per\u00f2 arriva il cardinale Lucius, che li additer\u00e0 come eretici e si lancer\u00e0 con le sue navi per ucciderli. Cos\u00ec si rifugeranno in una fortezza tra l'oceano. Ma Lucius si apposta l\u00ec vicino e terr\u00e0 il giocatore costantemente sotto pressione inviando eserciti e trabucchi a non finire, finch\u00e9 Al Zahir non arriver\u00e0 e porter\u00e0 via loro e molti cittadini, mentre nel frattempo Lucius brucer\u00e0 il torrione, scoprendolo vuoto e lanciando maledizioni. Nel frattempo,si raggiunge una zona orientale tranquilla, dove pare alloggi anche l'imperatore. Dopo aver scoperto una fortezza e liberato Lord Northburg e si potr\u00e0 chiedere ad un alchimista, Ibn Al Hakim, di fabbricare il componente di una pozione per guarire l'imperatore. A questo punto si torna nella regione patria, ma gran parte delle isole furono saccheggiate e quindi andranno alla citt\u00e0 di Northburg. A questo punto si far\u00e0 una gara di costruzione fra il giocatore e Lucius per ultimare per primi la cattedrale. Ma Lucius non accetter\u00e0 la sconfitta e scaglier\u00e0 le navi da guerra contro il giocatore, Al Zahir (che aveva un insediamento l\u00ec nei pressi) e Marie d'Artois. Tuttavia arriver\u00e0 l'Imperatore con una flotta da guerra e appianer\u00e0 Lucius. Dopo aver distrutto le ultime tre navi e scovato Lucius.Potr\u00e0 essere portato dall'Imperatore, che lo imprigioner\u00e0 in attesa del Papa.Nominer\u00e0 inoltre il giocatore Guardiano del Regno, poich\u00e9 Northburg rifiut\u00f2 di tenersi questo merito. Anche Marie lo ringrazier\u00e0 per aver sventato una crociata \"non voluta da Dio\",e Al Zahir convocher\u00e0 il Sultano, che spera di intensificare i rapporti con l'Occidente, insomma tutto finisce bene, ma male per Lucius.\nModalit\u00e0 di gioco.\nIl gioco \u00e8 incentrato principalmente nella costruzione di insediamenti urbani e nella produzione di beni e risorse tramite lo sfruttamento del territorio. In un ambiente caratteristico dell'inizio del XV secolo e tipicamente Rinascimento, il giocatore viene incaricato da Lord Richard Northburgh, cugino e tesoriere dell'Imperatore di uno Stato fittizio, di fornire il materiale necessario per la costruzione di una Cattedrale tramite la fondazione di una citt\u00e0 presso un'isola dell'arcipelago. La Cattedrale, in tal modo, agevoler\u00e0 l'efficacia delle preghiere per la guarigione dell'imperatore da una patologia la quale lo affligge da tempo. Il gioco proseguir\u00e0 tramite una variet\u00e0 notevole di missioni differenti, fra le quali il contributo logistico e militare ad una nuova Crociata intrapresa contro i Regni dell'Oriente, ove sar\u00e0 altres\u00ec possibile intervenire tramite la creazione di nuove rotte commerciali e insediamenti urbani."}
{"id": "3051284", "revid": "1652635", "url": "https://it.wikipedia.org/wiki?curid=3051284", "title": "Marilyn Manson", "text": "Il suo nome d'arte \u00e8 stato creato accostando il nome e il cognome di due figure iconiche statunitensi degli anni sessanta (l'attrice Marilyn Monroe e il criminale Charles Manson) al fine di sottolineare la bizzarra dicotomia della societ\u00e0 come una critica e contemporaneamente un elogio nei confronti degli Stati Uniti e della loro cultura. I suoi comportamenti controversi e le polemiche dovute ai suoi testi e video musicali lo hanno portato ad avere grande impatto sul pubblico e l'immaginario collettivo.\nBiografia.\nInfanzia e adolescenza.\nMarilyn Manson nasce in Ohio, unico figlio di Barb Wyer e Hugh Warner: ha ascendenze polacche e tedesche dalla parte del padre, ed \u00e8 lontano parente del commentatore politico conservatore Pat Buchanan. Fin dall'infanzia ha avuto una vita piuttosto strana e molto movimentata: nella sua autobiografia \"La mia lunga strada dall'inferno\", racconta delle perversioni sessuali del nonno (tra cui zoofilia e sadomasochismo) delle quali viene a conoscenza, insieme a suo cugino Chad, trovando nella cantina di casa riviste pornografiche di ogni tipo, falli finti, film a luci rosse e biancheria intima da donna. La cantina del nonno rappresentava per lui un luogo oscuro e infernale, che lo spaventava molto ma che al tempo stesso lo incuriosiva.\nDa piccolo frequenta la Chiesa Episcopale della madre, nonostante suo padre fosse cattolico. Frequenta la Heritage Christian School di Canton dalla prima alla decima classe: in quella scuola molte cose erano proibite, persino mangiare dolci, essendovi regole ferree di comportamento riguardo al modo di vestire, al fatto di tenere gli armadietti senza lucchetto e alla musica da ascoltare. Gli insegnanti erano paranoici verso tutto ci\u00f2 che secondo loro riconducesse al demonio. Incutevano terrore agli allievi con la venuta dell'Apocalisse, e quindi dell'Anticristo, che diviene ben presto la principale fonte di incubi del piccolo Brian. Questi e tanti altri piccoli episodi lo portano ad odiare quella scuola tanto da provare a farsi espellere, nonostante il disappunto dei propri genitori. Comincia cos\u00ec a spacciare dolci e produrre un giornalino pseudo-pornografico-satirico, ma tutto quello che ottiene da queste provocazioni \u00e8 solo qualche giorno di sospensione. Non si arrende ed escogita una nuova trasgressione: comincia a produrre e vendere a prezzi assurdi nastri con canzoni rock di Alice Cooper e Black Sabbath (artisti molto amati da Brian e malvisti dalla maggior parte delle persone che all'epoca lo circondavano) che poi ruba ai ragazzi ai quali li aveva venduti (gli armadietti non avevano i lucchetti) e che successivamente rivende; ma anche per questo episodio gli viene data solo una sospensione. La sua ultima trovata \u00e8 quella di mettere uno dei falli finti del nonno nel cassetto della sua maestra, ma nonostante ci\u00f2 non riesce a farsi trasferire in un'altra scuola.\nBrian infine capisce che non lo avrebbero mai espulso, dato che era uno dei pochi che poteva permettersi di pagare per intero la retta scolastica. Solo in seguito riuscir\u00e0 a convincere i genitori a mandarlo in una scuola pubblica, quando lui e la propria famiglia si trasferiscono in Florida, a Fort Lauderdale. Consegue il diploma alla GlenOak High School nel 1987 e nel 1990 si iscrive al Broward College di Fort Lauderdale. Per raggiungere la desiderata laurea in giornalismo comincia a scrivere articoli a tema musicale per una rivista della Florida del Sud, \"25th Parallel\". Grazie a questo impiego riesce a incontrare e intervistare molti musicisti con i quali la sua futura band si sarebbe confrontata, tra cui i My Life with the Thrill Kill Kult, The Perfect e Trent Reznor dei Nine Inch Nails.\nIl matrimonio con Dita von Teese ed il divorzio.\nIl 28 novembre 2005 ha sposato la modella burlesque Dita von Teese con una cerimonia privata nella loro casa; una cerimonia pi\u00f9 sontuosa si tenne il 3 dicembre dello stesso anno al Gurteen Castle, nella contea di Tipperary, in Irlanda, a casa dell'amico della coppia Gottfried Helnwein. Il matrimonio fu officiato dal regista surrealista Alejandro Jodorowsky. Il 30 dicembre 2006, Dita von Teese chiese il divorzio a causa di \"divergenze inconciliabili\".\nET.com e la rivista \"People\" annunciarono che Manson stava in realt\u00e0 avendo incontri extraconiugali con l'allora diciannovenne attrice Evan Rachel Wood, che avrebbe dovuto recitare nel suo film \"Phantasmagoria: The Visions of Lewis Carroll\" e che apparve nel 2007 nella videoclip del singolo \"Heart-Shaped Glasses.\" La relazione fu confermata dalla stessa von Teese in un'intervista con il \"Sunday Telegraph\": \u00abHo l'impressione che lui pensasse che non lo supportassi, ma la verit\u00e0 \u00e8 che non supportavo il suo stile di vita e arriv\u00f2 qualcun'altra che invece lo faceva\u00bb. L'abuso di alcolici da parte di Manson e la distanza tra i due furono inoltre citati come cause della rottura. La sentenza di divorzio si tenne presso la Corte Superiore di Los Angeles il 27 dicembre 2007.\nLe cause legali.\nNel settembre 1996, l'ex bassista della band di Manson Gidget Gein negozi\u00f2 un accordo con il cantante, grazie al quale avrebbe ricevuto 17.500 dollari in contanti, il 20% delle \"royalty\" pagate per ogni canzone da lui registrata o composta e la sua parte di ogni guadagno ottenuto dal gruppo quando ne era componente fisso; inoltre, l'accordo permetteva a Gein di dichiararsi ex componente dei Marilyn Manson. Questo patto, in ogni caso, non \u00e8 stato onorato: l'ex chitarrista e membro fondatore della band Daisy Berkowitz intent\u00f2 una causa da 15 milioni di dollari presso una corte di Fort Lauderdale contro il cantante, il gruppo e l'avvocato del gruppo David Codikow nel mese di gennaio 1998, in merito al suo addio forzato alla band nella primavera 1996.\nDaisy afferm\u00f2 di essere stato raggirato dalla band per \"migliaia di dollari in royalties, diritti e guadagni dai concerti\"; intent\u00f2 inoltre una causa contro Codikow per negligenza, sostenendo che \"Codikow ha rappresentato pi\u00f9 gli interessi di Warner che non quelli della band e ha dato a Warner un controllo sproporzionato sul nome della band, sulle registrazioni, sul merchandising e sui proventi dei concerti\". A ottobre dello stesso anno, la causa fu chiusa dalla corte per una cifra che non fu mai resa nota.\nIl 30 novembre 1998, pochi giorni dopo che la band aveva causato \"[un] totale [di] oltre 25,000 dollari\" di danni al backstage e alla stanza di hotel durante la tappa di Poughkeepsie del \"Mechanical Animals Tour,\" il giornalista di \"Spin\" Craig Marks intent\u00f2 una causa da 24 milioni di dollari contro Manson e le sue guardie del corpo per una presunta aggressione nei suoi confronti e la minaccia di uccidere la sua famiglia. Secondo un'intervista di Marks rilasciata al \"New York Post\", l'episodio si verific\u00f2 in seguito al disappunto di Manson dopo aver saputo che la rivista aveva rinnegato la promessa di dedicare la copertina del numero di gennaio 1998 alla band e alla sua storia. Secondo Marks, il cambio all'ultimo minuto avvenne a causa del fatto che il disco di Manson non stava vendendo bene. Il \"Post\" descrisse il giornalista come \"malconcio\". Manson, dal canto suo, afferm\u00f2:\nIl 19 febbraio 1999, Manson cit\u00f2 a sua volta in giudizio Marks per diffamazione e calunnia. Il cantante chiese 40 milioni di dollari di risarcimento, affermando che le dichiarazioni di Marks erano false e \"fatte con cattiveria, odio e ostilit\u00e0 personale\". Stando all'accusa, le dichiarazioni di Marks avrebbero \"pesantemente danneggiato e offeso la reputazione e la posizione [di Manson] nella professione della musica, nell'industria musicale e dell'intrattenimento, nella sua comunit\u00e0 e nel pubblico in generale\", e l'avrebbero sottoposto a \"grande vergogna, umiliazioni e offese\". Per quanto riguarda l'incidente di Poughkeepsie, Manson in seguito si scus\u00f2 e si offr\u00ec di risarcire i danni provocati.\nIn un'altra battaglia civile, David Diaz, responsabile della sicurezza per il concerto a Minneapolis del 27 ottobre 2000, chiese un risarcimento di 75,000 dollari presso una corte federale di Minneapolis. La corte, in ogni caso, si espresse in favore di Manson. In una causa civile presentata dalla Contea di Oakland in Michigan, Manson fu accusato di cattiva condotta sessuale nei confronti di un altro ufficiale di sicurezza, Joshua Keasler, durante il concerto di Clarkston del 30 luglio 2001. La Contea di Oakland accus\u00f2 inizialmente il cantante di aggressione e condotta sessuale criminosa, ma il giudice ridusse l'accusa a reato minore di cattiva condotta. Manson non impugn\u00f2 la sentenza, accettando di pagare una mora di 4,000 dollari, per raggiungere successivamente un accordo con condizioni non specificate.\nIl 3 aprile 2002 Maria St. John intent\u00f2 una causa presso la Corte Superiore di Los Angeles, accusando Manson di aver procurato cocaina a sua figlia, Jennifer Syme, e di averle insegnato a guidare sotto i suoi effetti. Dopo essere stata a una festa a casa di Manson, fu dato alla Syme un passaggio per tornare a casa; Manson afferma che fu portata a casa da un autista. Una volta a casa, la ragazza si mise al volante del suo stesso veicolo e mor\u00ec sul colpo quando si schiant\u00f2 con tre automobili parcheggiate. Manson ha affermato che non c'erano droghe o alcol alla festa. Il legale di St. John domand\u00f2: \"[se] non c'erano drink n\u00e9 droghe, perch\u00e9 mai la ragazza avrebbe avuto bisogno di un autista?\". Dalla sentenza emerse che Syme stava tornando alla festa su richiesta di Manson quando fece l'incidente. Il caso, BC271111, fu chiuso il 29 maggio 2003.\nIl 2 agosto 2007, l'ex componente del gruppo Stephen Bier intent\u00f2 una causa contro Manson, sostenendo che quest'ultimo non lo avesse pagato per il lavoro svolto per il gruppo, e chiedendo 20 milioni di dollari di risarcimento. Molti dettagli riguardanti la causa finirono in mano alla stampa. Nel novembre 2007 furono aggiunte ulteriori accuse nei confronti di Manson, secondo le quali il cantante avrebbe utilizzato i soldi della band per acquistare lo scheletro di un bambino e maschere fatte con pelle umana, oltre ad animali imbalsamati, come un orso grizzly e due babbuini, e una collezione di cimeli nazisti. Nel dicembre 2007 Manson controbatt\u00e9, sostenendo che Bier non ademp\u00ec ai suoi impegni come componente della band rifiutandosi di suonare in sala di registrazione e di promuovere il gruppo. Il 28 dicembre 2009 il caso si chiuse con un accordo che prevedeva il pagamento di 380.000 dollari ai legali di Bier, di cui 175.000 dollari furono pagati dall'assicurazione di Manson, mentre la quota rimanente fu pagata dagli ex manager di Bier, stando a quanto rivelato dal legale di Manson, Howard King.\nL'attivit\u00e0 artistica.\nCarriera musicale.\nManson form\u00f2 insieme al chitarrista Scott Putesky i Marilyn Manson &amp; the Spooky Kids in Florida nel 1989 (il nome del gruppo sar\u00e0 poi accorciato semplicemente in Marilyn Manson nel 1992). Mentre era impegnato con gli Spooky Kids, fu coinvolto insieme a Jeordie White e Stephen Gregory Bier Jr. in due progetti paralleli: i Satan on Fire, un finto gruppo di christian metal in cui suonava il basso, e i Mrs. Scabtree, band formata con White e la sua allora fidanzata Jessicka (ai tempi vocalist dei Jack Off Jill) allo scopo di aggirare alcune clausole contrattuali che proibivano ai Marilyn Manson di suonare in certi locali.\nNell'estate 1993, la band fu notata da Trent Reznor, che produsse il disco di debutto del gruppo, \"Portrait of an American Family\", tramite la sua casa discografica, la Nothing Records. La band cominci\u00f2 a diventare un fenomeno cult a livello locale, che crebbe con l'uscita di \"Smells Like Children\" nel 1995. Il disco conteneva infatti la prima grande hit del gruppo, \"Sweet Dreams (Are Made of This)\", cover del successo degli Eurythmics datato 1983.\nIl secondo disco dei Marilyn Manson, \"Antichrist Superstar\" (co-prodotto da Trent Reznor) ebbe un successo persino maggiore. Solo negli Stati Uniti, tre album della band hanno conquistato il disco di platino, altri tre il disco d'oro e la band ha visto il debutto di sei dei suoi album in top ten, di cui due direttamente al primo posto. Manson fece da produttore per i Jack Off Jill. Aiut\u00f2 la band a farsi un nome e produsse gran parte dei loro primi lavori, suonando anche la chitarra nel brano \"My Cat\" e permettendo alla band di aprire molti dei concerti dei Marilyn Manson nella Florida del Sud.\nScrisse inoltre per loro le note del disco \"Humid Teenage Mediocrity 1992\u20131996\", una collezione delle prime registrazioni dei Jack Off Jill. Manson apparve come ospite nel disco \"Flesh of My Flesh, Blood of My Blood\" di DMX e in \"2000 Years of Human Error\" dei Godhead, unico disco pubblicato dalla Posthuman Records, etichetta fondata dallo stesso Manson, e fece un cameo nel videoclip di Eminem \"The Way I Am\", nel periodo in cui il cantante venne accusato insieme alla sua band di essere il responsabile per il massacro della Columbine High School (il rapper, nella canzone, scrive: \"When a dude's getting bullied and shoots up his school and they blame it on Marilyn\", ossia \"Quando un ragazzo \u00e8 vittima di bullismo e spara nella sua scuola e danno la colpa a Marilyn\").\nFilm e televisione.\nManson debutt\u00f2 nel mondo del cinema nel 1997, come attore nel film \"Strade perdute\" di David Lynch, nel quale interpretava un attore pornografico. Da allora ha fatto varie comparse e camei in film come \"Party Monster\", \"Amiche cattive\" di Rose McGowan (ex fidanzata di Manson), \"Ingannevole \u00e8 il cuore pi\u00f9 di ogni cosa\" di Asia Argento (nella versione italiana \u00e8 doppiato dall'allora di lei compagno Morgan), \"La setta delle tenebre\" e altri. Nel 2002 fu intervistato da Michael Moore nel documentario politico \"Bowling a Columbine\" riguardo alle possibili motivazioni dietro al massacro della Columbine High School e le accuse secondo le quali la sua musica avrebbe in qualche modo causato la tragedia. \u00c8 inoltre apparso in versione cartone animato in \"Clone High\" e \"I Griffin\", e ha partecipato a molti episodi della serie di MTV \"Celebrity Deathmatch\", diventando campione non ufficiale e mascotte dello show; diede lui stesso la voce alla versione di s\u00e9 stesso in plastilina e realizz\u00f2 il brano \"Astonishing Panorama of the Endtimes\" per la colonna sonora del programma.\nNel mese di luglio 2005, Manson dichiar\u00f2 a \"Rolling Stone\" che stava spostando la sua attenzione dalla musica al cinema (\"Non penso che valga la pena di mettere musica al mondo ora come ora. Non voglio fare arte che altre persone, in particolare le compagnie discografiche, stanno tramutando in un prodotto. Voglio solo fare arte\"). Si dice che Johnny Depp si ispir\u00f2 a Manson per il personaggio di Willy Wonka nel film \"La fabbrica di cioccolato\". Lo stesso Manson si espresse interessato nell'interpretare il ruolo di Willy Wonka nel film. Manson interpreter\u00e0 inoltre il cantante death metal Lars, frontman della fittizia band omonima, nel film \"Splatter Sisters\" di Adam Bhala Lough, per il quale realizzer\u00e0 anche una colonna sonora originale.\nContributi artistici.\nPhantasmagoria: The Visions of Lewis Carroll.\nDal 2004 Manson ha lavorato al suo primo progetto cinematografico, \"Phantasmagoria: The Visions of Lewis Carroll\", un film horror fantasy basato sulla vita e le idee visionarie dello scrittore Lewis Carroll, autore di \"Alice nel paese delle meraviglie\". Annunciato inizialmente come un'uscita limitata al web, si decise in seguito di distribuire il film anche alle sale cinematografiche, impiegando un budget stimato intorno ai 4,2 milioni di dollari fornito dalla Wild Bunch, con una data d'uscita fissata a met\u00e0 2007. Il film avrebbe segnato il debutto alla regia del cantante, il quale avrebbe inoltre vestito i panni di Carroll. Per la realizzazione della colonna sonora, Manson si sarebbe avvalso di musiche originali e alcuni suoi brani inediti al pubblico.\nNel cast artistico figuravano Lily Cole come Alice, e Tilda Swinton e Evan Rachel Wood. Per convincere la Wild Bunch a finanziare il film, Manson realizz\u00f2 un trailer promozionale di proprio pugno nel quale veniva grosso modo interpretato il disegno mentale che il cantante aveva in mente di trasporre su pellicola. La produzione del film \u00e8 stata posticipata pi\u00f9 volte fino alla fine del tour di \"Eat Me, Drink Me\". Nel settembre 2010, visto che nessuna casa di distribuzione si dimostr\u00f2 interessata al film, anche dopo aver reso pubblico il trailer grezzo per ricercare ulteriori possibili investitori, la produzione fu interrotta. In ogni caso, il co-sceneggiatore Anthony Silva dichiar\u00f2 durante un'intervista che il progetto \u00e8 ancora acceso, e che le voci secondo le quali sarebbe stato accantonato sono solo un mito. Successivamente nel 2014 Manson annuncia sulla propria pagina Facebook che il progetto Phantasmagoria \u00e8 di nuovo in produzione e si definisce entusiasta di poter recitare lui stesso nei panni di Lewis Carrol.\nPittura.\nManson dichiar\u00f2 nel 2004, in un'intervista rilasciata alla rivista \"i-D magazine\", di aver cominciato a dipingere acquerelli nel 1999, quando realizz\u00f2 schizzi in cinque minuti e li vendette a spacciatori di droga. Tra il 13 e il 14 settembre 2002 si tenne la sua prima esposizione, intitolata \"The Golden Age of Grotesque\", presso il Los Angeles Contemporary Exhibitions Centre. Max Henry della rivista \"Art in America\" paragon\u00f2 le sue opere ai lavori di un \"paziente che soffre di disturbi psichiatrici, al quale vengono dati materiali da utilizzare come terapia\", aggiungendo che il suo lavoro non sarebbe mai stato preso sul serio in un contesto di belle arti, scrivendo che il valore era \"nella loro celebrit\u00e0, non nel lavoro in s\u00e9\".\nIl 14 e 15 settembre 2004, Manson tenne una seconda mostra, la prima notte a Parigi e la seconda a Berlino. La mostra era intitolata \"Trismegistus,\" nome da lui attribuito al dipinto centrale dell'intera collezione (un grande Cristo con tre teste dipinto su un pannello di legno antico preso da un tavolo da imbalsamazione). Manson denomin\u00f2 il suo movimento artistico \"Celebritarian Corporation\". Coni\u00f2 uno slogan per il movimento: \"We will sell our shadow to those who stand within it\" (traduzione approssimativa: \"Venderemo la nostra ombra a quelli che ci stanno dentro\"). Nel 2005 disse che la Celebritarian Corporation \u00e8 stata \"in incubazione per sette anni\": se corretto, indicherebbe che il movimento, in qualche modo, \u00e8 cominciato nel 1998.\nCelebritarian Corporation \u00e8 anche il nome di una galleria d'arte appartenente allo stesso Manson, chiamata \"Celebritarian Corporation Gallery of Fine Art\", situata a Los Angeles e inaugurata con la terza mostra di Manson. Dal 2 al 17 aprile 2007, i suoi lavori pi\u00f9 recenti sono stati protagonisti di una mostra allo Space 39 Modern &amp; Contemporary in Florida. 40 opere di questa mostra sono poi state trasportate in Germania, alla Gallery Brigitte Schenk di Colonia per un'esposizione pubblica tenutasi dal 28 giugno al 28 luglio 2007. A Manson fu vietato l'accesso al Duomo di Colonia quando era in citt\u00e0 aspettando l'inizio della mostra. La causa, disse Manson, era il suo trucco. Nel 2010 \u00e8 stato protagonista, insieme a David Lynch, di una grande mostra artistica alla Kunsthalle Gallery di Vienna intitolata \"Genealogies of Pain\", durante la quale present\u00f2 20 nuovi dipinti. Nel 2011 ha presentato le sue opere presso l'Antiguo Colegio de San Ildefonso in Messico.\nVideogiochi.\nLa prima apparizione di Manson in un videogioco \u00e8 avvenuta con il videogioco \"Celebrity Deathmatch\", in cui un Marilyn Manson in \"versione pupazzo di plastilina\" combatte contro altri personaggi dello spettacolo su un ring: curiosamente, \u00e8 stato lo stesso cantante a prestare la voce al suo alter ego. La sua canzone \"Astonishing Panorama of the Endtimes\" \u00e8 stata usata come colonna sonora di Celebrity Deathmatch. Nel 2005 viene pubblicato il videogioco \"Area 51\", Manson d\u00e0 voce ad Edgar, un Grigio.\nIl suo brano \"Cruci-Fiction in Space\" ha fatto da colonna sonora per uno spot televisivo del videogioco \"The Darkness\". Il brano \"Use Your Fist and Not Your Mouth\" \u00e8 stato impiegato come sottofondo per i titoli di coda dei videogiochi \"Cold Fear\" e \"Spawn: Armageddon\", mentre il brano \"The Beautiful people\" \u00e8 stato usato nel videogioco \"Smackdown: Shut Your Mouth\". Il brano \"Four Rusted Horses\" vanta una versione alternativa che \u00e8 stata utilizzata nei trailer del videogioco \"F.3.A.R.\". Un remix del brano \"Tainted Love\" appare nel trailer del videogioco \"\" e nel trailer di \"Twisted Metal\".\nBeneficenza.\nManson \u00e8 impegnato in cause di beneficenza.\nAltre attivit\u00e0.\nCommercio e pubblicit\u00e0.\nManson ha lanciato \"Mansinthe\", la sua personale marca di assenzio prodotto in Svizzera, accolto freddamente dai critici, che hanno paragonato l'odore della bevanda con quello delle acque di scarico e hanno descritto il sapore come \"semplicemente piatto\", ma che si \u00e8 piazzato al secondo posto, dietro solo al \"Versinthe\", in una top 5 degli assenzi e ha vinto una medaglia d'oro alla World Spirits Competition 2008 di San Francisco. Prima della realizzazione del prodotto, Manson ha detto: \"Spero che esca per Natale in modo che i genitori lo possano regalare ai propri figli\".\nManson ha voluto occuparsi personalmente della scelta degli ingredienti, della distillazione e anche dell'etichetta della bottiglia, che raffigura uno dei suoi dipinti, \"When I Get Old I Would Like a Drink\", il quale mostra un uomo calvo di colore verde davanti a un bicchiere di assenzio. Per un breve periodo di tempo, successivamente alla pubblicazione dell'omonimo album, \u00e8 stata messa in commercio una bevanda energetica chiamata \"Eat Me, Drink Me\", la bevanda fu creata dalla Boston America Co., ed era venduta al prezzo di 2,99 dollari a lattina. Attualmente \u00e8 fuori produzione.\nNel 2012, il brano \"Doll-Dagga Buzz-Buzz Ziggety-Zag\" \u00e8 stato utilizzato da Citroen in uno spot televisivo nazionale per pubblicizzare la Citro\u00ebn DS5. \nNel 1996 ricevette una chiamata: \"Il dottore le vuole parlare\" e Warner rispose che a qualsiasi ora di qualsiasi giorno sarebbe stato disponibile. Il \"dottore\" era Anton LaVey, fondatore della Chiesa di Satana. Con LaVey nacque anche uno dei soprannomi di Manson, \"Reverendo\": LaVey, dopo aver conosciuto abbastanza bene Brian, decise di donargli la tessera della Chiesa di Satana e di nominarlo appunto reverendo della medesima.\nA questo proposito, in un'intervista Manson ha affermato: \"Non sono mai stato e non sar\u00f2 mai un adoratore di Satana, per il semplice fatto che il diavolo non esiste. Il satanismo \u00e8 l'adorazione di noi stessi, responsabili del nostro bene e del nostro male\". Successivamente l'artista ha lasciato la Chiesa di Satana. Manson ha dichiarato in varie interviste che l'unico momento in cui si strucca, rimuovendo la cipria bianca, \u00e8 quando si deve radere il viso, la indossa anche quando dorme, anche se di recente (dal 2012 in poi) lo si \u00e8 visto spesso in pubblico struccato. Dal 2012 Brian non indossa pi\u00f9 la famosa lente a contatto bianca all'occhio sinistro.\nDopo la dichiarazione di Manson ai media secondo la quale indosserebbe pantaloni di pelle neri per 24 ore al giorno, l'associazione a favore dei diritti degli animali PETA ha inserito Manson nella sua classifica delle \"Celebrit\u00e0 peggio vestite del 2008\". Nel settembre del 2012 appare online una lettera di Charles Manson indirizzata a Marilyn Manson. Difficile comprendere il soggetto del messaggio, anche a causa dello stile molto personale di comunicare di Charles Manson. Ad oggi non si sa di alcuna replica della rockstar alla curiosa missiva.\nProgetti non portati a termine.\nBrian spesso durante varie interviste ha fatto riferimento a progetti che ha in mente per il futuro, tra questi c'\u00e8 la realizzazione di una linea di cosmetici, ha infatti affermato: \u00abChi se non uno come me che si trucca da sempre \u00e8 la persona adatta a fondare una linea di cosmetici?\u00bb Brian nel 2000, prima che venisse pubblicato l'album \"Holy Wood\", ha parlato spesso di un libro di cui lui sarebbe l'autore. Il libro in questione sarebbe una sorta di romanzo omonimo all'album che sarebbe stato pubblicato proprio in contemporanea con l'uscita di questo; ne \u00e8 stato anche pubblicato un intero capitolo leggibile sul web, ma anche questo \u00e8 un progetto che non ha mai visto la luce.\nDi recente il cantante ha affermato che il libro \u00e8 stato concluso ma per ora non pu\u00f2 essere pubblicato perch\u00e9 contiene materiale che contrasterebbe con vari marchi pubblicitari. Altro progetto non portato a termine \u00e8 il film \"Phantasmagoria: The Visions of Lewis Carroll\", annunciato nel 2004 e concepito come una rivisitazione del romanzo \"Le avventure di Alice nel Paese delle Meraviglie\" in chiave horror. Il cantante ha stanziato svariati milioni di dollari per la realizzazione del film ed ha girato alcune scene, che sono state pubblicate in rete e sono tuttora visibili, ma anche di questo progetto non si ha pi\u00f9 notizia."}
{"id": "3051286", "revid": "33747064", "url": "https://it.wikipedia.org/wiki?curid=3051286", "title": "Isabella d'Angi\u00f2", "text": ""}
{"id": "3051288", "revid": "1566286", "url": "https://it.wikipedia.org/wiki?curid=3051288", "title": "Lydia Johnson", "text": "Biografia.\nCresciuta in Russia, a dieci anni studia col balletto di Mosca per poi abbandonare la danza classica dandosi all'intrattenimento ballettistico da vaudeville. Nel corso della sua carriera si sposer\u00e0 col ballerino inglese Albert Johnson del quale manterr\u00e0 il cognome. La loro figlia, Elena, preso il nome d'arte di Lucy D'Albert, diverr\u00e0 poi una sciantosa, esibendosi nei teatri di tutta Italia.\nLa Johnson pat\u00ec le conseguenze della rivoluzione d'ottobre, spostandosi con la famiglia da Mosca a Kiev, poi a Odessa (dove conobbe il futuro compagno Kostantin Asperov), Baku, Istanbul e infine la Francia e l'Italia, esattamente Napoli, nonostante le tourn\u00e9e la portassero in tutta Italia e anche negli Stati Uniti d'America.\nNegli anni venti si improvvis\u00f2 fantasista jazz scritturando alcune tra le pi\u00f9 promettenti jazz band del momento e portandole in tourn\u00e9e in tutti i teatri: il suo contributo alla diffusione del genere in Italia fu prominente. Fu canzonettista del variet\u00e0, arrivando al successo anche grazie a canzoni come \"Sulla scogliera\"; fu la prima diva del teatro italiano a lanciare negli spettacoli numeri di ballo di soubrettes e di ragazze straniere.\nNel 1924 lancia la canzone di Dino Rulli, \"Scettico blues\", che avr\u00e0 un notevole successo anche all'estero.\nNel 1929, in occasione della trionfale tourn\u00e9e al teatro Eldorado di Napoli, present\u00f2 la canzone \"Ti voglio bene\" (I love you so) che scrisse personalmente con il poeta Enzo Bonagura e con la musica di Fred Culley e presentata dalla casa editrice musicale La Canzonetta. Nello stesso anno, fond\u00f2 una sua compagnia teatrale con la quale diede spettacolo anche in Egitto: in Italia prosegu\u00ec nel variet\u00e0, nella rivista e si ciment\u00f2, come del resto aveva gi\u00e0 fatto a Odessa, nel cinema con pellicole come \"Le due madri\" e \"L'allegro fantasma\" di Amleto Palermi al fianco di attori come Vittorio De Sica e Tot\u00f2.\nLa sua carriera prosegu\u00ec bene o male ininterrottamente fino alla sua morte, nel 1969."}
{"id": "3051292", "revid": "293377", "url": "https://it.wikipedia.org/wiki?curid=3051292", "title": "Jadotville", "text": ""}
{"id": "3051293", "revid": "149587", "url": "https://it.wikipedia.org/wiki?curid=3051293", "title": "Olena Khomrova", "text": ""}
{"id": "3051294", "revid": "1266208", "url": "https://it.wikipedia.org/wiki?curid=3051294", "title": "Serie A 1959 (hockey su pista)", "text": "La Serie A 1959 \u00e8 stata la 36\u00aa edizione (la 10\u00aa a girone unico), del torneo di primo livello del campionato italiano di hockey su pista. La competizione ha avuto inizio il 28 maggio e si \u00e8 conclusa il 26 settembre 1959.\nLo scudetto \u00e8 stato conquistato dal per la dodicesima volta nella sua storia, la seconda consecutivamente.\nStagione.\nNovit\u00e0.\nNel 1959 la Serie A vide ai nastri di partenza dieci club. Al torneo parteciparono: , , , , , , , e le neopromosse e .\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 18 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la nona e la decima classificata retrocedettero in Serie B.\nAvvenimenti.\nIl campionato inizi\u00f2 il 28 maggio 1959. Il Monza alla quinta giornata si port\u00f2 in testa alla classifica seguito dal Novara e dalla Triestina. I brianzoli arrivarono ad avere alla dodicesima giornata ben quattro punti di vantaggio sui piemontesi e sembravano avviati a vincere il titolo. Gli azzurri per\u00f2 non si arresero e nelle ultima quattro giornate recuperarono lo svantaggio grazie alla flessione del Monza che incapp\u00f2 in due sconfitte consecutive seguite da un pareggio; il Novara si laure\u00f2 cos\u00ec per la dodicesima volta nella sua storia campione d'Italia, la seconda consecutiva. Ferruccio Panagini del Novara segnando 58 reti vinse per la sesta ed ultima volta la classifica dei cannonieri.\nClassifica finale.\nLegenda:\nNote:"}
{"id": "3051297", "revid": "73843", "url": "https://it.wikipedia.org/wiki?curid=3051297", "title": "Giovanni Grasso", "text": ""}
{"id": "3051301", "revid": "599013", "url": "https://it.wikipedia.org/wiki?curid=3051301", "title": "Bruno Wolfer", "text": "Carriera.\nIn carriera Bruno Wolfer colse 6 vittorie, fra cui la vittoria di tappa al Giro d'Italia 1979, e alcuni rilevanti piazzamenti, come due secondi posti nella prova in linea dei campionati nazionali (1979 e 1982), secondo al Giro del Piemonte 1981 e terzo alla Coppa Agostoni 1980.\n\u00c8 padre di Andrea Wolfer, anch'essa ciclista professionista."}
{"id": "3051304", "revid": "339392", "url": "https://it.wikipedia.org/wiki?curid=3051304", "title": "Bogdan Nikishin", "text": ""}
{"id": "3051305", "revid": "287204", "url": "https://it.wikipedia.org/wiki?curid=3051305", "title": "Nettario", "text": ""}
{"id": "3051308", "revid": "219110", "url": "https://it.wikipedia.org/wiki?curid=3051308", "title": "OS-9", "text": "OS-9 \u00e8 una famiglia di sistemi operativi multitasking, sistema real-time, basato sui processi, multiutenza e Unix-like sviluppati negli anni 1980, originariamente da Microware Systems Corporation per il microprocessore Motorola 6809. Successivamente acquisito da RadiSys Corporation, \u00e8 dal 2013 di propriet\u00e0 di Microware LP \nLa famiglia OS-9 era popolare per computer general-purpose e rimane in uso nei sistemi embedded commerciali e tra gli hobbisti. Oggi, OS-9 \u00e8 il \"nome di prodotto\" usato sia per i sistemi operativi scritti in linguaggio macchina per la serie Motorola 68000 e sia per la versione portabile (PowerPC, x86, ecc.) scritta in C, originariamente conosciuto come OS-9000.\nStoria.\nLa prima versione (\"OS-9 Level One\"), datato 1979\u201380, era scritto in linguaggio assembly per la CPU Motorola 6809, e forniva un singolo spazio di indirizzamento di 64\u00a0kB in cui erano eseguiti tutti i processi. Era stato sviluppato come sistema operativo di supporto per il progetto BASIC09, attraverso un contratto con Motorola che lo vedeva come parte dello sviluppo per il 6809. Una successiva versione per il 6809 (\"Level Two\") si avvantaggiava dell'hardware per il mapping della memoria, supportando nella maggior parte delle implementazioni fino a 2 MB di memoria (nel 1980) e includendo in alcune piattaforme anche una GUI (interfaccia grafica).\nConflitto sul nome e decisione della corte.\nNel 1999, diciannove anni dopo il rilascio di OS-9, Apple rilascia Mac OS 9. Microware quell'anno cit\u00f2 in giudizio la Apple per violazione dei diritti d'autore. Sebbene il giudice sentenzi\u00f2 che ci sarebbe stata poca probabilit\u00e0 di confondersi tra i due nomi registrati, alcuni utenti del Macintosh, che non erano a conoscenza del relativamente sconosciuto OS-9 di Microware, avevano postato messaggi sul newsgroup news://comp.os.os9 non realizzando cosa fosse l'OS-9.\nNel 2000, RadiSys acquist\u00f2 Microware vicina alla bancarotta per entrare in possesso delle risorse riguardanti il network tra processori Intel IXP-1200. L'acquisizione infuse i capitali necessari e permise a Microware di continuare lo sviluppo ed il supporto di OS-9. Nel 2009, OS-9 \u00e8 ancora supportato da RadiSys e Microware.\nTecnologia.\nProgetto moderno ed arcaico.\nOS-9 (specialmente dalla versione 68K in avanti) si distingue chiaramente dalla precedente generazione di sistemi operativi embedded in parecchi aspetti:\nInvece, quando lo si paragona con sistemi operativi pi\u00f9 moderni:\nTask scheduling.\nIl kernel real-time di OS-9 permette l'esecuzione simultanea di applicazioni indipendenti multiple, attraverso le feature di task switching e comunicazioni inter-processo. Tutti i programmi OS-9 vengono eseguiti come processi che contengono almeno un processo \"leggero\" (thread) ma effettivamente pu\u00f2 contenere un illimitato numero di thread. All'interno di un processo, questi processi \"leggeri\" condividono la memoria, path di ingresso e di uscita e altre risorse, in accordo con le specifiche e le API dei thread POSIX. OS-9 schedula i thread usando un algoritmo a schedulazione pre-rilascio (preemptive) con priorit\u00e0 fisse e con schedulazione round-robin tra i thread con la stessa priorit\u00e0. \u00c8 supportato il time slicing (a quanti di tempo). I livelli di priorit\u00e0 possono essere suddivisi in range che supportano l'\"invecchiamento\" e la schedulazione a pi\u00f9 alta priorit\u00e0. Ogni processo pu\u00f2 accedere a qualsiasi risorsa di sistema chiedendo ad OS-9 l'appropriata richiesta di servizio. Ad ogni momento di schedulazione, OS-9 confronta la priorit\u00e0 del thread in testa alla coda di priorit\u00e0 correntemente attiva con la priorit\u00e0 del thread corrente. OS-9 fa lo switch di contesto verso il thread nella coda attiva se la sua priorit\u00e0 \u00e8 pi\u00f9 alta della priorit\u00e0 del processo corrente. L'invecchiamento incrementa artificialmente l'effettiva priorit\u00e0 dei thtread nella code attiva al passare del tempo. A intervalli definiti, il time slicing rimette il thread correntemente in esecuzione nella coda attiva dietro gli altri thread che hanno la medesima priorit\u00e0.\nConfronto con Unix.\nLa nozione dei processi e dei percorsi di I/O da parte di OS-9 \u00e8 abbastanza simile a quella di UNIX in quasi tutti gli aspetti, ma ci sono alcune differenze significative. Prima di tutto il file system non \u00e8 un singolo albero ma una foresta, dove ogni albero corrisponde ad un differente dispositivo. Secondo, OS-9 non ha una chiamata di sistema alla Unix come la 'fork()'; ha invece una chiamata di sistema che crea un processo per eseguire uno specifico programma, facendo quindi un lavoro simile ad una fork-exec o ad una spawn. Inoltre i processi di OS-9 tengono traccia di due \"directory correnti\" piuttosto che una sola; la \"directory corrente di esecuzione\" \u00e8 la directory dove cercher\u00e0 per default di caricare i programmi da eseguire (che \u00e8 ovviamente simile all'uso della variabile d'ambiente PATH sotto UNIX). L'altra \u00e8 la directory corrente per i dati. OS-9 ha avuto una progettazione modulare fin dalla nascita, influenzato dalle idee dei progettisti del 6809 e di come si aspettavano sarebbe stato distribuito il software nel futuro (si veda la serie di articoli in tre parti pubblicati da \"Byte\" di Gen-Mar 1979 scritti da Terry Ritter e altri progettisti della CPU di Motorola). \nLo OS-9 (non-68000) supporta i POSIX threads. Un singolo processo pu\u00f2 far partire un qualsiasi numero di thread.\nLa rivalit\u00e0 tra Unix ed OS-9 divenne cos\u00ec aspra che nella versione 2.4 del manuale \"Using Professional OS-9\" era presente questa voce che descriveva UNIX nel glossario della appendice C:\n UNIX:\n An operating system similar to OS-9, but with less functionality and \n special features designed to soak up excess memory, disk space and CPU \n time on large, expensive computers.\nLa voce pu\u00f2 essere cos\u00ec tradotta: Unix, sistema operativo simile ad OS-9 ma con minori funzionalit\u00e0 e con speciali caratteristiche progettate per saturare la memoria in eccesso, lo spazio su disco e il tempo di CPU di grandi e costosi computer.\nQuesta voce fu poi rimossa nella versione 3.0 del manuale.\nLa shell di OS-9 aveva una easter egg nella sua command history, invocata con CTRL-A. Appena dopo un reboot, la command history sarebbe dovuta essere vuota; se per\u00f2 l'utente digitava un singolo spazio seguito da un backspace e poi premeva CTRL-A, venivano visualizzati i nomi degli autori: 'by K. Kaplan, L. Crane, R. Doggett'."}
{"id": "3051312", "revid": "33747499", "url": "https://it.wikipedia.org/wiki?curid=3051312", "title": "Nectarius", "text": ""}
{"id": "3051318", "revid": "3115", "url": "https://it.wikipedia.org/wiki?curid=3051318", "title": "Classicismo cromatico", "text": "Per classicismo cromatico si intende la tecnica pittorica, tipica dell'ambiente veneto e veneziano della seconda met\u00e0 del XVI secolo, adottata dapprima da Tiziano e successivamente da altri artisti veneti. Con essa il pittore era in grado di conferire un particolare realismo alle figure attraverso l'unico uso del colore; in questa tecnica il disegno passa in secondo piano e non \u00e8 il principale elemento che costituisce l'opera d'arte: le linee ed i volumi sono infatti sottolineati ed amplificati dalla brillantezza dei colori.\nTra le opere del Tiziano ascrivibili a questo periodo vi sono: le pale d'altare \"L'Assunta\" e \"Pesaro\" per la chiesa di Santa Maria dei Frari, il \"polittico Averoldi\" per la chiesa dei Santi Nazario e Celso di Brescia, i ritratti: l\"'Uomo dal guanto\", \"Carlo V con il cane\" e la \"Venere di Urbino\"."}
{"id": "3051319", "revid": "392652", "url": "https://it.wikipedia.org/wiki?curid=3051319", "title": "Emanuel Bowen", "text": "In particolare, fu l'incisore ufficiale di re Giorgio II d'Inghilterra e Luigi XV di Francia. Dal 1714 cominci\u00f2 a lavorare a Londra dove pubblic\u00f2 alcune delle pi\u00f9 belle mappe dell'epoca. Una delle sue prime opere fu \"Britannia Depicta\". Avendo il desiderio di pubblicare un atlante pi\u00f9 consistente, ma non possedendone i mezzi, decise di unirsi a Thomas Kitchin con il quale pubblic\u00f2 \"The large English Atlas\", completato poi nel 1767. Le mappe delle contee inglesi presenti in quell'atlante erano di gran lunga le pi\u00f9 grandi mai realizzate ed erano anche abbastanza differenti dalle altre mappe a causa dei dettagli topografici e storici incisi attorno alle mappe stesse in qualsiasi spazio bianco. Pi\u00f9 avanti l'atlante fu ristampato, l'unica differenza fu che le mappe furono ridotte in grandezza. Bowen collabor\u00f2 inoltre con John Lodge Cowley per il quale incise diverse mappe e pubblic\u00f2 anche un libro di mappe stradali, molto somiglianti a quelle contenute nel suo atlante. Come molti altri cartografi del suo tempo, mor\u00ec in povert\u00e0. Il lavoro di Emanuel fu continuato dal figlio Thomas, il quale pubblic\u00f2 successivamente alcuni lavori molto interessanti."}
{"id": "3051320", "revid": "767487", "url": "https://it.wikipedia.org/wiki?curid=3051320", "title": "Brothers (The Black Keys)", "text": "Brothers \u00e8 il sesto album del duo musicale The Black Keys, pubblicato il 18 maggio 2010 dalla Nonesuch Records.\nNel 2011 i The Black Keys vincono 3 Grammy Awards per il miglior album di musica alternativa, per il miglior aspetto fisico di un album e per la migliore performance vocale rock di un gruppo, quest'ultimo per il singolo \"Tighten Up\".\nIl titolo, la lista delle tracce e la copertina sono state rivelate il 2 marzo 2010 da Pitchfork Media.\nIl primo singolo estratto dall'album \u00e8 stato \"Tighten Up\". L'album ha debuttato al terzo posto della Billboard 200 con circa 73.000 vendute nella prima settimana negli Stati Uniti, diventando cos\u00ec l'album con il debutto di maggiore successo della band."}
{"id": "3051321", "revid": "287204", "url": "https://it.wikipedia.org/wiki?curid=3051321", "title": "Klub Sportowy Pa\u0142ac Bydgoszcz", "text": "Il Klub Sportowy Pa\u0142ac Bydgoszcz \u00e8 una societ\u00e0 pallavolistica femminile polacca con sede a Bydgoszcz: milita nel campionato polacco di Liga Siatk\u00f3wki Kobiet.\nStoria.\nLa squadra del Klub Sportowy Pa\u0142ac Bydgoszcz viene fondata nel 1982. In poco meno di dieci anni raggiunge l'apice della propria storia: agli inizi degli anni novanta, infatti, riesce a vincere una Coppa di Polonia, nella stagione 1990-91, ed un campionato, la stagione successiva.\nDopo quasi dieci anni senza grandi risultati, arriva la vittoria dell'edizione 2000-01 della Coppa di Polonia, ma resta una vittoria isolata. Nella stagione 2004-05 il Bydgoszcz riesce a vincere la sua terza Coppa di Polonia, ottenendo cos\u00ec l'accesso alla prima edizione della Supercoppa polacca, che riesce a vincere al tie-break contro lo Stowarzyszenie Siatk\u00f3wki Kaliskiej Calisia Kalisz."}
{"id": "3051324", "revid": "120568968", "url": "https://it.wikipedia.org/wiki?curid=3051324", "title": "Asteroidi troiani di Marte", "text": "Gli asteroidi troiani di Marte sono un gruppo di asteroidi che condividono l'orbita e il periodo orbitale del pianeta Marte intorno al Sole. Essi sono localizzati intorno ai due punti di Lagrange, 60\u00b0 davanti e dietro Marte.\nAl momento, questa famiglia contiene almeno cinque oggetti conosciuti, uno nel punto L4:\ne tre nel punto L5:\nAltri quattro oggetti, identificati in prossimit\u00e0 del punto L5, potrebbero essere membri del gruppo.\nOrigine.\nL'origine dei troiani di Marte \u00e8 sconosciuta. Una prima teoria prevede che essi siano stati catturati in questa posizione durante la formazione del Sistema solare. \u00c8 stato scoperto, tuttavia, che il gruppo presente in prossimit\u00e0 di L5 potrebbe essersi formato dalla frammentazione del maggiore di essi, 5261 Eureka. Questa ipotesi sembrerebbe trovare conferma anche in analisi spettroscopiche, che suggeriscono, inoltre, che Eureka possa essere un frammento del mantello di Marte, lanciato nello spazio in seguito all'impatto di un asteroide sul pianeta."}
{"id": "3051325", "revid": "200154", "url": "https://it.wikipedia.org/wiki?curid=3051325", "title": "Troiani di Marte", "text": ""}
{"id": "3051337", "revid": "474175", "url": "https://it.wikipedia.org/wiki?curid=3051337", "title": "Riccardo Gigante", "text": "Biografia.\nNato a Fiume nell'allora Impero austro-ungarico si diplom\u00f2 all'accademia di commercio della citt\u00e0. Intrapresa la carriera giornalistica, nel 1907 a 26 anni, divenne direttore del periodico \"La Giovane Fiume\". Avvicinatosi alle idee dell'irredentismo nel 1915 si arruol\u00f2 e combatt\u00e9 nel Regio Esercito dove ottenne la Croce di guerra al valor militare. Al termine della guerra ricopr\u00ec la carica di sindaco di Fiume (dal novembre 1919 al dicembre 1920), poi, con l'annessione di Fiume all'Italia ader\u00ec al Partito Nazionale Fascista (1924) e dal 1930 al 1934 ricopr\u00ec la carica di podest\u00e0 di Fiume. Nel 1934 venne nominato senatore, carica che mantenne fino alla caduta del fascismo.\nNel 1937 divenne anche presidente della Societ\u00e0 fiumana di navigazione.\nDopo la caduta del fascismo ader\u00ec alla Repubblica Sociale Italiana e venne nominato nel 1943 governatore della provincia di Fiume, carica che mantenne per 3 settimane. Sul quotidiano fiumano \"La Vedetta d'Italia\" assunse posizioni contro la politica di assimilazione forzata operata negli anni precedenti.\nRimasto in citt\u00e0 anche dopo l'arrivo dell'armata di liberazione iugoslava, il 3 maggio 1945, venne prelevato dall'OZNA e fucilato il giorno dopo a Castua.\nLa fossa comune dove \u00e8 stato gettato, nel bosco di Loza in localit\u00e0 Crekvina, \u00e8 stata individuata nel 1992. La fossa \u00e8 stata scavata il 4 luglio 2018. Sono state esumate le ossa poi risultate di 8 persone, i resti sono stati consegnati al Consolato italiano di Fiume.\nIl 15 settembre dello stesso anno \u00e8 stata celebrata una messa nella Chiesa parrocchiale di Sant'Elena a Castua dal parroco don Franjo Jur\u010devi\u0107 in collaborazione con il consolato italiano e la Societ\u00e0 di Studi Fiumani.\nI resti sono quindi tornati in Italia il 20 ottobre 2018 accolte con una cerimonia presso il Tempio Ossario di Udine. Dopo gli esami condotti dai Carabinieri dei Ris di Parma i resti sono stati attribuiti ufficialmente e dopo una cerimonia a Udine del 13 febbraio 2020 i resti sono giunti il 14 dello stesso mese a Gardone Riviera al mausoleo del Vittoriale degli italiani costruito e voluto da Gabriele d'Annunzio."}
{"id": "3051339", "revid": "838137", "url": "https://it.wikipedia.org/wiki?curid=3051339", "title": "Pio Paschini", "text": "Biografia.\nPio Paschini nacque a Tolmezzo il 2 marzo 1878 da Daniele, proprietario di una cartoleria con annessa una piccola tipografia, e da Caterina Bonitti, nativa di Gemona del Friuli. Ebbe numerosi fratelli, ma ne sopravvissero solo sette, tra cui Pio e Luigi, che furono avviati alla carriera ecclesiastica dallo zio don Giacomo, cappellano di Tolmezzo.\nDopo aver compiuto gli studi ginnasiali nel collegio vescovile di Treviso, nel novembre 1895 Pio entr\u00f2 nel seminario arcivescovile di Udine. Dal 1898 al 1900 fu mandato a Roma presso il Pontificio seminario lombardo affinch\u00e9 potesse studiare diritto canonico alla Pontificia Universit\u00e0 Gregoriana. A Roma ottenne gli ordini minori, dalla tonsura datagli dal cardinale vicario Lucido Maria Parocchi, al suddiaconato. A Roma si aliment\u00f2 il suo amore per gli studi, sotto la guida del suo maestro, padre Francesco Saverio Wernz, S.I., e si laure\u00f2 in diritto canonico nel 1900.\nTornato in arcidiocesi di Udine ricevette dall'arcivescovo Pietro Zamburlini l'ordinazione diaconale il 28 luglio 1900 e l'ordinazione presbiterale l'8 settembre. Celebr\u00f2 la prima santa messa nel duomo di Tolmezzo domenica 9 settembre assistito dall'arcidiacono della Carnia, mons. Giovanni Canciani, dal pievano di Illegio, don Angelo De Reggi, dal vicario di Casanova, don Stefano Somma, e come predicatore scelse mons. Leonardo Sbuelz, pievano di Tarcento.\nDall'agosto del 1900 fu nominato professore di latino in seminario, dove visse i primi tredici anni di ministero sacerdotale. Cominci\u00f2 in questo ambiente la passione e lo studio per la storia ecclesiastica, che caratterizz\u00f2 il suo percorso di studi e di insegnamento. Grande importanza ebbe la figura di mons. Giuseppe Ellero, suo collega, insegnante, esperto di storia ecclesiastica, fine poeta e scrittore. Questi dedicher\u00e0 un sonetto all'amico Paschini.\nIl primo scritto di storia ecclesiastica del presbitero utinense si ha nel 1904 con il titolo \"Sulle origini della Chiesa di Aquileia\", uscito in vari articoli. Negli anni successivi si leg\u00f2 a vari altri studiosi di tutta Italia, come Fedele Savio (piemontese), Paolo Guerrini (bresciano), Francesco Lanzoni (romagnolo), Michele Faloci Pulignani (umbro). Nel 1909 gli venne chiesto di collaborare alla rivista francese \"Revue Benedictine\", per la quale scrisse un saggio su San Cromazio di Aquileia e sul commento pseudo-girolimiano sui quattro Vangeli.\nNel luglio 1913 la Sacra Congregazione Concistoriale, su particolare invito di papa Pio X, richiese all'allora arcivescovo di Udine, mons. Antonio Anastasio Rossi, il Paschini come insegnante alla Pontificia Universit\u00e0 Lateranense. Paschini accolse quell'incarico con intimo consentimento perch\u00e9 vedeva in quella sede la continuit\u00e0 con l'opera sacerdotale fino a quel momento compiuta in diocesi. Le sue lezioni ebbero inizio nell'ottobre 1913.\nTrascorse le sue giornate nell'insegnamento e nello studio personale, continuando a pubblicare saggi e studi di carattere storico. Fu chiamato dal cardinale Basilio Pompilj all'ufficio di assistente ecclesiastico diocesano della Giovent\u00f9 Cattolica Femminile, ufficio che il Paschini tenne per molti anni. Sempre il medesimo cardinale volle che fosse nominato canonico della basilica di San Giovanni in Laterano. Nel 1929 papa Pio XI lo nomin\u00f2 prete assistente alla Cappella pontificia. Tanto onore e stima spiega la nomina nel 1932 a magnifico rettore della Pontificia Universit\u00e0 Lateranense. Succedette a mons. Ruffini.\nResse l'universit\u00e0 dal 1932 al 1957. Fu un periodo prospero all'inizio, poi divenuto delicato e difficile a causa di esterne vicende. Segn\u00f2 il trapasso dell'istituto lateranense dalla tradizionale forma di scuola di seminario a quella di una moderna universit\u00e0. Alieno per natura e consuetudine dal comando e dall'organizzazione, sent\u00ec il proprio ufficio come un'alta guida moderatrice, lasciando piuttosto agli altri organi direttivi le mansioni di vigilanza e di immediata amministrazione.\nIl 18 dicembre 1949 gli furono presentati i due volumi della miscellanea preparata in suo onore e che ne porta il nome, per festeggiare il suo settantesimo anno di et\u00e0 e trentacinquesimo di insegnamento di storia ecclesiastica a Roma.\nNel 1950, ricorrendo il cinquantesimo anniversario della sua ordinazione sacerdotale, papa Pio XII volle onorarlo con l'eccezionale prerogativa del titolo di eccellenza \"ad personam\". Nel 1954 sempre Pio XII lo nomin\u00f2 presidente del Pontificio comitato di scienze storiche. Segu\u00ec nel 1957, dopo che si era ritirato dall'ufficio di rettore, la nomina a accademico pontificio e a rettore magnifico perpetuo onorario.\nIl 27 novembre 1958, a seguito di una malattia che fece temere per la sua vita, ricevette nella sua casa la visita di papa Giovanni XXIII, di cui era amico affezionato e intimo.\nA pi\u00f9 solenne manifestazione di tanta stima da parte del papa, giunse il 20 agosto 1962 l'elevazione alla dignit\u00e0 episcopale con la promozione alla sede titolare di Eudossiade. Fu consacrato vescovo il 7 ottobre 1962 dal cardinale camerlengo Benedetto Aloisi Masella, arciprete della basilica di San Giovanni in Laterano, avendo per co-consacranti gli arcivescovi Edoardo Tonna e Giuseppe Burzio, entrambi canonici lateranensi.\nSi spense a Roma nel suo appartamento al Laterano, il 14 dicembre 1962.\nIncarichi.\nFu magnifico rettore della Pontificia Universit\u00e0 Lateranense dal 1932 al 1957. Nel 1954 fu nominato presidente del neonato Pontificio comitato di scienze storiche. Il 20 agosto 1962 fu consacrato vescovo titolare di Eudossiade. Diresse, inoltre, l\"'Enciclopedia cattolica\".\n\"Vita e Opere di Galileo Galilei\".\nNel 1942 fu incaricato dal presidente dalla Pontificia accademia delle scienze, padre Agostino Gemelli, di scrivere una biografia di Galileo Galilei. Paschini lavor\u00f2 durante gli anni della guerra e invi\u00f2 il manoscritto definitivo al cardinale Giovanni Mercati all'inizio del 1945. Tuttavia l'opera incontr\u00f2 le resistenze del Sant'Uffizio e dello stesso padre Gemelli, che lasciarono Paschini senza risposta anche dopo una sua lettera di sollecitazione. Ebbe poi risposta dal sostituto alla Segreteria di Stato Giovanni Battista Montini, futuro papa Paolo VI, cui si era rivolto. Questi gli fece leggere la risposta del Sant'Uffizio che attaccava l'opera con l'argomento secondo cui le prove addotte da Galileo a favore dell'eliocentrismo non erano sufficienti e inoltre non era ritenuto opportuno pubblicare un'opera che appariva come un'apologia dello scienziato pisano.\nDopo la morte del Paschini il manoscritto definitivo fu ampiamente rivisto dal gesuita belga Edmond Lamalle, prima di essere pubblicato nel 1964. L'episodio \u00e8 raccontato da Paolo Simoncelli nel libro \"Storia di una censura. \u00abVita di Galileo\u00bb\" e Concilio Vaticano II\", pubblicato nel 1992.\nGenealogia episcopale.\nLa genealogia episcopale \u00e8:"}
{"id": "3051342", "revid": "599013", "url": "https://it.wikipedia.org/wiki?curid=3051342", "title": "Chokri El Ouaer", "text": "Carriera.\nClub.\nLa sua carriera si svolse principalmente nell'Esp\u00e9rance de Tunis, con cui vinse - tra gli altri - 10 campionati nazionali, quattro coppe di lega e una Champions League araba. Attirato l'interesse dei club europei, nel 2001 ricevette una lunga squalifica per aver simulato un infortunio.\nAll'et\u00e0 di 35 anni, fu acquistato dal Genoa: in rossoblu ritrov\u00f2 come allenatore Franco Scoglio, suo tecnico gi\u00e0 ai tempi della Nazionale. L'esperienza a Genova fu breve, con appena cinque presenze e la vittoria nel derby con la Sampdoria. A causa dei dissidi con la societ\u00e0, nel gennaio 2002 rescisse il contratto per fare ritorno in patria.\nNazionale.\nCon la selezione tunisina partecip\u00f2 a 4 edizioni della Coppa d'Africa, risultando fondamentale per il secondo posto ottenuto nel 1996: nei quarti di finale neutralizz\u00f2 due rigori al Gabon, segnando poi il gol decisivo dal dischetto. Le \"Aquile\" persero la finale contro il Sudafrica.\nHa inoltre preso parte al Mondiale 1998, saltando invece per infortunio quello del 2002.\nDopo il ritiro.\nNel febbraio 2019, il tribunale di Tunisi ha emesso un mandato di arresto contro di lui per transazione immobiliare fraudolenta. Portato in carcere, a seguito di una campagna popolare, \u00e8 stato poi rimesso in libert\u00e0 nell'aprile seguente."}
