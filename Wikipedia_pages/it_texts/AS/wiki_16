{"id": "2883158", "revid": "287204", "url": "https://it.wikipedia.org/wiki?curid=2883158", "title": "Georg Adlersparre", "text": "Dopo aver fallito il tentativo di sollevare la Norvegia dalla dominazione danese e prepararne la riunione in Svezia, lasci\u00f2 l'esercito e si dedic\u00f2 allo studio dell'economia politica, traducendo tra l'altro in svedese alcune opere di Adam Smith. Nel 1800 rientr\u00f2 nell'esercito e si cre\u00f2 un potente partito tanto che nel 1809 fu uno dei capi della rivoluzione che rovesci\u00f2 il re Gustavo IV Adolfo di Svezia a favore di Carlo XIII di Svezia, occupando Stoccolma."}
{"id": "2883159", "revid": "122246", "url": "https://it.wikipedia.org/wiki?curid=2883159", "title": "Ponte Persica", "text": "Ponte Persica \u00e8 una frazione appartenente al comune di Castellammare di Stabia, nella citt\u00e0 metropolitana di Napoli.\nToponimo.\nIl nome deriva dal fatto che nella zona \u00e8 presente un consistente numero di alberi di pesche.\nIn passato era presente un ponte per l'attraversamento del fiume Sarno, in quale rappresentava l'unico accesso a Castellammare di Stabia per chi proveniva dalla piana del Sarno: questo venne rifatto sotto Federico I di Napoli e successivamente nel 1530 e nel 1595.\nDescrizione.\nIn passato la frazione di Ponte Persica basava la sua economia sull'agricoltura dato che \u00e8 situata vicinissimo al fiume Sarno. Negli ultimi anni il boom edilizio ha portato alla sempre crescente popolosit\u00e0 della frazione favorendo la costruzione di un ufficio postale e quella di una stazione della Circumvesuviana realizzata nel 1932 e chiusa nel 2017 ubicata sulla linea Torre Annunziata \u2013 Sorrento chiamata appunto stazione di Ponte Persica. Inoltre \u00e8 attraversata da autobus cittadini che la collegano alle altre zone di Castellammare di Stabia."}
{"id": "2883161", "revid": "204376", "url": "https://it.wikipedia.org/wiki?curid=2883161", "title": "Conversione all'Ebraismo", "text": ""}
{"id": "2883162", "revid": "126257", "url": "https://it.wikipedia.org/wiki?curid=2883162", "title": "Ferrari F 50 GT", "text": ""}
{"id": "2883165", "revid": "2091899", "url": "https://it.wikipedia.org/wiki?curid=2883165", "title": "Shock and awe", "text": "Shock and Awe (trad. \"colpisci e terrorizza\"), conosciuta anche come \"dominio rapido\", \u00e8 una tattica militare basata sull'uso di una potenza travolgente, la cognizione della superiorit\u00e0 sul campo di battaglia, manovre dominanti, ostentazioni spettacolari di forza per paralizzare la percezione del campo di battaglia da parte dei nemici e distruggerne la voglia di combattere. La tattica \u00e8 stata illustrata nell'omonimo libro, scritto da Harlan K. Ullman e James P. Wade nel 1996, un prodotto della \"Universit\u00e0 di Difesa Nazionale degli Stati Uniti\" (National Defense University of the United States).\nDottrina del Dominio Rapido.\n\"Dominio Rapido\" \u00e8 definito dai suoi autori come il tentativo di \u201ccolpire duramente la volont\u00e0, la percezione e la comprensione del nemico per attaccare o rispondere alla nostra politica strategica che finisce attraverso un regime di Colpisci e Terrorizza.\u201d Inoltre il \"Dominio Rapido\" \u201cimporr\u00e0 questo livello travolgente di \"Colpisci e Terrorizza\" contro un nemico in un basamento immediato od in un tempo sufficientemente ridotto per paralizzare la sua volont\u00e0 di andare avanti, [\u2026] per prendere il controllo della zona e bloccare o sovraccaricare la percezione e la comprensione degli eventi che il nemico sar\u00e0 incapace di resistere ad i livelli tattici e strategici.\u201d\nNell'introdurre la dottrina in un rapporto all'Universit\u00e0 di Difesa Nazionale degli Stati Uniti nel 1996, Ullman e Wade la descrivono come un tentativo di sviluppare una tattica militare post-Guerra Fredda per gli Stati Uniti. \"Dominio Rapido\" e \"Colpisci e Terrorizza\", nelle loro intenzioni, potr\u00e0 essere \u201cuna svolta rivoluzionaria\u201d poich\u00e9 le milizie statunitensi sono ridotte in grandezza e le tecnologie d'informazione sono sempre pi\u00f9 integrate nella guerra. Successivamente gli autori hanno scritto che il \"Dominio Rapido\" sfrutta la \u201csuperiore tecnologia, precisione del combattimento e dominanza dell'informazione\u201d degli Stati Uniti.\nUllman e Wade individuano quattro caratteristiche vitali del \"Colpire e Terrorizzare\": \u201cquasi totale od assoluta conoscenza e consapevolezza dei propri mezzi, del nemico e dell'ambiente; rapidit\u00e0 e tempismo nell'applicazione; perizia operativa nell'esecuzione; totale controllo e gestione dell'intera operazione.\u201d\nLa dottrina del \"Dominio Rapido\" s'\u00e8 evoluta dal concetto di \u201cforza decisiva\u201d. Ullman e Wade elencano le differenze tra i due concetti nei termini di obiettivo, uso della forza, entit\u00e0 della forza, scopo, velocit\u00e0, vittime e tecnica.\nVittime civili e distruzione delle infrastrutture.\nSebbene Ullman e Wade dichiarano che bisogna \u201cminimizzare il numero di vittime, perdite di vita e danni collaterali\u201d, la loro dottrina richiede la capacit\u00e0 di sconvolgere \u201ci mezzi di comunicazione, di trasporto, la produzione del cibo, la fornitura dell'acqua e gli altri aspetti delle infrastrutture, e, in pratica, \u201cil giusto equilibrio dello Shock and Awe deve causare la percezione e l'aspettativa di una sconfitta certa e la minaccia e il timore di azioni che possano bloccare completamente o in parte la societ\u00e0 del nemico o rendere inutile la sua capacit\u00e0 di combattere senza arrivare alla completa distruzione fisica.\u201d\nUsando come esempio un'invasione ipotetica dell'Iraq 20 anni dopo l'Operazione Desert Storm, gli autori dichiarano: \u201cparalizzare il paese comporterebbe sia la distruzione fisica delle appropriate infrastrutture e l'interruzione ed il controllo del flusso di tutte le comunicazioni vitali ed il commercio associato cos\u00ec rapidamente da raggiungere un livello di shock assimilabile all'effetto che ebbe sui giapponesi il bombardamento nucleare su Hiroshima e Nagasaki.\nApplicazioni nella storia.\nUllman e Wade dibattono che ci sono alcune applicazioni militari che assomigliano ai concetti di \"Shock and Awe\". Essi elencano nove esempi:"}
{"id": "2883166", "revid": "767487", "url": "https://it.wikipedia.org/wiki?curid=2883166", "title": "The Cradle Buster", "text": "The Cradle Buster \u00e8 un film muto del 1922 scritto, diretto e prodotto da Frank Tuttle per la Patuwa Pictures. Interpretato da Glenn Hunter e da Marguerite Courtot, il film venne distribuito nelle sale dalla American Releasing Co. il 19 marzo 1922. \u00c8 conosciuto anche con il titolo alternativo \"The Cradle Busters\".\nTrama.\nBenjamin Franklin Reed, soprannominato familiarmente \"Sweetie\", \u00e8 stufo di stare sempre sotto alle gonnelle di sua madre: volendo proclamare ad alta voce la propria indipendenza e dimostrare di essere ormai diventato adulto, il giorno del suo ventunesimo compleanno si mette a fumare, comincia a imprecare (anche se in maniera abbastanza educata), e a bere, prendendosi un drink alcolico. Quando poi si invaghisce di una cantante di cabaret, non bada ai presenti e la bacia con passione davanti al pubblico. Nel camerino della ragazza, dov'\u00e8 andato per scusarsi, scopre che anche lei prova qualcosa per lui. I due decidono di scappare insieme a Boston, ma Benjamin perde i suoi soldi e la sposa gli viene strappata via da un padre infuriato. Il ragazzo scopre che un clown, che lavora nel cabaret, insidia la sua bella: per difenderla e salvarla, il giovane lotta con il farabutto che finisce per cadere da una piattaforma, andando a sfracellarsi al suolo. Ora Benjamin, che ha dimostrato di essere diventato un uomo, pu\u00f2 cominciare la sua luna di miele.\nProduzione.\nIl film fu prodotto dalla Patuwa Pictures.\nDistribuzione.\nIl copyright del film, richiesto dalla Patuwa Pictures, fu registrato il 25 marzo 1922 con il numero LP17665.\nDistribuito dall'American Releasing Co., il film usc\u00ec nelle sale cinematografiche statunitensi il 19 marzo 1922. Il 28 gennaio 1924, la Walker lo distribu\u00ec nel Regno Unito cambiandogli il titolo in \"Mamma's Boy\".\nCopia completa della pellicola si trova conservata negli archivi del BFI/National Film And Television Archive di Londra."}
{"id": "2883171", "revid": "125422960", "url": "https://it.wikipedia.org/wiki?curid=2883171", "title": "Aldrina", "text": "L'aldrina o aldrin \u00e8 un insetticida organoclorurato che \u00e8 stato ampiamente usato negli anni settanta e il cui uso \u00e8 ora proibito in molti paesi, negli Stati Uniti dal 1974. L'aldrina \u00e8 uno degli inquinanti organici persistenti. \nL'aldrina viene ossidata a dieldrina dal metabolismo degli insetti, \u00e8 quest'ultimo composto ad essere tossico per gli insetti.\nL'aldrina \u00e8 prodotta da esaclorociclopentadiene e norbornadiene per reazione di Diels-Alder.\nLa DL50 di questa sostanza \u00e8 di 39\u201360\u00a0mg/kg (nei ratti per via orale)."}
{"id": "2883173", "revid": "80565", "url": "https://it.wikipedia.org/wiki?curid=2883173", "title": "Trasparenza e traslucenza", "text": "La trasparenza (anche detta pellucidit\u00e0 o diafanit\u00e0) \u00e8 la propriet\u00e0 fisica che permette alla luce di passare attraverso un materiale, mentre la traslucenza (anche definita traslucidit\u00e0) permette alla luce di passarvi attraverso in modo diffuso. La propriet\u00e0 opposta \u00e8 l'opacit\u00e0. I materiali trasparenti sono limpidi, mentre quelli traslucenti non consentono di vedervi attraverso in modo chiaro.\nQuando la luce incontra un materiale, pu\u00f2 interagire con esso in modi differenti. Queste interazioni dipendono dalla natura della luce (la sua lunghezza d'onda, frequenza, energia, ecc.) e la natura del materiale. Le onde luminose interagiscono con un oggetto attraverso molti fenomeni; i pi\u00f9 comuni sono assorbimento, riflessione, trasmissione, rifrazione, diffusione.\nAlcuni materiali, come il vetro piatto (\"plate glass\") e l'acqua limpida, consentono a gran parte della luce che vi cade sopra di essere trasmessa con poca riflessione; tali materiali sono definiti otticamente \"trasparenti\". Molti liquidi e soluzioni acquose sono molto trasparenti. L'assenza di difetti strutturali (vuoti, incrinature, ecc.) e l'assenza di assorbimento da parte delle molecole della maggior parte dei liquidi sono responsabili della loro eccellente trasmissione ottica.\nI materiali che non consentono la trasmissione della luce sono detti opachi. Molte di queste sostanze hanno una composizione chimica che comprende \"centri di assorbimento\". Molte sostanze sono selettive nel loro assorbimento delle varie frequenze che compongono la luce bianca. Le frequenze dello spettro che non vengono assorbite vengono trasmesse o riflesse, specularmente o diffusamente. Questo \u00e8 ci\u00f2 che d\u00e0 origine ai colori. I corpi neri assorbono tutte le frequenze; i corpi bianchi riflettono diffusamente tutte le frequenze senza assorbirne alcuna.\nDescrizione.\nPer quanto riguarda l'assorbimento della luce, le considerazioni riguardo ai materiali primari sono le seguenti:\nPer quanto riguarda la diffusione della luce, il fattore pi\u00f9 critico \u00e8 la scala di lunghezza di una o di tutte queste caratteristiche strutturali relative alla lunghezza d'onda della luce diffusa. Le principali problematiche sul materiale riguardano:\nNatura della luce.\nL'energia radiante \u00e8 l'energia che si propaga sotto forma di onde elettromagnetiche. Il tipo di luce che percepiamo attraverso i nostri sensori ottici (gli occhi) viene riferita come luce bianca ed \u00e8 composta da una gamma di colori - rosso, arancione, giallo, verde, blu (ROYGB, \"red, orange, yellow, green, blue\") - compresi entro un certo campo di lunghezze d'onda o frequenze. La luce visibile (bianca) \u00e8 solo una piccola frazione dell'intero spettro della radiazione elettromagnetica. Ad una lunghezza d'onda breve di questa scala c'\u00e8 la luce ultravioletta (UV) invisibile. A lunghezze d'onda ancora pi\u00f9 brevi dei raggi UV vi sono i raggi X e raggi gamma. Al termine della lunghezza d'onda pi\u00f9 lunga di questo spettro vi \u00e8 la luce infrarossa (IR) che viene utilizzata per la visione notturna e altri dispositivi che \"ricercano\" il calore. A lunghezze d'onda pi\u00f9 lunghe dell'infrarosso vi sono le microonde (radar) e le onde radio/televisive.\nLa radiazione elettromagnetica \u00e8 classificata in base alla frequenza (o lunghezza d'onda, che \u00e8 inversamente proporzionale alla frequenza) della luce che comprende (in ordine di frequenza crescente): onde radio, microonde, radiazioni terahertz, radiazione infrarossa, luce visibile, ultravioletto (UV), raggi X e raggi gamma. Di queste, le onde radio hanno lunghezze d'onda pi\u00f9 lunghe e i raggi gamma hanno quelle pi\u00f9 brevi. Una piccola finestra di frequenze, detta porzione visibile (o luce bianca) dello spettro, \u00e8 percepita ad occhio nudo da vari organismi.\nLa pi\u00f9 semplice rappresentazione di un fascio di luce \u00e8 attraverso l'uso del raggio di luce, le cui propriet\u00e0 pi\u00f9 importanti sono l'assenza di massa e il suo viaggiare lungo una linea retta. I raggi di luce interagiscono con i materiali (liquidi e solidi) in molti modi diversi in base a come e in che quantit\u00e0 viene da essi assorbita, riflessa o trasmessa. Nel caso della riflessione, l'interazione dipende dalle propriet\u00e0 chimico-fisiche della sostanza. Se la superficie dei materiali \u00e8 perfettamente liscia (ad esempio uno specchio), i raggi di luce subiscono nel loro complesso la riflessione totale (o riflessione speculare), tutti in linea parallela l'un l'altro dopo aver inciso la superficie del vetro con un angolo particolare.\nDiffusione della luce.\nRiflessione diffusa - La luce che incide sulla superficie di gran parte dei materiali viene riflessa in molte direzioni casuali per effetto delle riflessioni multiple da parte delle irregolarit\u00e0 microscopiche interne o superficiali del materiale (ad esempio i bordi di grano nei materiali policristallini o i bordi delle cellule o delle fibre in quelli organici). Questo tipo di riflessione si chiama \u201criflessione diffusa\u201d ed \u00e8 caratterizzata da angoli di riflessione in tutte le direzioni. La maggior parte degli oggetti visibili ad occhio nudo sono identificati mediante la riflessione diffusa, che \u00e8 un fenomeno di \u201cdiffusione della luce\u201d e \" rappresenta il nostro principale meccanismo di osservazione fisica\".\nLa diffusione della luce nei liquidi e solidi dipende dalla lunghezza d'onda diffusa. I limiti di scale spaziali di visibilit\u00e0 (usando la luce bianca) pertanto dipendono dalla frequenza dell'onda luminosa e dalla dimensione fisica (o scala spaziale) del centro di diffusione. La luce visibile ha una scala di lunghezza d'onda dell'ordine del mezzo micrometro (un milionesimo di metro). Centri di diffusione (o particelle) piccoli come un micron sono stati osservati direttamente al microscopio ottico (ad esempio, le particelle di cui si osserva il moto browniano).\nAssorbimento della luce nei solidi.\nQuando la luce colpisce un oggetto, di solito, non ha solo una singola frequenza (o lunghezza d'onda), ma molte. Gli oggetti hanno la tendenza ad assorbire selettivamente, riflettere o trasmettere la luce con determinate frequenze. Vale a dire, un oggetto potrebbe riflettere la luce verde assorbendo invece tutte le altre frequenze della luce visibile. Allo stesso modo un altro oggetto potrebbe trasmettere selettivamente la luce blu, assorbendo tutte le altre frequenze. Il modo in cui la luce visibile interagisce con un oggetto dipende dalla sua frequenza, dalla natura degli atomi dell'oggetto e spesso dalla natura della loro densit\u00e0 elettronica e polarizzazione.\nAlcuni materiali, definiti otticamente \"trasparenti\", permettono a gran parte della luce che li colpisce di essere trasmessa attraverso di essi senza essere riflessa. Il vetro delle finestre chimicamente puro (vale a dire non drogato) e l'acqua limpida ne sono degli ottimi esempi.\nI materiali che non consentono la trasmissione di qualsiasi frequenza d'onda di luce sono definiti opachi. Tali sostanze hanno una composizione chimica che comprende ci\u00f2 che viene indicato come \"centri di assorbimento\". La maggior parte dei materiali sono costituiti da sostanze che sono selettive nell'assorbire le frequenze della luce bianca. Cos\u00ec essi assorbono alcune parti dello spettro visibile, riflettendone altre. Le frequenze dello spettro che non vengono assorbite, o sono riflesse o vengono trasmesse per la nostra osservazione fisica. Nella porzione visibile dello spettro \u00e8 ci\u00f2 che d\u00e0 origine ai colori.\nI centri di colore sono in gran parte responsabili della comparsa di specifiche lunghezze d'onda della luce visibile tutta intorno a noi, passando dalla lunghezza d'onda pi\u00f9 lunga (0,7 micrometri) e quella pi\u00f9 breve (0,4 micrometri): i colori rosso, arancio, giallo, verde e blu (ROYGB, \"red, orange, yellow, green, blue\") possono essere identificati tramite i nostri sensi a causa della comparsa del colore dovuto all'assorbimento selettivo di specifiche frequenze di onde luminose (o lunghezze d'onda). I meccanismi di assorbimento selettivo delle onde di luce sono:\nUV-Vis: transizioni elettroniche.\nNell'assorbimento elettronico, la frequenza delle onde luminose in entrata \u00e8 vicina o ai livelli di energia degli elettroni all'interno degli atomi che compongono la sostanza. In questo caso, gli elettroni assorbiranno l'energia dell'onda luminosa aumentando il loro stato energetico, spesso spostandosi all'esterno del nucleo atomico verso un'orbita esterna o orbitale.\nGli atomi che si legano insieme per formare le molecole di una particolare sostanza contengono un numero di elettroni (dati dal numero atomico Z nella tavola periodica degli elementi). Ricordiamo che tutte le onde luminose sono in origine elettromagnetica. Di conseguenza, sono fortemente influenzate quando vengono a contatto con gli elettroni con carica negativa. Quando i fotoni (singoli pacchetti di energia luminosa), entrano in contatto con gli elettroni di valenza dell'atomo, pu\u00f2 verificarsi:\nLa maggior parte delle volte, si tratta di una delle precedenti combinazioni che si verificano quando la luce colpisce un oggetto. Gli elettroni nei diversi materiali variano in base alla quantit\u00e0 di energia che possono assorbire. La maggior parte dei vetri, per esempio, blocca la luce ultravioletta (UV). Succede che gli elettroni del vetro assorbono l'energia dei fotoni nel campo dell'UV, ignorando quella pi\u00f9 debole dei fotoni nello spettro della luce visibile.\nCos\u00ec, quando un materiale \u00e8 illuminato, i singoli fotoni di luce possono formare elettroni di valenza di una transizione atomica ad un livello energetico elettronico superiore. Il fotone viene distrutto nel processo e l'energia radiante assorbita si trasforma in energia potenziale elettrica. Molte cose possono accadere dunque all'energia assorbita, come venire ri-emessa dall'elettrone sotto forma di energia radiante (in questo caso l'effetto complessivo \u00e8 in effetti una diffusione della luce), dissipata nel resto del materiale (vale a dire, trasformata in calore), o l'elettrone pu\u00f2 essere liberato dall'atomo (come negli effetti fotoelettrici e Compton).\nInfrarosso: allungamento del legame.\nIl meccanismo fisico primario per l'immagazzinamento dell'energia meccanica dovuta al moto nella materia condensata avviene attraverso il calore o l'energia termica. Questa si manifesta come energia di movimento. Dunque, il calore \u00e8 il movimento a livello atomico e molecolare. La modalit\u00e0 principale del moto in sostanze cristalline \u00e8 la vibrazione. Qualsiasi atomo vibra intorno a qualche mezzo o posizione all'interno di una struttura cristallina, circondato dai suoi vicini pi\u00f9 prossimi. Questa vibrazione bi-dimensionale \u00e8 equivalente alla oscillazione del pendolo di un orologio, oscillante avanti e indietro in modo simmetrico rispetto ad alcuni mezzi o alla posizione (verticale) media. Le frequenze vibrazionali atomiche e molecolari possono raggiungere la media dell'ordine di 1012 cicli al secondo (hertz).\nQuando un'onda luminosa di una determinata frequenza colpisce un materiale costituito da particelle che possiedono tutte la stessa frequenza vibrazionale (risonanza), allora esse assorbono l'energia delle onde luminose trasformandole in energia termica del moto vibrazionale. Dal momento che molecole e atomi differenti hanno diverse naturali frequenze di vibrazione, essi assorbono selettivamente diverse frequenze (o porzioni dello spettro) di luce infrarossa. La riflessione e la trasmissione delle onde di luce si verifica perch\u00e9 le frequenze delle onde luminose non corrispondono alle naturali frequenze di risonanza vibrazionale degli oggetti. Quando la luce infrarossa di queste frequenze colpisce un oggetto, l'energia viene riflessa o trasmessa.\nSe l'oggetto \u00e8 trasparente, allora le onde luminose vengono trasmesse agli atomi vicini attraverso la massa del materiale e riemesse dalla sua parte opposta. Tali frequenze di onde luminose sono dunque \"trasmesse\".\nTrasparenza nei materiali isolanti.\nUn oggetto non pu\u00f2 essere trasparente se riflette o assorbe la luce in entrata. Quasi tutti i solidi riflettono e assorbono una parte della luce in entrata.\nQuando la luce cade su un blocco di metallo incontra gli atomi che sono strettamente raggruppati in un reticolo regolare e un \"mare di elettroni\" che si muovono a caso fra di essi. Nei metalli, la maggior parte di questi sono elettroni \"non legati\" (o \"liberi\") diversamente dagli elettroni situati nei solidi isolanti non metallici legati in modo ionico o covalente. Nei metalli, ogni potenziale legame degli elettroni di valenza (pi\u00f9 esterni) pu\u00f2 esser facilmente rotto e ricostituito da altri atomi della struttura cristallina. L'effetto di questa \"delocalizzazione\" \u00e8 semplicemente quello di creare un \"mare di elettroni\" condivisi. A causa di questi elettroni, la maggior parte della luce in arrivo nei metalli viene riflessa, per questo la superficie del metallo la vediamo lucida.\nLa maggior parte degli isolanti (o materiali dielettrici) sono tenuti insieme da legami ionici. Pertanto, questi materiali non hanno elettroni di conduzione liberi, e gli elettroni legati riflettono solo una piccola frazione dell'onda incidente. Le frequenze rimanenti (o lunghezze d'onda) sono libere di propagarsi (o essere trasmesse). Questa classe comprende tutte le ceramiche e vetri.\nSe in un materiale dielettrico non vi sono molecole aggiuntive che assorbono la luce (pigmenti, tinte, coloranti), di solito \u00e8 trasparente allo spettro della luce visibile. I centri di colore (o molecole di colorante o \"dopanti\") in un dielettrico assorbono una parte delle onde di luce in entrata. Le frequenze rimanenti (o le lunghezze d'onda) sono libere di essere riflesse o trasmesse. Questo \u00e8 il principio in base al quale viene prodotto il vetro colorato.\nLa maggior parte dei liquidi e delle soluzioni acquose sono molto trasparenti come ad esempio acqua, olio da cucina, alcol denaturato, aria, gas naturale. L'assenza di difetti strutturali (vuoti, incrinature, ecc.) e la struttura molecolare della maggior parte dei liquidi sono i principali responsabili della loro eccellente trasmissione ottica. La capacit\u00e0 dei liquidi di \"rammendare\" i difetti interni tramite un flusso viscoso \u00e8 uno dei motivi per cui alcuni materiali fibrosi (per es. carta o tessuto) aumentano la loro trasparenza se vengono bagnati. Il liquido riempie i numerosi vuoti rendendo il materiale pi\u00f9 strutturalmente omogeneo.\nLa diffusione della luce in un solido ideale cristallino (non metallico), privo di difetti, che non fornisce i \"centri di diffusione\" per le onde luminose in arrivo, \u00e8 causata principalmente dagli effetti di anarmonicit\u00e0 all'interno del reticolo ordinato. La trasmissione delle onde luminose sar\u00e0 altamente direzionale a causa della tipica anisotropia delle sostanze cristalline, che comprendono il loro gruppo di simmetria e il reticolo di Bravais. Per esempio, le sette diverse forme cristalline della silice di quarzo (diossido di silicio, SiO2) sono tutte trasparenti.\nGuide d'onda ottiche.\nI materiali otticamente trasparenti si basano sulla risposta di un materiale alle onde luminose in arrivo che hanno una certa gamma di lunghezze d'onda. La trasmissione di onde luminose condotte tramite le guide d'onda selettive di frequenza coinvolge il campo emergente delle fibre ottiche e la capacit\u00e0 di alcuni composti vetrosi come mezzo di trasmissione per una gamma di frequenze contemporaneamente (fibra ottica multimodale) con poca o nessuna interferenza tra le lunghezze d'onda o frequenze concorrenti. Questo modo risonante di energia e di trasmissione dati per mezzo della propagazione dell'onda elettromagnetica (luce) \u00e8 relativamente senza perdita.\nUna fibra ottica \u00e8 una guida d'onda di un dielettrico cilindrico che trasmette la luce lungo il suo asse tramite il processo di riflessione interna totale. La fibra \u00e8 costituita da un nucleo (\"core\") circondato da uno strato di rivestimento. Per limitare il segnale ottico nel nucleo, l'indice di rifrazione del nucleo deve essere superiore a quella del rivestimento. L'indice di rifrazione \u00e8 il parametro che riflette la velocit\u00e0 della luce in un materiale. (Indice di rifrazione \u00e8 il rapporto tra la velocit\u00e0 della luce nel vuoto per la velocit\u00e0 della luce in un dato mezzo. L'indice di rifrazione del vuoto \u00e8 quindi 1). Pi\u00f9 grande \u00e8 l'indice di rifrazione, pi\u00f9 lentamente la luce viaggia in quel mezzo. I valori tipici per il nucleo e il rivestimento di una fibra ottica sono rispettivamente 1,48 e 1,46.\nQuando la luce viaggiando in un mezzo denso colpisce un \"bordo\" con un angolo ripido, la luce sar\u00e0 completamente riflessa. Questo effetto, chiamato riflessione interna totale, \u00e8 utilizzato nelle fibre ottiche per confinare la luce nel nucleo. La luce viaggia lungo la fibra rimbalzando da una parte all'altra fuori dal bordo. Dato che la luce deve urtare il bordo con un angolo superiore all'angolo critico, la luce che entra nella fibra con una certo campo di variabilit\u00e0 angolare verr\u00e0 diffusa. Questa campo di variazione dell'angolo viene chiamato cono di accettazione della fibra. La dimensione di questo cono di accettazione \u00e8 in funzione della differenza dell'indice di rifrazione tra il nucleo della fibra e il rivestimento. Le guide d'onda ottiche sono utilizzate come componenti nei circuiti ottici integrati (per es., combinate con laser o diodi emettitori di luce, i LED), o come mezzo di trasmissione nei sistemi di comunicazioni ottiche locali e a lunga distanza.\nMeccanismi di attenuazione.\nL'attenuazione nella fibra ottica, anche conosciuta come perdita di trasmissione, \u00e8 la riduzione dell'intensit\u00e0 del fascio di luce (o segnale) in funzione della distanza percorsa attraverso un mezzo di trasmissione. I coefficienti di attenuazione nelle fibre ottiche di solito usano unit\u00e0 di dB/km attraverso il mezzo a causa della qualit\u00e0 relativamente alta di trasparenza dei moderni mezzi di trasmissione ottica. Il mezzo \u00e8 di solito una fibra di vetro di silice, che limita il fascio di luce incidente verso l'interno. L'attenuazione \u00e8 un importante fattore che limita la trasmissione di un segnale su lunghe distanze. Cos\u00ec, gran parte della ricerca \u00e8 stata fatta sia per limitare l'attenuazione che per massimizzare l'amplificazione del segnale ottico.\nL'attenuazione \u00e8 causata principalmente dalla diffusione e dall'assorbimento. La diffusione della luce \u00e8 causata dall'irregolarit\u00e0 a livello molecolare (fluttuazioni di composizione) nella struttura del vetro. Questo stesso fenomeno \u00e8 visto come uno dei fattori limitanti nella trasparenza delle cupole dei missili infrarossi. Un'ulteriore attenuazione \u00e8 causata dalla luce assorbita dai materiali residui, come i metalli o gli ioni d'acqua, all'interno del nucleo della fibra e del rivestimento interno. Nella fibra ottica, la diffusione di luce causata da piegature, giunti, connettori o altre forze esterne sono fattori aggiuntivi che contribuiscono all'attenuazione.\nAssorbimento multi-fononico.\nLa progettazione di ogni dispositivo otticamente trasparente richiede la selezione di materiali in base alla conoscenza delle loro caratteristiche e limitazioni. Le caratteristiche di assorbimento del reticolo osservate nelle regioni frequenza pi\u00f9 bassa (un campo di lunghezza d'onda che va dal medio infrarosso all'alto infrarosso) definiscono il limite di trasparenza della lunghezza d'onda lunga del materiale. Esse sono il risultato dell'accoppiamento interattivo tra i movimenti delle vibrazioni indotte termicamente degli atomi e delle molecole costituenti il reticolo solido e la radiazione dell'onda luminosa incidente. Quindi, tutti i materiali sono delimitati dal limite delle regioni di assorbimento causate dalle vibrazioni atomiche e molecolari (\"bond-stretching\") nella regione spettrale del lontano infrarosso (&gt; 10\u00a0\u00b5m).\nI concetti di temperatura e di equilibrio termico associati ai solidi ionici sono basati sui singoli atomi e molecole del sistema avente moto vibrazionale. Le frequenze dei modi normali di un sistema sono note come le sue frequenze naturali o frequenze di risonanza. Questi modi vibrazionali termici sono associati agli spostamenti atomici e molecolari, producendo onde sia longitudinali che trasversali di spostamenti atomici e molecolari.\nNel modo longitudinale (o acustico), lo spostamento delle particelle dalla loro posizione di equilibrio coincide con la direzione di propagazione dell'onda. Le onde meccaniche longitudinali sono state anche riferite come \"onde di compressione\". Nel modo trasversale (o ottico), le singole particelle si muovono perpendicolarmente alla propagazione dell'onda.\nCome le regole della meccanica quantistica si applicano a tutti i diversi modi vibrazionali del solido, il reticolo pulsa come un insieme completo in gradi discreti di energia, o fononi termici. Un fonone \u00e8 un modo quantizzato di vibrazione che si verifica in un reticolo cristallino rigido. Lo studio dei fononi \u00e8 una parte importante della fisica dello stato solido, perch\u00e9 i fononi svolgono un ruolo importante in molte delle propriet\u00e0 fisiche dei solidi, tra cui la conducibilit\u00e0 elettrica e termica di un materiale.\nIl fonone \u00e8 connesso sia alla frequenza vibrazionale che alla temperatura. Se la temperatura si innalza, l'ampiezza della vibrazione aumenta. Il concetto di fonone \u00e8 quindi considerato come il quanto di energia vibrazionale del reticolo su cui viene sovrapposta una complessa trama di onde stazionarie e/o viaggianti che rappresentano i cambiamenti di temperatura. Se il solido si trova a una temperatura uniforme, il concetto di onda stazionaria \u00e8 adeguato dato che le vibrazioni dei fononi sono uniformemente distribuite.\nL'assorbimento multi-fononico si verifica quando due o pi\u00f9 fononi contemporaneamente interagiscono per produrre momenti di dipolo elettrico con i quali la radiazione incidente pu\u00f2 accoppiarsi. Questi dipoli possono assorbire energia dalla radiazione incidente, raggiungendo un massimo accoppiamento con la radiazione quando la frequenza \u00e8 uguale al modo vibrazionale del dipolo molecolare (per es. il legame Si-O nel quarzo) nella regione spettrale del lontano infrarosso.\nTutti i processi di assorbimento risonante coinvolti in un materiale otticamente trasparente, possono essere spiegati con lo stesso principio comune. A frequenze particolari, alla radiazione incidente viene permesso di propagarsi attraverso il reticolo che produce la trasparenza osservata. Altre frequenze, tuttavia, sono proibite quando la radiazione incidente \u00e8 in risonanza con ognuna delle propriet\u00e0 del materiale del reticolo (ad esempio, le frequenze vibrazionali molecolari), e come tali sono trasferite in energia termica, eccitando gli atomi o gli elettroni.\nAffinch\u00e9 un modo vibrazionale sia in grado di assorbire, deve esistere un meccanismo per poterlo accoppiare con la radiazione elettromagnetica. Il trasferimento della radiazione elettromagnetica dal mezzo incidente al materiale \u00e8 sotto forma di una coppia, dove la vibrazione del reticolo produce un momento di dipolo oscillante, che pu\u00f2 essere guidato dal campo elettrico oscillante della onda luminosa, o radiazione. Cos\u00ec, l'energia assorbita dall'onda luminosa sar\u00e0 convertita in moto vibrazionale delle molecole.\nDiffusione della luce nelle ceramiche.\nLa trasparenza ottica nei materiali policristallini \u00e8 limitata dalla quantit\u00e0 di luce che viene diffusa a causa delle loro caratteristiche microstrutturali. La diffusione della luce dipende dalla sua lunghezza d'onda. Pertanto sorgono limiti per le scale spaziali di visibilit\u00e0 (con la luce bianca), a seconda della frequenza dell'onda luminosa e la dimensione fisica del centro di diffusione.\nPer esempio, poich\u00e9 la luce visibile ha una scala di lunghezza d'onda dell'ordine di un micrometro, i centri di diffusione avranno dimensioni in base a una scala spaziale similare. I centri di diffusione primaria nei materiali policristallini includono difetti microstrutturali come pori e confini granulari. La frazione in volume dei pori microscopici deve essere inferiore all'1% per la trasmissione ottica ad alta qualit\u00e0, vale a dire alla densit\u00e0 del materiale che dovrebbe essere il 99,99% della densit\u00e0 teorica cristallina. Oltre ai pori, la maggior parte delle interfacce in un metallo tipico o in oggetti di ceramica sono nella forma di limiti o confini granulari che separano le minuscole regioni dall'ordine cristallino. Quando la dimensione del centro di diffusione (o confine del granulo) \u00e8 ridotta al di sotto della dimensione della lunghezza d'onda della luce che viene diffusa, la diffusione non si verifica pi\u00f9 in misura significativa.\nNella formazione di materiali policristallini (metalli e ceramiche) la dimensione dei granuli cristallini \u00e8 determinata in larga misura dalla dimensione delle particelle cristalline presenti nel materiale grezzo durante la formazione (o pressatura) dell'oggetto. Inoltre, la dimensione dei confini granulari perviene direttamente alla dimensione delle particelle. In questo modo una riduzione delle dimensioni della particella originale ben al di sotto della lunghezza d'onda della luce visibile (circa 1/15 della lunghezza d'onda di luce o pressappoco 600/15 = 40\u00a0nm) elimina gran parte della diffusione luminosa, come risulta in un materiale traslucido o anche trasparente.\nLa modellizzazione al computer della trasmissione della luce attraverso l'allumina della ceramica traslucente ha dimostrato che i pori microscopici intrappolati vicino ai confini granulari agiscono come centri primari di diffusione. La frazione di volume della porosit\u00e0 si \u00e8 dovuta ridurre al di sotto dell'1% per l'alta qualit\u00e0 di trasmissione ottica (99,99% della densit\u00e0 teorica). Questo obiettivo \u00e8 stato prontamente raggiunto e ampiamente dimostrato nei laboratori e nelle strutture di ricerca in tutto il mondo utilizzando metodi chimici di lavorazione emergenti insieme ai metodi della chimica del sol-gel e della nanotecnologia.\nApplicazioni.\nLe ceramiche trasparenti hanno di recente acquisito un elevato grado di interesse e notoriet\u00e0, essendo utilizzate come applicazioni di base nei laser ad alta energia, nelle finestre blindate trasparenti, nelle ogive di missili \"a caccia\" di calore, nei rivelatori di radiazione per il controllo (\"testing\") non distruttivo, nella fisica dell'alta energia, nell'esplorazione dello spazio, nelle applicazioni di imaging nel campo della medicina e della sicurezza.\nLo sviluppo dei pannelli trasparenti avr\u00e0 altre potenziali applicazioni avanzate nell'alta resistenza, come nei materiali resistenti all'impatto utilizzabili per finestre e lucernari domestici. Forse la cosa pi\u00f9 importante \u00e8 che le pareti e le altre applicazioni avranno migliorato la resistenza generale, soprattutto in condizioni di alta deformabilit\u00e0 riscontrabili in zone ad elevata sismicit\u00e0 e in quelle soggette alla forte azione del vento. Se gli attesi miglioramenti nelle propriet\u00e0 meccaniche vengono confermati, i tradizionali limiti riscontrati nelle aree edificate con abbondanza di vetro (come stabiliti nei codici urbanistici attuali) potrebbero diventare rapidamente obsoleti, considerando il fatto che la superficie delle vetrate potrebbe contribuire effettivamente alla resistenza agli sforzi di taglio delle pareti.\nI materiali trasparenti all'infrarosso attualmente disponibili mostrano normalmente un bilanciamento tra le prestazioni ottiche, la resistenza meccanica e il prezzo. Per esempio, lo zaffiro (L'allumina cristallina) \u00e8 molto forte, ma \u00e8 costoso e manca di totale trasparenza in tutta la gamma del medio infrarosso che va dai 3 ai 5 micrometri. L'ittria (ossido di ittrio) \u00e8 completamente trasparente dai 3 ai 5 micrometri, ma \u00e8 carente di forza sufficiente, di durezza e resistenza agli shock termici per le applicazioni aerospaziali ad alte prestazioni. Non sorprende quindi che una combinazione di questi due materiali in forma di granato di ittrio e alluminio (YAG, \"Yttrium Aluminium Garnet\") sia una delle migliori soluzioni nel campo."}
{"id": "2883174", "revid": "219355", "url": "https://it.wikipedia.org/wiki?curid=2883174", "title": "Aldrin", "text": ""}
{"id": "2883176", "revid": "352448", "url": "https://it.wikipedia.org/wiki?curid=2883176", "title": "Materiali trasparenti", "text": ""}
{"id": "2883178", "revid": "345405", "url": "https://it.wikipedia.org/wiki?curid=2883178", "title": "Discografia dei Simpson", "text": "I Simpson \u00e8 una serie televisiva animata creata da Matt Groening per la FOX. I personaggi dello show sono doppiati da diversi membri di un cast che ha contribuito alla pubblicazione discografica della serie."}
{"id": "2883182", "revid": "1543377", "url": "https://it.wikipedia.org/wiki?curid=2883182", "title": "Paria d'Irlanda", "text": "La par\u00eca d'Irlanda \u00e8 il termine usato per indicare la nobilt\u00e0 creata nell'ambito della monarchia irlandese sotto la giurisdizione formale del re d'Inghilterra. Questa divisione formale ebbe termine sul finire del XIX secolo e dal 1922 in maniera definitiva quando l'Irlanda divenne uno stato indipendente. \nFormalmente la corona britannica continua a garantire ai discendenti delle famiglie nobili irlandesi il loro diritto di precedenza.\nStoria.\nAlcuni titoli della paria irlandese sono databili all'epoca medioevale. \nPrima del 1801, i pari irlandesi avevano un seggio nella Camera dei lord d'Irlanda. Dopo il 1801, poterono iniziare ad eleggere 28 rappresentanti alla Camera dei lord inglese a Westminster. Anche dopo l'Act of Union ad ogni modo i nobili irlandesi continuarono a cercare di vedere riconosciuti ufficialmente i loro diritti indipendenti anche se il loro numero comprendeva meno di 100 pari.\nI pari che godevano dei titoli pi\u00f9 alti vennero compresi dopo il 1801, con la Paria di Gran Bretagna, nella Paria del Regno Unito.\nSolo a partire dal 1999 i pari irlandesi hanno ottenuto una sede automaticamente nella camera dei lord godendo di pieni diritti a tutti gli effetti come gli altri pari.\nBaroni.\nSi noti che in Irlanda con il termine \"baronia\" ci si riferisce anche all'obsoleta suddivisione politica delle contee. Non vi \u00e8 nessuna connessione tra la baronia ed il titolo ordinario di barone. "}
{"id": "2883183", "revid": "76963", "url": "https://it.wikipedia.org/wiki?curid=2883183", "title": "Suzy Parker", "text": "Carriera.\nFiglia di un inventore e discendente di Annie Oakley, l'eroina del Texas, Suzy Parker era inoltre sorella minore della supermodella Dorian Leigh (nata Dorian Elizabeth Parker). Fu proprio grazie alla sorella che ottenne un contratto con la prestigiosa agenzia di moda Ford Models. Gi\u00e0 all'et\u00e0 di quindici anni una foto della Parker comparve sulla rivista \"Life\", a cui seguirono alcune campagne pubblicitarie, la pi\u00f9 importante delle quali fu quella per \"Chanel\". La stessa Coco Chanel divenne sua amica e confidente.\nLa sua carriera di modella raggiunse tuttavia l'apice negli anni cinquanta, quando apparve su decine di copertine (fra cui \"Vogue\" ed \"Elle\"), pubblicit\u00e0, film e programmi televisivi. Fu la protagonista di numerose campagne pubblicitarie della Revlon, ma anche per altre aziende di cosmetici, poich\u00e9 all'epoca nessuna modella aveva contratti in esclusiva. Solo nei primi anni settanta Lauren Hutton e Karen Graham firmeranno contratti in esclusiva, rispettivamente per la Revlon e per Est\u00e9e Lauder.\nDivenne la musa di Richard Avedon, e fu modello di ispirazione per il personaggio interpretato da Audrey Hepburn in \"Cenerentola a Parigi\" (1957), film in cui la Parker apparve in un cameo di due minuti.\nSuzy Parker fu la prima modella ad ottenere guadagni per circa 100.000 dollari l'anno, e l'unica ad avere una canzone dei Beatles dedicata a lei, bench\u00e9 mai pubblicata.\nNel 1964 si ritir\u00f2 quasi totalmente dalla carriera di modella, dopo aver subito gravi ferite in seguito da un incidente automobilistico. Abbandon\u00f2 progressivamente le scene per dedicarsi alla famiglia, andando a vivere con il terzo marito, l'attore Bradford Dillman, da cui ebbe tre figli, a Montecito, dove mor\u00ec il 3 maggio 2003 all'et\u00e0 di settant'anni."}
{"id": "2883184", "revid": "767487", "url": "https://it.wikipedia.org/wiki?curid=2883184", "title": "Silas Marner (film 1922)", "text": "Silas Marner \u00e8 un film del 1922 diretto da Frank P. Donovan. Prodotto dalla Associated Exhibitors che lo distribu\u00ec nelle sale nel maggio del 1922, il film era interpretato da Crauford Kent e da Marguerite Courtot.\nIl soggetto \u00e8 tratto dal romanzo omonimo del 1861 di George Eliot che era gi\u00e0 stato portato sullo schermo in altre versioni cinematografiche. Prima fra tutte, quella del 1909 di D.W. Griffith che aveva il titolo \"A Fair Exchange\". E quella della Thanhouser del 1911, diretta da Theodore Marston e interpretata da Frank Hall Crane.\nTrama.\nLa vita travagliata di Silas Marner che deve andarsene dalla sua citt\u00e0, accusato falsamente di furto. Silas, depresso e solitario, ritrover\u00e0 una ragione di vita quando prender\u00e0 con s\u00e9 la piccola Eppie, rimasta orfana di madre, che lui allever\u00e0 come una figlia.\nProduzione.\nIl film fu prodotto dall'Associated Exhibitors.\nDistribuzione.\nDistribuito dall'Associated Exhibitors, il film usc\u00ec nelle sale cinematografiche USA nel maggio 1922."}
{"id": "2883189", "revid": "767487", "url": "https://it.wikipedia.org/wiki?curid=2883189", "title": "Anton Cajetan Adlgasser", "text": "Nato a Inzell, in Baviera, si trasfer\u00ec a Salisburgo dove fu allievo di Johann Ernst Eberlin. Dal 1750 si distinse come organista della cattedrale di Salisburgo, ruolo che ricopr\u00ec per tutta la vita. Dopo un viaggio in Italia tra il 1764 e il 1765 mise in scena a Salisburgo nel 1767 la sua unica opera, \"La Nitteti\" di Pietro Metastasio; nello stesso anno collabor\u00f2 con Mozart e Johann Michael Haydn nell'oratorio Die Schuldigkeit des ersten Gebots. Mozart, che aveva un'alta considerazione della musica di Adlgasser, gli succedette come organista alla cattedrale di Salisburgo nel 1777.\nAdlgasser \u00e8 stato soprattutto l'autore di moltissima musica sacra, fra cui otto messe, due requiem e vari oratori.\nAdlgasser si spos\u00f2 per la prima volta nel 1752 con Maria Josepha, la figlia di J.E. Eberlin, il precedente organista della cattedrale di Salisburgo. Quattro anni dopo spos\u00f2 Maria Barbara Schwab e nel 1769 la cantante di corte Maria Anna Fesemayer (1743-1782), la quale cant\u00f2 in \"Die Schuldigkeit\" e cre\u00f2 il ruolo di Ninetta in \"La finta semplice\". I testimoni di queste ultime nozze furono Mozart e suo padre.\nAdlgasser mor\u00ec d'infarto a Salisburgo nel 1777 mentre suonava l'organo."}
{"id": "2883202", "revid": "767487", "url": "https://it.wikipedia.org/wiki?curid=2883202", "title": "Jacqueline, or Blazing Barriers", "text": "Jacqueline, or Blazing Barriers \u00e8 un film del 1923 diretto da Dell Henderson, prodotto dalla Pine Tree Pictures e distribuito dalla Arrow Film Corporation il 19 marzo 1923.\nFu uno degli ultimi film interpretati da Marguerite Courtot che, da l\u00ec a poco, si sarebbe ritirata dalle scene per dedicarsi alla famiglia.\nTrama.\nJacqueline e Raoul si conoscono fin da bambini. Quando la ragazza va in citt\u00e0, diventa oggetto delle attenzioni di Henri Dubois che, in seguito, diventa capo di una squadra di boscaioli nel villaggio dove vive Jacqueline. Henri, che vuole la ragazza per s\u00e9, convince Raoul che ormai lei l'ha dimenticato. Henri, per\u00f2, ha un passato pieno di ombre e viene ricattato da Li Chang, un cinese che l'ha seguito fino l\u00ec. I due uomini scendono a vie di fatto e, nella lotta, provocano un inizio di incendio. Le fiamme si espandono e il bosco va a fuoco. Raoul corre a salvare Jacqueline che, per\u00f2, \u00e8 gi\u00e0 stata messa in salvo da suo padre. Salva, allora, per amore della ragazza, il suo supposto innamorato, Henri. Ma, alla fine, le cose si chiariscono e Jacqueline e Raoul tornano felicemente insieme.\nProduzione.\nIl film fu prodotto dalla Pine Tree Pictures, tratto da \"Jacqueline\" di James Oliver Curwood (1878-1927) che venne girato nelle foreste del Maine. Protagonista della storia, Marguerite Courtot.\nDistribuzione.\nDistribuito dalla Arrow Film Corporation, il film usc\u00ec negli USA il 19 marzo 1923.\nLungamente considerato perduto, l'ultimo rullo del film fu trovato al Film Archive of Canada ed \u00e8 stato presentato il 17 luglio 2002 al Northeast Historic Film Silent Film festival di Bucksport (Maine).\nData di uscita.\nIMDb"}
{"id": "2883204", "revid": "125439888", "url": "https://it.wikipedia.org/wiki?curid=2883204", "title": "Dieldrina", "text": "La dieldrina o dieldrin \u00e8 un insetticida organoclorurato prodotto nel 1948 dalla J. Hyman &amp; Co. di Denver.\nLa dieldrina \u00e8 un'aldrina ossidata. Fu usata abbondantemente dagli anni cinquanta agli anni settanta ed il suo uso \u00e8 oggi proibito in molti paesi. \nFa parte degli inquinanti organici persistenti. \u00c8 correlata all'insorgere della malattia di Parkinson, del cancro, di danni al sistema immunitario, riproduttivo, nervoso e ai nascituri."}
{"id": "2883205", "revid": "1522738", "url": "https://it.wikipedia.org/wiki?curid=2883205", "title": "The Simpsons Sing the Blues", "text": "The Simpsons Sing the Blues \u00e8 un album pubblicato nel 1990 come derivato della serie animata televisiva \"I Simpson\".\nL'album.\nL'album contiene originariamente musica registrata che non appare per intero nella serie salvo il primo verso della canzone \"Moaning Lisa Blues\", tratta dall'episodio \"Lisa sogna il blues\" e nell'episodio Bart il grande dove si sentono i primi versi di God Bless the Child, Do the Bartman e Deep, Deep Trouble.\nUn numero musicale principale, \"Do the Bartman\", apparve come prima traccia dell'album e fu il primo singolo estratto. Fu un successo internazionale.\nIl secondo singolo pubblicato, \"Deep, Deep Trouble\", ebbe successo anche in Gran Bretagna, salendo al numero 7 in classifica. Sia per \"Do the Bartman\" sia per \"Deep, Deep Trouble\" furono fatti dei video musicali.\nC'era una gran quantit\u00e0 di noti musicisti che apparvero nell'album, tra cui B. B. King, DJ Jazzy Jeff, Dr. John e Marcy Levey.\nPosizioni in classifica.\nL'album fu distribuito nel settembre 1990 e fu un gran successo, raggiungendo il terzo posto nella Billboard 200. Nel 13 febbraio 1991 fu certificato come disco di platino.\nL'album fu un successo anche in Gran Bretagna, dove raggiunse la sesta posizione in classifica e fu certificato come disco d'oro."}
{"id": "2883208", "revid": "219355", "url": "https://it.wikipedia.org/wiki?curid=2883208", "title": "Dieldrin", "text": ""}
{"id": "2883209", "revid": "767487", "url": "https://it.wikipedia.org/wiki?curid=2883209", "title": "Hlj\u00f3\u00f0aklettar", "text": "Situate lungo il percorso del colossale canyon J\u00f6kuls\u00e1rglj\u00fafur, nel nord-est dell'Islanda, Hlj\u00f3\u00f0aklettar, le Scogliere Mormoranti, sono impressionanti rocce basaltiche dalle forme pi\u00f9 svariate che risultano diverse a seconda di come le interpreta l'occhio dell'osservatore. Le scogliere furono originate dalla lava prodotta dai crateri di Rau\u00f0h\u00f3lar.\nOriginariamente crateri facenti parte di un grande ed antico sistema vulcanico, i depositi pi\u00f9 teneri vennero via via erosi dalle catastrofiche onde di piena del fiume J\u00f6kuls\u00e1 \u00e1 Fj\u00f6llum, provenienti dal gigantesco Vatnaj\u00f6kull, che solo parzialmente avevano perso la loro immensa potenza anche se il ghiacciaio si trova a pi\u00f9 di 150\u00a0km pi\u00f9 a sud. Le colonne basaltiche, solidificate secondo infinite e strabilianti direzioni, rimasero invece intatte, ed ancora oggi si possono ammirare esagoni perfetti, spirali, geometrie e simmetrie. Il fenomeno \u00e8 dovuto alla contrazione, causata dal raffreddamento, della roccia basaltica: le pareti esterne dei crateri hanno dato origine ad aghi basaltici, prismi perfetti a 4-6 facce, allineati secondo le linee di contrazione e rottura della massa rocciosa.\nLe Hlj\u00f3\u00f0aklettar sono anche ricche di caverne, tra cui l'impressionante Kirkjan, la Chiesa, che ha appunto l'aspetto di una gigantesca chiesa con il tetto spiovente. Una caverna analoga \u00e8 presente a Dimmuborgir, sulle sponde del lago M\u00fdvatn.\nIl nome Hlj\u00f3\u00f0aklettar significa Scogliere Mormoranti o Rocce dell'Eco, e deriva dal suono delle scroscianti acque dello J\u00f6kuls\u00e1 \u00e1 Fj\u00f6llum che viene deformato dalle forme e dalle cavit\u00e0 delle rocce circostanti che sembrano mormorare, urlare o bisbigliare a seconda del volume delle acque e della forza del vento. Il suono delle acque amplificato, distorto e proveniente da pressoch\u00e9 tutte le direzioni, rende impossibile determinare la direzione dove scorre il fiume.\nNon distante dalle Hlj\u00f3\u00f0aklettar si trovano Karl e Kerling, il Gigante e la Vecchia, due massicci faraglioni che assomigliano, secondo la leggenda, ad un paio di troll pietrificati e che si trovano proprio in riva al fiume e di fronte alla grande area di Hallh\u00f6f\u00f0ask\u00f3gur, nota per la sua vegetazione."}
{"id": "2883210", "revid": "767487", "url": "https://it.wikipedia.org/wiki?curid=2883210", "title": "Who I Am (singolo Nick Jonas &amp; the Administration)", "text": "Who I Am \u00e8 un brano musicale di Nick Jonas &amp; the Administration, pubblicato come primo singolo estratto dall'omonimo album di debutto del gruppo. Il singolo \u00e8 stato pubblicato in versione digitale il 3 dicembre 2009, mentre su supporto fisico il 18 gennaio 2010.\nIl Video.\nIl video di \"Who I Am\", girato completamente in bianco e nero, \u00e8 stato diretto da Tim Wheeler. Il video vede Nick Jonas &amp; the Administration esibirsi nel brano, mentre vengono mostrate varie persone che attraverso dei cartelli rivelano un aspetto di s\u00e9. Lo stesso Nick Jonas compare in tre occasioni mostrando ogni volta un cartello differente: \"\"brother\" (\"fratello\", in riferimento ai Jonas Brothers), \"diabetic\" (\"diabetico\") e \"just me\" (\"semplicemente io\"\")."}
{"id": "2883211", "revid": "352448", "url": "https://it.wikipedia.org/wiki?curid=2883211", "title": "Pellucidit\u00e0", "text": ""}
{"id": "2883212", "revid": "729019", "url": "https://it.wikipedia.org/wiki?curid=2883212", "title": "Centrale nucleare di Bushehr", "text": "La centrale nucleare di Bushehr \u00e8 una centrale nucleare iraniana situata presso la citt\u00e0 di Bushehr, nella Provincia di Bushehr, \u00e8 l'unica centrale iraniana, secondo le previsioni, sar\u00e0 alla fine equipaggiata con 5 reattori di tipologia VVER1000, ma di differenti modelli.\nLa centrale \u00e8 una eredit\u00e0 del primo programma nucleare iraniano, quindi ha la particolarit\u00e0 di avere sistemi di sicurezza e strutture di contenimento occidentali, mentre il reattore \u00e8 stato fornito dalla Russia in base a un accordo del 1995. Nei primi mesi del 2010 sono stati completati i test preliminari per verificare la tenuta dei sistemi della centrale e si prospetta di far partire commercialmente l'impianto per la fine di dicembre 2010. Il primo reattore \u00e8 stato inaugurato il 21 agosto 2010 con una cerimonia ufficiale, e l'inserimento del combustibile nucleare \u00e8 cominciato il 26 ottobre. Il 27 novembre \u00e8 stata annunciata l'accensione del reattore. La seconda accensione del reattore \u00e8 avvenuta ad inizio maggio 2011, dopo alcuni giorni alla potenza minima sar\u00e0 aumentata la potenza del reattore fino al 100% per poter controllare la piena funzionalit\u00e0 di tutti i sistemi \u00e8 stata poi collegata alla rete elettrica il 3 settembre 2011\nIl programma nucleare iraniano di cui fa parte la centrale non \u00e8 soggetto a restrizioni internazionali, in quanto \u00e8 stato portato avanti sotto l'egida e il controllo dell'IAEA, al contrario invece del programma di arricchimento dell'uranio. In base all'accordo con la Russia, inoltre, l'Iran dovrebbe restituire il combustibile nucleare esausto fugando cos\u00ec i dubbi sul suo utilizzo nella costruzione di armi atomiche."}
{"id": "2883213", "revid": "352448", "url": "https://it.wikipedia.org/wiki?curid=2883213", "title": "Traslucenza", "text": ""}
{"id": "2883214", "revid": "352448", "url": "https://it.wikipedia.org/wiki?curid=2883214", "title": "Traslucidit\u00e0", "text": ""}
{"id": "2883225", "revid": "74801", "url": "https://it.wikipedia.org/wiki?curid=2883225", "title": "Jakob Adlung", "text": "Studi\u00f2 a Erfurt e a Jena. Nel 1727 succedette come organista a Johann Heinrich Buttstett nella chiesa luterana Predigerkirche di Erfurt e, a partire dal 1741, insegn\u00f2 nel locale \"gymnasium\".\nFu anche un costruttore di strumenti musicali."}
{"id": "2883227", "revid": "23671", "url": "https://it.wikipedia.org/wiki?curid=2883227", "title": "Kurogane no Linebarrels", "text": ""}
{"id": "2883233", "revid": "767487", "url": "https://it.wikipedia.org/wiki?curid=2883233", "title": "The Yellow Arm", "text": "The Yellow Arm \u00e8 un serial in 15 episodi del 1921 diretto da Bertram Millhauser.\nProduzione.\nIl film fu prodotto dalla George B. Seitz Productions.\nDistribuzione.\nIl film fu distribuito dalla Path\u00e9 Exchange che lo present\u00f2 in prima il 19 giugno. Lo fece poi uscire nelle sale statunitensi presentando il primo episodio il 26 giugno 1921. Ogni episodio era di due rulli.\nDate di uscita.\nAlias"}
{"id": "2883234", "revid": "31079458", "url": "https://it.wikipedia.org/wiki?curid=2883234", "title": "Sant'Adolfo", "text": ""}
{"id": "2883236", "revid": "81103", "url": "https://it.wikipedia.org/wiki?curid=2883236", "title": "Zona Ivrea Verbano", "text": "La Zona Ivrea Verbano \u00e8 un terrane costituito da una porzione della microplacca Adriatica sottoposta a subduzione.\nGeologicamente \u00e8 considerato parte dell'unit\u00e0 strutturale del Sudalpino, di cui costituisce l'area occidentale.\nPrende il nome dalla citt\u00e0 di Ivrea e dal lago Verbano.\nCaratteristiche.\nLe originarie rocce sedimentarie sono state sottoposte a metamorfismo in facies granulitica e intruse da plutoni femici tipici della crosta terrestre inferiore.\nIn seguito alla riesumazione del terreno, durante la formazione della catena alpina, la crosta superiore \u00e8 stata erosa mettendo a nudo le rocce sottostanti.\nIndagini geofisiche (magnetometria e gravimetria) mostrano come il mantello terrestre sia insolitamente vicino alla superficie terrestre in corrispondenza della Zona Ivrea Verbano.\nAlcuni geologi pensano che il contatto tra gli affioramenti di pirosseniti e lherzoliti, visibile in questi affioramenti rappresenti fisicamente la discontinuit\u00e0 di Mohorovi\u010di\u0107 presente tra crosta e mantello superiore."}
{"id": "2883237", "revid": "729019", "url": "https://it.wikipedia.org/wiki?curid=2883237", "title": "Centrale nucleare di Tsuruga", "text": "La centrale nucleare di Tsuruga \u00e8 una centrale nucleare giapponese situata presso la citt\u00e0 di Tsuruga nella Prefettura di Fukui. L'impianto \u00e8 composto da 2 reattori per complessivi 1540 MW, il reattore 1 \u00e8 il reattore pi\u00f9 vecchio ancora funzionante in giappone.\nProlungamento della vita dell'impianto.\nOgni reattore giapponese ha una vita programmata di 40 anni. Per sopperire alla mancanza di energia, che verrebbe provocata dallo spegnimento del primo reattore che \u00e8 programmata per il 2010, si prevede che gli sar\u00e0 data una proroga per il funzionamento per sopperire a questo deficit fino al completamento dei reattori 3 e 4, se questo potr\u00e0 essere fatto in sicurezza.\nEspansione dell'impianto.\n\u00c8 in programma l'espansione dell'impianto con 2 reattori APWR per 3076 MW complessivi. La costruzione di questi due impianti \u00e8 programmata per iniziare a fine 2010 e fine 2011 ed essere operative fra il 2016 ed il 2017."}
{"id": "2883240", "revid": "31079542", "url": "https://it.wikipedia.org/wiki?curid=2883240", "title": "Fatae", "text": ""}
{"id": "2883244", "revid": "287204", "url": "https://it.wikipedia.org/wiki?curid=2883244", "title": "Paria di Gran Bretagna", "text": "La par\u00eca di Gran Bretagna comprende tutti i pari creati nell'ambito del Regno di Gran Bretagna dopo l'Act of Union del 1707 ma prima dell'Act of Union del 1800. Esso difatti rimpiazz\u00f2 il sistema della par\u00eca del regno d'Inghilterra e del regno di Scozia, sino a quando non venne rimpiazzato dal sistema della par\u00eca del Regno Unito nel 1801. "}
{"id": "2883248", "revid": "767487", "url": "https://it.wikipedia.org/wiki?curid=2883248", "title": "Endosulfano", "text": "L'endosulfano o endosulfan \u00e8 un insetticida e acaricida organoclorurato. \u00c8 prodotto da Bayer CropScience, Makhteshim Agan, Hindustan Insecticides Limited a altre industrie. \u00c8 bandito in numerosi paesi tra cui Stati Uniti, Unione europea e alcuni paesi africani e asiatici, ma \u00e8 ancora utilizzato in India, Brasile e Australia."}
{"id": "2883252", "revid": "640277", "url": "https://it.wikipedia.org/wiki?curid=2883252", "title": "Natalia (album)", "text": "Natalia \u00e8 il primo album della showgirl spagnola Natalia Estrada, pubblicato nel 1999 dall'etichetta discografica EMI.\nIl disco \u00e8 uscito in seguito ad alcune esperienze nel mondo della musica della conduttrice: nel 1997 era stato pubblicato l'EP \"Quiero cantar\", mentre ha partecipato al Festivalbar dello stesso anno con il brano \"Eres tierra de sol\", contenuto in questo disco."}
{"id": "2883253", "revid": "31886", "url": "https://it.wikipedia.org/wiki?curid=2883253", "title": "D\u00e9cibulles", "text": "D\u00e9cibulles \u00e8 un festival rock che si svolge ogni anno alla fine di giugno o ai primi di luglio a Neuve-\u00c9glise (Basso Reno). Si svolge su tre giorni e accoglie ogni anno circa venti gruppi musicali.\nIl festival.\nL'associazione D\u00e9cibulles.\nIl Festival \u00e8 organizzato dall'associazione D\u00e9cibulles, con sede a Neuve-\u00c9glise. Nel 1992 i giovani del circolo Saint-Nicolas hanno l'idea di creare un evento nuovo, in sintonia con i loro gusti e le loro aspirazioni.\nL'associazione, che gi\u00e0 proponeva differenti attivit\u00e0 sportive e culturali, ha lanciato un concetto pi\u00f9 originale: un festival rock unito a una festa della birra. D\u00e9cibulles sembrava il nome adeguato per un festival dove i \u00ab decibel \u00bb dei rockers sarebbero stati a fianco delle \u00ab bollicine \u00bb fermentate della birra.\nOggi l'associazione ha 2 dipendenti, 70 soci attivi e ci sono quasi 300 volontari che permettono il successo di questo evento.\nBrasseur de Rock !\nIl miscuglio dei due elementi di base diventa ben presto il motto del festival. Il pubblico approfitta dei diversi stili musicali: pop, rock, metal, funk, world mugic, ska, reggae, hip hop, \u2026 e inoltre delle birre speciali di origini differenti.\nInfatti l'unione rock e birra si \u00e8 rivelata un successo, il pubblico pu\u00f2 assaggiare pi\u00f9 di 50 tipi di birre, tradizionali o artigianali, provenienti dai quattro angoli della terra.\nInoltre il bar-ristorante propone ai \u201cfestivalieri\u201d tartes flamb\u00e9es, sandwich, cr\u00eapes e altri piatti tradizionali.\nIn una valle \u00ab 100% Nature \u00bb.\nD\u00e9cibulles ha scelto di piantare le sue tende nel centro dell'Alsazia, tra Strasburgo e Mulhouse. Il festival si svolge a Neuve-\u00c9glise, un piccolo paese di sette cento abitanti, in un posto unico, quello della valle di Vill\u00e9.\nOgni anno, centinaia di tende invadono il campeggio del festival, che \u00e8 a fianco al sito in cui si svolge il festival.\u201d Non c'\u00e8 bisogno di guidare per andare a dormire !\u201d\nUna programmazione musicale per fare la festa insieme agli amici.\nSpesso i gruppi in programmazione sono noti da tutti, ma non per tutti.\nL'obiettivo: offrire musica di qualit\u00e0, con i gruppi musicali che danno il meglio sul palcoscenico.\nNel 1992, la prima edizione ha accolto solamente le bands locali, mentre a partire dalle edizioni seguenti la programmazione si \u00e8 arricchita con la presenza di gruppi di livello nazionale e anche internazionale.\nMolti gruppi hanno fatto strada dopo avere suonato a D\u00e9cibulles. Tra i gruppi che hanno suonato a D\u00e9cibulles, possiamo citare: Horace Andy, Sergent Garcia, Bill Wyman, Roger Hodgson, Les Ogres de Barback, Matmatah, La Rue Ketanou, Sinsemilia, Popa Chubby, Silmarils, Marcel et son orchestre ...\nOggi D\u00e9cibulles \u00e8 diventato il festival estivo pi\u00f9 importante d'Alsazia, e un appuntamento da non perdere nell'Est della Francia!\nObiettivo Palcoscenico \u2013 Il \u201dTremplin\u201d, la scena per promuovere i giovani artisti.\nOltre alla programmazione di gruppi locali, il \u201cTremplin\u201d D\u00e9cibulles \u201cObiettivo Palcoscenico\u201d, istituito dal 2004, permette a due gruppi emergent locali (regola: costituiti da meno di tre anni e cresciuti in Alsazia) di esibirsi sul palco durante il festival.\nIl Tremplin \u00e8 organizzato ogni anno in marzo, in collaborazione con il caf\u00e9-concert (caff\u00e8-concerto) Freppel a Saint-Martin, e ha permesso ai gruppi come Skannibal Schmitt, Zool, Soulbender, Monsieur Koala, Crocodiles, Melissmell, Los Disidentes Del Sucio Motel, Plus Guest, The Electric Suicide Club, Mitch and The Buccanons di suonare durante il festival D\u00e9cibulles.\nStoria.\n1992.\nLa prima edizione ha accolto 700 spettatori. Il festival si \u00e8 svolto su due giorni (sabato e domenica), con la seconda giornata gratuita.\n1994.\nLe due prime edizioni si sono svolte con la formula del sabato sera \"rock\", a pagamento, e con la domenica pomeriggio \"campestre\" e gratuita. Questa combinazione non ha riscontrato molto successo. Successivamente la terza edizione viene modificata con la domenica pomeriggio \"rock\" e a pagamento. Ma il tasso di frequentazione della seconda giornata rest\u00f2 basso nonostante una programmazione musicale attraente.\n1995.\nA partire dalla quarta edizione, il festival ha trovato la combinazione ideale con due serate \"rock\", il venerd\u00ec e il sabato.\n1997.\nA partire della sesta edizione, il festival \u00e8 diventato indipendente, con l'Associazione D\u00e9cibulles come nuova struttura organizzativa.\n1998.\nIl festival \u00e8 cresciuto con circa \u201cfestivalieri\u201d per la settima edizione.\n2000.\nIl festival ha continuato a crescere e ha raggiunto spettatori per la sua nona edizione. Da notare i primi \"sold-out\", con la pi\u00f9 parte dei biglietti venduti in prevendit\u00e0.\n2001.\nLa decima edizione \u00e8 stata un vero successo, ( entrate). Per l'occasione, fuochi d'artificio musicali ogni sera e una grande banda \u00ab sorpresa \u00bb per finire il festival. Il nome di quella banda \u00e8 stato svelato soltanto alla fine, all'apparizione sul palcoscenico. Il gruppo in questione: \"Matmatah\".\n2003.\nL'undicesima edizione ha rappresentato un cambiamento importante: il festival cambia sito, pi\u00f9 spazioso, pi\u00f9 bello e pi\u00f9 adatto. Un secondo palcoscenico viene aggiunto, permettendo di aumentare il numero di gruppi in programmazione.\nCos\u00ec, 16 gruppi di rilievo locale e internazionale si sono esibiti sui palchi \"Galopins\" e \"La chope\".\nIl risultato \u201dfestivalieri\u201d !!\n2006.\nIl festival diventa \"Brasseur de rock\" con una programmazione su 3 giorni, dal venerd\u00ec alla domenica!\n persone hanno assistito alla tredicesima edizione del festival.\n2007.\nLe due prime giornate con gruppi famosi, e la terza giornata dedicata piuttosto alle famiglie, in particolare grazie a un ingresso di 5 euro e alla programmazione di artisti francesi non ancora molto famosi.\nLa combinazione riscontra un grande successo e l'affluenza raggiunse un record: festivalieri.\n2009.\nLa sedicesima edizione ha accolto festivalieri.\n2010.\nL'appuntamento della 17 edizione del festival \u00e8 per il 25, 26 e 27 giugno 2010!\nD\u00e9cibulles Worldwide Company.\nNel 2010, l'associazione ha deciso di organizzare delle manifestazioni parallele al festival D\u00e9cibulles (concerti, cinema, ecc), con lo scopo di promuovere serate organizzate in collaborazione con i vari attori locali. Per distinguerle dal festival, queste serate saranno chiamate D\u00e9cibulles Worldwide Company.\nGennaio 2010.\nLa prima edizione di DWC \u00e8 organizzata in collaborazione con la MJC le Vivarium di Vill\u00e9."}
{"id": "2883254", "revid": "219355", "url": "https://it.wikipedia.org/wiki?curid=2883254", "title": "Endosulfan", "text": ""}
{"id": "2883256", "revid": "287204", "url": "https://it.wikipedia.org/wiki?curid=2883256", "title": "Mefenesina", "text": "La mefenesina \u00e8 un farmaco miorilassante ad azione centrale.\nDerivato chimicamente dall'1,2-propandiolo, agisce inibendo i riflessi polisinaptici del midollo spinale.\nIl suo principale impiego \u00e8 contro le contrazioni spastiche dolorose, come quelle provocate dal tetano, dalla malattia di Parkinson e da alcune forme di epilessia.\nPu\u00f2 essere utilizzato per via topica per alleviare i sintomi dolorosi dovuti a contratture muscolari."}
{"id": "2883258", "revid": "122121882", "url": "https://it.wikipedia.org/wiki?curid=2883258", "title": "Stetsbar", "text": "Lo Stetsbar \u00e8 un ponte vibrato per chitarra elettrica, inventato nella seconda met\u00e0 degli anni ottanta da Eric Stets e brevettato nel 1995. Il pubblico a cui era inizialmente rivolto questo ponte era formato dai chitarristi in possesso di una Gibson, che volevano ugualmente un ponte che offrisse un vibrato di qualit\u00e0 maggiore, di maggiore escursione tonale, e con pi\u00f9 stabilit\u00e0 di intonazione del tipico ponte \"Vibrola\". Dopo il modello per le Gibson, ne sono stati costruiti altri, per altre chitarre.\nIl ponte Stetsbar \u00e8 stato successivamente perfezionato, ed \u00e8 arrivato nel 2008 alla versione \"Pro-II\". In tutti i rispettivi modelli attuali, rimane ancora l'unico ponte al mondo in grado di sopportare forti sollecitazioni che si sostituisca perfettamente all'originale fisso senza permanenti modifiche allo strumento.\nPrincipi di funzionamento.\nLo Stetsbar \u00e8 un ponte flottante in cui la forza di trazione delle corde \u00e8 equilibrata da due grosse molle ancorate ad un blocco di fermo alla base dell'unit\u00e0.\nQuando viene sollecitata la leva, che sia verso l'alto che verso il basso, si viene a creare un movimento lineare sullo stesso piano delle corde della chitarra. Vicino al pickup del ponte, ma ancorato alla base del ponte, si trova un ponte simile al Tune-O-Matic, pensato per regolare agevolmente le ottave e l'action.\nIl principale vantaggio rispetto agli altri ponti mobili \u00e8 che non si deve fare alcuna modifica permanente (fori o scassi) per poter installare questo ponte, poich\u00e9 si adatta perfettamente ai fori di alloggiamento del precedente ponte installato. Ci\u00f2 non vale soltanto per gli Stop-Tail della Gibson, ma anche per tutte le Fender. Esiste, volto allo stesso scopo, l'adattatore \"Vibramate\", una placca metallica sopra il quale installare un ponte mobile di tipo Bigsby, che anch'essa si adatta ai fori preesistenti sul corpo della chitarra, ma che non elimina lo svantaggio della scarsa escursione tonale di questo tipo di ponte.\nModelli disponibili.\nL'unica differenza tra i modelli \u00e8 la forma della base, che differiscono tra loro per potersi adattare a chitarre totalmente diverse.\nI modelli sono i seguenti:\nChitarristi famosi che utilizzano ponti Stetsbar.\nVanno ricordati tra i chitarristi professionisti Jan Akkerman, Snowy White, che collabor\u00f2 largamente col gruppo dei Pink Floyd nelle loro tourn\u00e9e, Randy Bachman e Michael Chain."}
{"id": "2883266", "revid": "486946", "url": "https://it.wikipedia.org/wiki?curid=2883266", "title": "Environmental Protection Agency", "text": ""}
{"id": "2883267", "revid": "125408324", "url": "https://it.wikipedia.org/wiki?curid=2883267", "title": "Eptacloro", "text": "L'eptacloro o heptachlor \u00e8 un insetticida organoclorurato. Rientra tra i composti classificati come inquinanti organici persistenti, pertanto il suo uso \u00e8 proibito in molti paesi.\nLa sua DL50 \u00e8 40-162 mg/kg (nei ratti per via orale). Una dose giornaliera di 50-100 mg/kg sui ratti \u00e8 stata letale dopo 10 giorni.\nL'International Agency for Research on Cancer (IARC), l'ha classificato come \"possibile cancerogeno umano\" (classe 2B), stessa cosa per l'United States Environmental Protection Agency (EPA)."}
{"id": "2883268", "revid": "932362", "url": "https://it.wikipedia.org/wiki?curid=2883268", "title": "Eva Lind", "text": "Biografia.\nAl Wiener Staatsoper esordisce nel 1984 come Eine Modistin in Der Rosenkavalier con Gundula Janowitz e nel 1985 \u00e8 Giannetta ne L'elisir d'amore con Alida Ferrarini ed Ingvar Wixell e Si\u00e9bel in Faust con Ruggero Raimondi.\nCon il suo debutto alla Wiener Staatsoper come Regina della Notte nel \"Flauto magico\" di Mozart con Kurt Moll e Lucia Popp ed a Basilea come Lucia nella \"Lucia di Lammermoor\", l'allora diciannovenne Eva Lind ha iniziato una carriera internazionale che l'ha vista nel ruolo di frequente ospite nei grandi teatri lirici e nelle pi\u00f9 importanti sale per concerti:\nMilano (Teatro alla Scala), Bologna (Teatro Comunale), Catania (Teatro Massimo Bellini), Londra (Royal Albert Hall, Royal Festival Hall), New York (Carnegie Hall), Washington (National Gallery of Arts), Parigi (Th\u00e9\u00e2tre des Champs-\u00c9lys\u00e9es), Berlino (Staatsoper unter den Linden, Deutsche Oper, Philharmonie), Monaco di Baviera (Bayerische Staatsoper, Herkulessaal, Philharmonie am Gasteig, Cuvilli\u00e9stheater), Amburgo (Staatsoper, Musikhalle), Vienna (Staatsoper, Volksoper, Musikverein, Konzerthaus), Zurigo (Opera House, Tonhalle), Madrid (Teatro de la Zarzuela),\nSiviglia (Teatro de la Maestranza), Stoccolma (Royal Opera House), Tel Aviv (Mann Auditorium), Buenos Aires (Teatro Col\u00f3n), Tokyo (Suntory Hall, Tokyo Opera City), Shanghai (Opera House) e molte altre citt\u00e0.\nIl fulcro della sua attivit\u00e0 \u00e8 offerto dal teatro lirico, sul cui palcoscenico ha saputo impersonare e interpretare innumerevoli ruoli del suo repertorio. Per esempio, Gilda (\"Rigoletto\"), Violetta (\"La traviata\"), Amina (\"La sonnambula\"), Nannetta (\"Falstaff\"), Euridice (\"Orfeo ed Euridice\"), Lucia (\"Lucia di Lammermoor\"), Adina (\"L'elisir d'amore\"), Konstanze (\"Il ratto dal serraglio\"), Sophie (\"Il cavaliere della rosa\"), Rosalinde (\"Il pipistrello\"), Marie (\"La Fille du R\u00e9giment\"), Oph\u00e9lie (\"Hamlet\"), Giulietta (\"Romeo e Giulietta\"), Micaela (\"Carmen\"). Inoltre, Eva Lind \u00e8 una richiesta concertista e cantante liederistica.\nIl repertorio che riguarda i Lieder annovera le opere di Mozart, Schubert, Brahms, Wolf, Mahler, Strauss, Schumann, Mendelssohn, Berg, Faur\u00e9, Debussy, Satie, Verdi, Donizetti e Bellini.\nEva Lind \u00e8 stata ospite dei pi\u00f9 importanti festival del settore: Arena di Verona, Salzburger Festspiele, Schleswig-Holstein Musikfestival, Glyndebourne Festival Opera, Festwochen der Alten Musik Innsbruck, Schubertiade Feldkirch.\nEva Lind ha cantato con colleghi come Pl\u00e1cido Domingo, Luciano Pavarotti, Jos\u00e9 Carreras, Alfredo Kraus, e con direttori come Riccardo Muti, Claudio Abbado, Sir Georg Solti, Lord Yehudi Menuhin, Sir Neville Marriner, Sir Andr\u00e9 Previn, Sir Colin Davis, Seiji Ozawa oppure Kurt Masur.\n\u00c8 disponibile la completa discografia dell'artista: accanto alle registrazioni di opere complete (\"La sonnambula\", \"I racconti di Hoffmann\", \"Il franco cacciatore\" e molte altre), sono presenti anche le produzioni discografiche di duetti (per esempio con Jos\u00e9 Carreras, Francisco Araiza e Pl\u00e1cido Domingo)\n, nonch\u00e9 registrazioni da solista (\"Coloratura Arias\",\n\"Stille Nacht\", \"Sentimento\").\nIn 2007 Eva Lind ha debuttato nella Carnegie Hall a New York\n - e nel dicembre 2008 a Washington\nnella National Gallery of Arts.\nNel corso del 2009 partecipava insieme a Ren\u00e9 Kollo ad un concerto a Dubai nel Burj al Arab e nell'ottobre dello stesso anno cantava un concerto di gala per la Principessa Carolina di Monaco.\nNel gennaio 2010 seguiva una tourn\u00e9e giapponese (Tokyo, Osaka, Yokohama etc.) con Corso Wien (orchestra da\ncamera dei Wiener Philharmoniker).\nDal febbraio al marzo 2010 partecipava a \"Flames of Classic\" a Francoforte sul Meno (Alte Oper), Berlino\n(Tempodrom), Stoccarda (Liederhalle) , D\u00fcsseldorf (Tonhalle) e Dresda (Kulturpalast).\nAccanto a Leo Nucci ha cantato il ruolo di Gilda nell'opera \"Rigoletto\" il 6 e 9 luglio 2010 al Classic Open Air Festival di Soletta (Svizzera).\nAccompagnata dall'Orchestra Sinfonica di Berlino Eva Lind ha fatto un tourn\u00e9e in Cina (Pechino, Shanghai, Qingdao, Dalian, Hangzhou, Souzhou, Changsha, Meizhou) dal 27 dicembre 2010 al 6 gennaio 2011.\nIn 2012 debutto il ruolo die Nedda (\"Pagliacci\") al Festival di Schlossfestspiele Schwerin.\nIn marzo/aprile 2014 tiene concerti in Cina con la pianista Cinese Xin Sui.\nDiscografia.\nSolo:\nOpera\nSinfonia, Oratorio\nDVDs:\nOnorificenza.\n\"Europ\u00e4ischer F\u00f6rderpreis\" (European Foundation for Culture - Fondation Europ\u00e9ene de la Culture\nPresident Committee of Patrons: H.R.H. Prince of Denmark)"}
{"id": "2883269", "revid": "219355", "url": "https://it.wikipedia.org/wiki?curid=2883269", "title": "Heptachlor", "text": ""}
{"id": "2883270", "revid": "599013", "url": "https://it.wikipedia.org/wiki?curid=2883270", "title": "Cai Sheng", "text": ""}
{"id": "2883271", "revid": "1543377", "url": "https://it.wikipedia.org/wiki?curid=2883271", "title": "Siad", "text": "La Societ\u00e0 Italiana Acetilene e Derivati S.I.A.D. SpA con sede a Bergamo, \u00e8 un gruppo chimico italiano che opera nei settori gas industriali, engineering, healthcare, servizi e beni industriali. Nell'healthcare, \u00e8 al servizio delle strutture sanitarie pubbliche e private ed opera inoltre a servizio dell'assistenza domiciliare.\nCompletano il quadro delle attivit\u00e0 i servizi di management ambientale, la commercializzazione di articoli per il largo consumo e la distribuzione di prodotti per saldatura e di utensileria industriale.\nStoria.\nFondata il 3 maggio del 1927 da Quirino Sestini, suo figlio Bernardo, Emilio Engel, Stefano D'Este e Davide Zerbi come \"Societ\u00e0 Italiana Acetilene Disciolto\", nel 1943 venne ribattezzata col nome societario poi rimasto in vigore.\nLa nascita di SIAD \u00e8 strettamente legata anche al brevetto, depositato nel 1927 da Quirino e Bernardo Sestini, relativo alla \"\"...massa porosa monolitica da usare come riempitivo per le bombole contenenti acetilene disciolto in un solvente quale l'acetone\".\" Tale invenzione rappresent\u00f2 un passo avanti per lo stoccaggio e l'utilizzo di acetilene rispetto ai metodi precedenti, che si dimostravano imperfetti e comportavano alti rischi di esplosione e danni a cose e persone.\nNel 1946 SIAD assorb\u00ec la S.B.O.A., Societ\u00e0 creata nel 1921 dagli stessi azionisti di SIAD (tranne Zerbi) come Societ\u00e0 Bergamasca Ossigeno Altri Gas e ribattezzata nel 1923 Societ\u00e0 Bergamasca Ossigeno Azoto.\nSIAD \u00e8 una tra le prime aziende del settore in Italia e la propria diversificazione si riflette anche a livello geografico, con la presenza in Europa e nel mondo di siti produttivi, filiali commerciali, uffici di rappresentanza e centri di assistenza.\nNel 1953 venne creata come spin-off la Societ\u00e0 SIAD Macchine Impianti, per la progettazione e costruzione di impianti per la produzione di gas e compressori alternativi (gi\u00e0 prodotti comunque a partire dal 1927 e fino a quel momento gestiti dalla \"divisione meccanica\" di SIAD). SIAD Macchine Impianti costruisce impianti che coprono la gamma di gas industriali e commercializza apparecchiature concepite appositamente per produrre ossigeno ed altri gas con metodi criogenici oppure utilizzando setacci molecolari. \u00c8 in grado di costruire impianti montati su skid, e quindi mobili, per la produzione di azoto, acetilene, protossido di azoto ed altri prodotti, inoltre produce serbatoi criogenici per gas liquefatti.\nNel 1987 SIAD ha siglato una joint venture con Praxair, la principale societ\u00e0 di gas industriali del nord e sud America e una delle pi\u00f9 importanti a livello mondiale. In Italia Praxair \u00e8 stata presente anche con la societ\u00e0 Rivoira fino all'estate del 2018 quando \u00e8 stata finalizzata la cessione di quest'ultima al gruppo giapponese Taiyo Nippon Sanso che entra nel mercato europeo attraverso la Nippon Gases Europe.\nDal 1997 SIAD Macchine Impianti \u00e8 presente in Cina con la societ\u00e0 SIAD Macchine Impianti Trading (Shanghai) Co. per la vendita di compressori a pistoni API618 e compressori standard per il soffiaggio di bottiglie in PET . Opera anche come centro di servizio per compressori a pistoni API618 e compressori standard per il soffiaggio di bottiglie in PET e dispone di un ampio magazzino di parti di ricambio. \nNegli anni duemila, SIAD debutta nel settore dei beni industriali e dei servizi. Si espande, inoltre, su nuovi territori all'estero: Repubblica Ceca, Russia, Ucraina e Romania.\nDa luglio 2013 \u00e8 operativa inoltre la SIAD Engineering (Hangzhou), prima e unica filiale in Cina dedicata alla progettazione, ingegnerizzazione, produzione e commercializzazione di impianti criogenici per il frazionamento dell'aria con il marchio \"SIAD\" e per il mercato cinese.\nNel 2014 il Gruppo SIAD completa l'acquisizione della societ\u00e0 Tecno Project Industriale specializzata nella progettazione e produzione di impianti per il recupero di gas industriali quali anidride carbonica e metano. Nel 2015 \u00e8 avviato lo stabilimento di Porto Torres.\nNel 2016 SIAD acquisisce al cento per cento il Gruppo , societ\u00e0 slovena operante nell'ambito dei gas industriali in Slovenia, Croazia, Serbia e Bosnia-Erzegovina.\nNel 2017 nasce la SIAD Macchine Impianti Middle East F.Z.C., UAE. Nell'ottobre 2018, in seguito alla fusione tra Praxair e Linde, termina la joint venture trentennale con Siad che, tramite la holding Flow Fin, ritorna in possesso delle azioni a suo tempo cedute a Praxair e prende il controllo del Gruppo Medigas e Igat mentre esce da Chemgas.\nNel settembre 2019 viene posta la prima pietra per la creazione a Osio Sopra su una superficie di 2.600 metri quadrati di un centro di ricerca per studiare miscele innovative e nuove applicazioni dei gas in campo alimentare, ambientale, medicale e farmaceutico. L'investimento \u00e8 di 15 milioni."}
{"id": "2883272", "revid": "219355", "url": "https://it.wikipedia.org/wiki?curid=2883272", "title": "Lindane", "text": ""}
{"id": "2883274", "revid": "287204", "url": "https://it.wikipedia.org/wiki?curid=2883274", "title": "Decibulles", "text": ""}
{"id": "2883277", "revid": "219355", "url": "https://it.wikipedia.org/wiki?curid=2883277", "title": "Diazinon", "text": ""}
{"id": "2883279", "revid": "219355", "url": "https://it.wikipedia.org/wiki?curid=2883279", "title": "Fosmet", "text": ""}
{"id": "2883280", "revid": "219355", "url": "https://it.wikipedia.org/wiki?curid=2883280", "title": "Fenitrotion", "text": ""}
{"id": "2883282", "revid": "219355", "url": "https://it.wikipedia.org/wiki?curid=2883282", "title": "Azadirachtin A", "text": ""}
{"id": "2883284", "revid": "219355", "url": "https://it.wikipedia.org/wiki?curid=2883284", "title": "Carbofos", "text": ""}
{"id": "2883286", "revid": "219355", "url": "https://it.wikipedia.org/wiki?curid=2883286", "title": "Maldisone", "text": ""}
{"id": "2883287", "revid": "1543377", "url": "https://it.wikipedia.org/wiki?curid=2883287", "title": "Ignite (evento)", "text": "Ignite \u00e8 uno stile di presentazione in cui i partecipanti dispongono ognuno di cinque minuti per parlare su un argomento accompagnati da 20 slide che avanzano automaticamente ogni 15 secondi. La prima Ignite si \u00e8 tenuta nel 2006 a Seattle ed \u00e8 stata sponsorizzata da O'Reilly Media e dalla rivista Make. L'idea iniziale fu di Brady Forrest dell' O'Reilly Media e di Bre Pettis di Etsy. O'Reilly ha continuato a sostenere le Ignite, una di cui si \u00e8 tenuta durante la OSCON (O'Reilly Open Source Convention) del 2009 gestita dalla societ\u00e0- ma ogni Ignite \u00e8 organizzata in modo indipendente a livello locale.\nUna Ignite \u00e8 quasi sempre a libera partecipazione, ed \u00e8 sostenuta finanziariamente da sponsorizzazioni. Ad oggi, Ignite \u00e8 un fenomeno globale mantenuto in pi\u00f9 di una dozzina di grandi aree metropolitane."}
{"id": "2883288", "revid": "219355", "url": "https://it.wikipedia.org/wiki?curid=2883288", "title": "Mercaptotione", "text": ""}
{"id": "2883289", "revid": "838137", "url": "https://it.wikipedia.org/wiki?curid=2883289", "title": "Li Xiao", "text": ""}
{"id": "2883295", "revid": "219355", "url": "https://it.wikipedia.org/wiki?curid=2883295", "title": "4,6-dinitro-orto-cresolo", "text": ""}
{"id": "2883298", "revid": "80354857", "url": "https://it.wikipedia.org/wiki?curid=2883298", "title": "Aliquando et insanire iucundum est", "text": "Aliquando et insanire iucundum est, traducibile con \"di tanto in tanto \u00e8 bello anche far pazzie\", \u00e8 un'espressione latina usata da Seneca nel \"De tranquillitate animi\", riformulando un frammento del commediografo greco Menandro."}
{"id": "2883299", "revid": "219355", "url": "https://it.wikipedia.org/wiki?curid=2883299", "title": "Svenska Aeroplan AktieBolaget", "text": ""}
{"id": "2883313", "revid": "104458", "url": "https://it.wikipedia.org/wiki?curid=2883313", "title": "Egbert Rolf Wennemars", "text": ""}
{"id": "2883314", "revid": "450393", "url": "https://it.wikipedia.org/wiki?curid=2883314", "title": "Gloria (singolo Umberto Tozzi)", "text": ""}
{"id": "2883319", "revid": "547034", "url": "https://it.wikipedia.org/wiki?curid=2883319", "title": "Rivelatore a conducibilit\u00e0 termica", "text": "Il rivelatore a conducibilit\u00e0 termica, sigla TCD (dall'inglese \"thermal conductivity detector\"), \u00e8 un rivelatore di sostanze chimiche comunemente usato in gascromatografia. Il rivelatore registra i cambi di conducibilit\u00e0 termica del gas proveniente dalla colonna cromatografica e lo confronta con un flusso di riferimento del gas di trasporto. Un filamento conduttore \u00e8 immerso nel gas carrier all'uscita della colonna cromatografica; quando la composizione del gas cambia la conducibilit\u00e0 della stessa viene variata. Poich\u00e9 la maggior parte dei composti ha una conducibilit\u00e0 termica molto inferiore a quella dei comuni gas di trasporto dell'elio o dell'idrogeno, quando un analita eluisce dalla colonna la conducibilit\u00e0 termica dell'effluente viene ridotta e viene prodotto un segnale rilevabile. La quantit\u00e0 di calore scambiato col gas nell'unit\u00e0 di tempo si modifica e dunque la temperatura del filamento stesso si modifica.\nTale variazione si traduce in un cambiamento di conduttivit\u00e0 elettrica del filamento e dunque in una alterazione temporanea nel flusso di corrente che lo attraversa.\nPossono essere determinati tutti i composti che hanno una conduttivit\u00e0 termica diversa dal gas di trasporto.\nRispetto al FID, il TCD \u00e8 meno sensibile, ma non specifico e non distruttivo.\nOperazione.\nIl TCD \u00e8 costituito da un filamento riscaldato elettricamente in una cella a temperatura controllata. In condizioni normali c'\u00e8 un flusso di calore stabile dal filamento al corpo del rivelatore. Quando un analita viene eluito e la conducibilit\u00e0 termica dell'eluente della colonna viene ridotta, il filamento si riscalda e la sua resistenza cambia di conseguenza. Questa variazione di resistenza viene rilevata da un circuito a ponte di Wheatstone che produce una variazione di tensione misurabile. L'eluente della colonna scorre su uno dei resistori mentre il flusso di riferimento \u00e8 su un secondo resistore nel circuito a quattro resistori.\nPoich\u00e9 tutti i composti, organici e inorganici, hanno una conduttivit\u00e0 termica diversa dall'elio o dall'idrogeno, praticamente tutti i composti possono essere rilevati. Per questo motivo il TCD \u00e8 spesso definito un rivelatore universale.\nUsato dopo una colonna di separazione (in un cromatografo), un TCD misura le concentrazioni di ciascun composto contenuto nel campione. In effetti, il segnale TCD cambia quando un composto lo attraversa, modellando un picco su una linea di base. La posizione del picco sulla linea di base riflette il tipo di composto. L'area di picco (calcolata integrando il segnale TCD nel tempo) \u00e8 rappresentativa della concentrazione del composto in esame. Un campione le cui concentrazioni di composti sono note viene utilizzato per calibrare il TCD: le concentrazioni sono influenzate dalle aree di picco attraverso una curva di calibrazione.\nIl TCD \u00e8 un buon rivelatore per scopi generali per le indagini iniziali con un campione sconosciuto rispetto al FID che reagir\u00e0 solo ai composti combustibili. Inoltre, il TCD \u00e8 una tecnica non specifica e non distruttiva. Il TCD viene anche utilizzato nell'analisi dei gas permanenti (argon, ossigeno, azoto, anidride carbonica) perch\u00e9 risponde a tutte queste sostanze a differenza del FID che non \u00e8 in grado di rilevare composti che non contengono legami carbonio-idrogeno.\nConsiderando il limite di rilevabilit\u00e0, sia TCD che FID raggiungono livelli di concentrazione bassi (inferiori a ppm o ppb).\nEntrambi richiedono gas carrier pressurizzato (in genere: H2 per FID, He per TCD) ma a causa del rischio associato alla conservazione di H2, TCD con He dovrebbe essere considerato in luoghi in cui la sicurezza \u00e8 cruciale.\nConsiderazioni.\nUna cosa da tenere presente quando si utilizza un TCD \u00e8 che il flusso di gas non deve mai essere interrotto quando il filamento \u00e8 caldo, poich\u00e9 ci\u00f2 potrebbe causare l'esaurimento del filamento. Mentre il filamento di un TCD \u00e8 generalmente passivato chimicamente per evitare che reagisca con l'ossigeno, lo strato di passivazione pu\u00f2 essere attaccato da composti alogenati, quindi questi dovrebbero essere evitati ove possibile.\nSe si analizza l'idrogeno, il picco apparir\u00e0 negativo quando si usa l'elio come gas di riferimento. Questo problema pu\u00f2 essere evitato se si utilizza un altro gas di riferimento, ad esempio argon o azoto, sebbene ci\u00f2 riduca significativamente la sensibilit\u00e0 del rivelatore verso qualsiasi composto diverso dall'idrogeno.\nApplicazioni.\nI rivelatori a conducibilit\u00e0 termica sono utilizzati in medicina nelle apparecchiature di test della funzionalit\u00e0 polmonare e nella gascromatografia. I risultati sono pi\u00f9 lenti da ottenere rispetto a uno spettrometro di massa, ma il dispositivo \u00e8 economico e ha una buona precisione quando sono noti i gas in questione, ed \u00e8 solo la proporzione che deve essere determinata:"}
{"id": "2883322", "revid": "1543377", "url": "https://it.wikipedia.org/wiki?curid=2883322", "title": "Henry Jenkins", "text": "Biografia.\nJenkins \u00e8 professore presso la University of Southern California. In precedenza \u00e8 stato al MIT dove ha codiretto il \"Comparative Media Studies Program\". La sua formazione si \u00e8 svolta dapprima presso la Georgia State University dove ha studiato scienze politiche e giornalismo, e in seguito presso la University of Iowa e la University of Wisconsin\u2013Madison, in cui si \u00e8 specializzato nei campi della comunicazione e della comunicazione dell'arte.\nCampi di ricerca.\nFra i suoi oggetti di interesse si segnalano i rapporti fra testo e lettore, la crescita delle \"fan culture\" (le espressioni artistiche dal basso che gli appassionati di generi culturali anche minori producono in via autonoma) e lo sviluppo dei franchise dell'industria dell'intrattenimento.\nJenkins studia inoltre il fenomeno delle culture partecipative nell'ottica della \"New media Literacy\", la capacit\u00e0 da parte di giovani e di adulti di acquisire le competenze necessarie per essere fruitori consapevoli e partecipanti attivi della cultura che nasce nel contesto dei nuovi media. I temi trattati in quest'ottica variano dalle modalit\u00e0 di apprendimento, all'intelligenza collettiva, alla comunicazione transmediale, al \"gap\" di partecipazione, ai problemi etici legati al mondo dei nuovi media. Una definizione del concetto di \"cultura partecipativa\" si trova nel suo saggio \"Culture partecipative e competenze digitali\":\nNel saggio \"Cultura convergente\" si focalizza sul modo in cui gli individui combinano fra loro diversi media, suggerendo che la convergenza mediale vada intesa come processo culturale piuttosto che come effetto delle tecnologie.\nSi interessa anche dell'utilizzo dei videogiochi in campo educativo, interesse che lo ha portato a partecipare al progetto di studio Education Arcade del Massachusetts Institute of Technology (MIT).\nJenkins \u00e8 autore di vari saggi. In Italia, in particolare, \u00e8 conosciuto per il saggio \"Cultura convergente\", pubblicato da Apogeo nel 2007, con prefazione del collettivo Wu Ming.. Inoltre nel 2009 un estratto dalla prefazione al suo testo \"Fan, blogger e videogamers: l'emergere delle culture partecipative nell'era digitale\", scritta dal sociologo italiano Giovanni Boccia Artieri, \u00e8 stato selezionato come traccia per la prova scritta di Italiano per l'esame di maturit\u00e0."}
{"id": "2883323", "revid": "2034231", "url": "https://it.wikipedia.org/wiki?curid=2883323", "title": "Gerald L. Baliles", "text": "Biografia.\nFu il sessantacinquesimo governatore della Virginia. Nato nella contea di Patrick, studi\u00f2 alla Wesleyan University e all'Universit\u00e0 della Virginia.\nDalla seconda moglie Jeannie Baliles ebbe due figli:"}
{"id": "2883324", "revid": "219355", "url": "https://it.wikipedia.org/wiki?curid=2883324", "title": "Rivelatore a conduttivit\u00e0 termica", "text": ""}
{"id": "2883325", "revid": "219355", "url": "https://it.wikipedia.org/wiki?curid=2883325", "title": "Rivelatori a cattura di elettroni", "text": ""}
{"id": "2883330", "revid": "2131569", "url": "https://it.wikipedia.org/wiki?curid=2883330", "title": "Etorfina", "text": "Letorfina (\"Immobilon\" o \"M99\") \u00e8 un oppioide semisintetico come fentanyl e metadone che possiede un effetto analgesico circa 1.000-5.000 volte superiore a quella della morfina. \nOrigine.\n\u00c8 stato inizialmente preparato nel 1960 dall'oripavina, che in genere non si trae dall'estratto di papavero da oppio, ma piuttosto dal \"Papaver orientale\" e dal \"Papaver bracteatum\". Nel 1963 \u00e8 stato riprodotto da un gruppo di ricerca Macfarlan-Smith e Co. di Edimburgo, guidati dal professor Kenneth Bentley. Pu\u00f2 anche essere prodotta dalla tebaina o dalla morfina, sempre da un fenantrenico comunque.\nApplicazioni.\nL'etorfina \u00e8 spesso usata per immobilizzare mammiferi di grandi dimensioni, \u00e8 disponibile legalmente solo per veterinari o usi ospedalieri e l'uso \u00e8 rigorosamente disciplinato dalla legge D.P.R 309/90. La diprenorfina (\"Revivon\"), \u00e8 un antagonista del recettore oppioide che pu\u00f2 essere somministrato in proporzione alla quantit\u00e0 di etorfina usato (1,3 volte) per invertire i suoi effetti, dato che un sovradosaggio pu\u00f2 essere fatale per l'uomo. Per questo motivo il pacchetto in dotazione ai veterinari e agli ospedali include sempre l'antidoto per l'uomo. Uno dei suoi principali vantaggi, in generale, \u00e8 la sua velocit\u00e0 di analgesia\\anestesia e, ancor pi\u00f9 importante, la velocit\u00e0 con cui il Revivon o il naloxone inverte gli effetti. La combinazione di etorfina + acepromazina maleato \u00e8 utilizzata recentemente come agente additivo in procedure invasive o per interventi chirurgici.\nUna dose di 5-15 mg \u00e8 sufficiente per immobilizzare un elefante africano e una dose di 2-4 mg \u00e8 sufficiente per immobilizzare un rinoceronte nero.\nFarmacologia.\nL'etorfina \u00e8 un agonista completo non selettivo estremamente potente dei recettori \u03bc, \u03b4 e \u03ba oppioidi. Ha anche un debole affinit\u00e0 per il recettore ORL1 nocicettina/orfanina. L'etorfina ha una LD 50 di 30 mcg negli esseri umani.\nConfusione con la ketamina.\nMolto spesso l'etorfina con vari passaggi chimici e sostanze da taglio viene sostituita e venduta come ketamina quando in realt\u00e0 sono differenti.\nMentre un'overdose da ketamina, chiamata K hole., necessita di un trattamento totalmente opposto agli oppiacei, spesso anche se dati e fonti non sono ancora rese disponibili, sono cos\u00ec attribuibili alcune morti e \"morti apparenti\" per la differenza farmacocinetica.\nLa ketamina \u00e8 un anestetico dissociativo e mantiene il cuore a battito semi-regolare e ha effetti psichedelici molto intensi, mentre l'etorfina essendo fino a 5.000 volte pi\u00f9 potente della morfina, quindi 2.000 volte pi\u00f9 potente dell'eroina, non provoca allucinazioni, bens\u00ec ipnosi e sedazione immediata.\nQuesto rischio si pone sempre pi\u00f9 nei consumatori di droga in siringa."}
{"id": "2883331", "revid": "648716", "url": "https://it.wikipedia.org/wiki?curid=2883331", "title": "Rivelatore termoionico", "text": "Il rivelatore termoionico, comunemente indicato con le sigle TDI o TSD (dall'inglese \"thermionic ionization detector\" o \"thermionic specific detector\") \u00e8 un rivelatore specifico per composti dell'azoto, del fosforo e pochi altri usato in gascromatografia.\n\u00c8 anche chiamato rivelatore azoto-fosforo, NPD (dall'inglese \"nitrogen phosphorus detector\").\nIl rivelatore termoionico sfrutta una parziale pirolisi attuata tramite bruciatore a fiamma idrogeno/aria. Viene misurata la corrente prodotta dai radicali CN\u2022 e PO\u2022, derivanti da composti contenenti azoto e fosforo, che formano ioni CN- e PO- acquisendo elettroni da una sferetta di metallo alcalino (come il rubidio) che costituisce un catodo posto superiormente alla fiamma stessa."}
{"id": "2883332", "revid": "219355", "url": "https://it.wikipedia.org/wiki?curid=2883332", "title": "Rivelatori termoionici", "text": ""}
{"id": "2883333", "revid": "219355", "url": "https://it.wikipedia.org/wiki?curid=2883333", "title": "Thermionic ionization detector", "text": ""}
{"id": "2883334", "revid": "219355", "url": "https://it.wikipedia.org/wiki?curid=2883334", "title": "Thermionic specific detector", "text": ""}
{"id": "2883335", "revid": "219355", "url": "https://it.wikipedia.org/wiki?curid=2883335", "title": "Rivelatore azoto-fosforo", "text": ""}
{"id": "2883336", "revid": "219355", "url": "https://it.wikipedia.org/wiki?curid=2883336", "title": "Nitrogen phosphorus detector", "text": ""}
{"id": "2883342", "revid": "458786", "url": "https://it.wikipedia.org/wiki?curid=2883342", "title": "Leeds United Association Football Club 1973-1974", "text": "Questa voce raccoglie le informazioni riguardanti il Leeds United Association Football Club nelle competizioni ufficiali della stagione 1973-1974\nStagione.\nNell'ultima stagione con Don Revie alla guida della squadra il Leeds vinse il suo secondo titolo nazionale, ottenuto dopo aver condotto la classifica a partire dalle prime giornate e con due giornate di anticipo sulla fine del torneo. Poco degni di nota furono i risultati nelle coppe, in cui il Leeds usc\u00ec nelle fasi iniziali delle manifestazioni.\nMaglie e sponsor.\nNella stagione 1973-1974 si alternano gli sponsor tecnici Admiral e Umbro. Le divise prodotte da quest'ultima azienda hanno il colletto a girocollo, mentre quelle prodotte dalla Admiral alternano lo scollo a \"V\" con il colletto a polo.\nOrganigramma societario.\nArea direttiva\nArea tecnica"}
{"id": "2883344", "revid": "337866", "url": "https://it.wikipedia.org/wiki?curid=2883344", "title": "Susu", "text": ""}
{"id": "2883348", "revid": "124123", "url": "https://it.wikipedia.org/wiki?curid=2883348", "title": "Apollonio Paradossografo", "text": "Biografia e opere.\nVisse probabilmente nel II secolo a.C., ma non si sa nulla della sua vita.\nSi conosce una sola opera di questo autore: le \"Storie mirabili\" (). Si tratta di una tipica opera del genere paradossografico, ossia una compilazione in cui, attingendo a vari autori, si raccolgono notizie stupefacenti riguardanti fenomeni naturali e vicende umane.\nIl testo conservato \u00e8 costituito da 51 citazioni, per complessive 2399 parole. Tra gli autori citati sono Aristotele, Teofrasto e Aristosseno."}
{"id": "2883350", "revid": "183114", "url": "https://it.wikipedia.org/wiki?curid=2883350", "title": "Salvatore Gotta", "text": ""}
{"id": "2883351", "revid": "183114", "url": "https://it.wikipedia.org/wiki?curid=2883351", "title": "Jaur\u00e8s Cecconi", "text": ""}
{"id": "2883352", "revid": "59645", "url": "https://it.wikipedia.org/wiki?curid=2883352", "title": "Battaglia delle frontiere", "text": ""}
{"id": "2883355", "revid": "1787156", "url": "https://it.wikipedia.org/wiki?curid=2883355", "title": "Terra battuta", "text": "La terra battuta \u00e8 una pavimentazione realizzata normalmente in argilla (da cui anche il nome inglese della pavimentazione, \"clay\", che in italiano significa, appunto, \"argilla\").\nViene utilizzata come superficie per campi sportivi, il cui manto \u00e8 realizzato utilizzando refrattario triturato con varie granulometrie (tipo mattoni o simile) come materiale principale, prevalentemente usata nello sport del tennis, ma anche in altri sport quali le bocce, il tamburello, il baseball o il calcetto.\nNella lingua italiana, a differenza delle altre lingue europee ove se ne considera solo il significato sportivo del termine, talvolta ci si riferisce alla \"terra battuta\" anche per definire la superficie di alcune strade o ville comunali ove si pratica il jogging, anche se in realt\u00e0 in questi casi il manto \u00e8 solitamente in terra vegetale \"battuto\" solamente dalle persone che lo calpestano o dai veicoli che vi transitano.\nLa terra battuta nel tennis.\nTipi di terra battuta.\nEsistono sette tipi di campi di tennis la cui superficie sia in terra battuta:\nSpecialisti della terra battuta.\nNel tennis moderno ormai la specializzazione va via via scomparendo, ma negli anni 1980 molti giocatori erano specialisti esclusivamente della terra battuta: uno dei primi fu l'austriaco Thomas Muster, ma si ricorda la serie di spagnoli quali Carlos Moy\u00e1 o Sergi Bruguera, vincitore di due Roland Garros.\nIl tennista considerato il pi\u00f9 forte della storia su questa superficie \u00e8 lo spagnolo Rafael Nadal, soprannominato \"The King of Clay\", vincitore di tredici Roland Garros, undici Monte Carlo Masters, dieci Internazionali d'Italia, quattro Madrid Open (torneo che ha vinto precedentemente una volta quando si svolgeva sul cemento indoor) e dodici volte il Torneo God\u00f3.\nTerra battuta e infortuni.\nIn ragione della possibilit\u00e0 del cosiddetto scivolamento controllato e del maggior tempo di frenata, la terra battuta \u00e8 considerata la superficie meno traumatica per gli arti inferiori e per l'apparato locomotore in toto."}
{"id": "2883357", "revid": "124341435", "url": "https://it.wikipedia.org/wiki?curid=2883357", "title": "Francescantonio Grimaldi (1741-1784)", "text": "Biografia.\nNato in una famiglia aristocratica che faceva risalire le proprie origini alla nota famiglia di Genova, dei principi di Monaco (Grimaldi (famiglia)) apparteneva al ramo dei Grimaldi di Calabria e discendeva da Lanfranco secondo signore di Monaco. Ricevette la prima educazione dal padre, il marchese Pio Grimaldi di Seminara, un uomo colto che aveva cominciato a introdurre criteri di conduzione innovativi nelle sue propriet\u00e0 terriere (peraltro non molto estese). Non essendo molto ricco, il padre lo avvi\u00f2 agli studi giuridici in previsione di una possibile professione forense. Francescantonio fu pertanto inviato a Napoli, dove si trovava gi\u00e0 il fratello maggiore Domenico; all'Universit\u00e0 conobbe il filosofo Antonio Genovesi e gli allievi di quest'ultimo. \nEsercit\u00f2 per poco tempo la professione di avvocato, che abbandon\u00f2 presto per dedicarsi ai grandi problemi sociali e intellettuali dell'et\u00e0 dei lumi. Se il riformismo di Giannone, per il suo carattere politico, aveva concentrato l'interesse speculativo sui rapporti fra lo Stato e la Chiesa, la scuola di Genovesi lo spost\u00f2 dal campo giusnaturalistico a quello economico-sociale nel tentativo di indagare sulle cause dell'arretratezza del Mezzogiorno. \nCome il fratello Domenico, che nel frattempo si trasferito a Genova ed era stato accolto nel patriziato locale, anche Francescantonio Grimaldi cominci\u00f2 a interessarsi alle vicende culturali e politiche della Repubblica di Genova: volle anch'egli essere iscritto fra i patrizi di quella citt\u00e0, esprimendo la convinzione che l'aristocrazia genovese avrebbe dovuto riprendere la funzione, svolta nei secoli precedenti, di classe dirigente della Repubblica. La sua cultura giuridica fu alla base della prima opera, in lingua latina, dedicata al diritto testamentario nel mondo classico. Fu pertanto fautore, all'opposto degli altri illuministi, del Fedecommesso, istituzione risalente alla Roma antica e prediletta dalla classe aristocratica.\nNel 1775 Francescantonio Grimaldi divenne maestro venerabile della loggia massonica \"Humanit\u00e9\", di rito francese, mentre alcuni fra i suoi pi\u00f9 cari amici (per es., Domenico Cirillo, Francesco Longano, Francesco Mario Pagano, Gaetano Filangieri) aderivano a logge di rito inglese. \nNel 1777 Francescantonio Grimaldi si dedicher\u00e0 ad analizzare la questione dell'etica. Partendo dalla filosofia antica, egli cerc\u00f2 di analizzare il rapporto fra l'uomo e la societ\u00e0. Al di fuori della societ\u00e0 l'uomo, in balia dei \"sentimenti fisici\", diventerebbe un bruto. Tali riflessioni saranno approfondite nel \"Saggio sull'ineguaglianza umana\" apparso in tre volumi negli anni 1779-1780. In opposizione al pensiero non solo di Morelly e Rousseau, ma anche degli altri illuministi napoletani quali Filangieri, Longano e Pagano, Grimaldi sostenne che, in natura, gli uomini non erano uguali e che le differenze, sia fisiche che morali, avevano origini soprattutto ambientali (per es., il clima, la diffusione delle malattie). La societ\u00e0 era non uno stato di corruzione, ma lo stato \"naturale\" dell'uomo. La struttura gerarchica dell'\"Ancien R\u00e9gime\" era giustificata dall'ineguaglianza degli uomini. La stessa educazione dei popoli non sarebbe riuscita ad appianare tali disuguaglianze.\nL'ultima grande opera del Grimaldi furono gli \"Annali del Regno di Napoli\", un'opera storiografica sul modello degli \"Annali d'Italia\" del Muratori. Grimaldi pubblic\u00f2 i primi cinque tomi; la morte gli imped\u00ec di completare l'opera che fu proseguita per altri tre tomi dall'amico Giuseppe Cestari, il futuro autore della Costituzione repubblicana del 1799.\nL'ultima attivit\u00e0 del Grimaldi fu la \"Descrizione de' tremuoti accaduti nella Calabria nel 1783\", in seguito al terremoto del 1783, pubblicata postuma a cura di Cestari, il quale nell'introduzione anonima \"Lettera a un amico\" diede notizia della morte del Grimaldi."}
{"id": "2883362", "revid": "9531", "url": "https://it.wikipedia.org/wiki?curid=2883362", "title": "Arcipretale di San Nicola", "text": ""}
{"id": "2883364", "revid": "9531", "url": "https://it.wikipedia.org/wiki?curid=2883364", "title": "Arcipretale e Collegiata di San Giovanni Battista", "text": ""}
{"id": "2883365", "revid": "767487", "url": "https://it.wikipedia.org/wiki?curid=2883365", "title": "Altissima pressione", "text": "Altissima pressione \u00e8 un film del 1965 diretto da Enzo Trapani.\nTrama.\nRoberto, un giovane e squattrinato cantautore, convince il padre di un amico ad investire in un nuovo locale. Nasce cos\u00ec il Caciotta Club, dove Roberto, nonostante sia fidanzato con Lia, conosce Serenella, donna facoltosa che potrebbe aprirgli molte porte."}
{"id": "2883369", "revid": "1305772", "url": "https://it.wikipedia.org/wiki?curid=2883369", "title": "Francesco Antonio Grimaldi", "text": "Per Francesco Antonio Grimaldi (o Francesco Antonio Grimaldi) si pu\u00f2 intendere:"}
{"id": "2883373", "revid": "287204", "url": "https://it.wikipedia.org/wiki?curid=2883373", "title": "Serie B 1997-1998 (calcio femminile)", "text": "L'edizione 1997-1998 \u00e8 stata la ventinovesima edizione del campionato di Serie B femminile italiana di calcio.\nStagione.\nNovit\u00e0.\nVariazioni prima dell'inizio del campionato:\ncambi di denominazione:\nfusioni:\nSociet\u00e0 non aventi diritto ammesse in Serie B:\nHanno rinunciato al campionato di Serie B:\nHa chiesto l'iscrizione in Serie C:\nFormula.\nVi hanno partecipato 46 squadre divise in tre gironi. La prima classificata di ognuno dei tre gironi viene promossa in Serie A. Le ultime tre classificate di ciascun girone vengono retrocesse nei rispettivi campionati regionale di Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:"}
{"id": "2883378", "revid": "339392", "url": "https://it.wikipedia.org/wiki?curid=2883378", "title": "Repubblica Sovietica di Gilan", "text": ""}
{"id": "2883382", "revid": "1305772", "url": "https://it.wikipedia.org/wiki?curid=2883382", "title": "Villaggio (disambigua)", "text": "Villaggio "}
{"id": "2883385", "revid": "599013", "url": "https://it.wikipedia.org/wiki?curid=2883385", "title": "Dario Bertazzoli", "text": "Dario Bertazzoli \u00e8 stato uno dei giocatori pi\u00f9 importanti della Pro Recco, secondo capo cannoniere e migliore in campo."}
{"id": "2883386", "revid": "57342", "url": "https://it.wikipedia.org/wiki?curid=2883386", "title": "Colombina (maschera)", "text": ""}
{"id": "2883390", "revid": "287204", "url": "https://it.wikipedia.org/wiki?curid=2883390", "title": "Annemarie Schimmel", "text": "Giovent\u00f9.\nSchimmel nacque in una colta e benestante famiglia protestante della media borghesia tedesca di Erfurt. Suo padre, Paul, era un funzionario delle Poste e sua madre, Anna, veniva da una famiglia tradizionalmente impegnata nel commercio marittimo internazionale. La Schimmel ricordava il padre come \"un meraviglioso compagno di gioco, ricco di buon umore\", mentre di sua madre parlava di lei definendola la fanciulla che aveva sempre sognato di avere e della sua casa ricordava la ricchezza di interessi poetici e letterari, sebbene la sua famiglia non fosse in alcun modo legata all'accademia.\nElla cominci\u00f2 i suoi studi universitari nell'Universit\u00e0 di Berlino nel 1939, all'et\u00e0 di 17 anni. Consegu\u00ec a 19 anni la laurea in \"Lingue e Civilt\u00e0 islamiche\". Dopo di che cominci\u00f2 a lavorare per il ministero degli Esteri, pur proseguendo i suoi studi nel tempo libero. A 23 anni divenne docente di Lingua arabae di Islamistica nell'Universit\u00e0 di Marburgo, dove consegu\u00ec una seconda laurea in Storia delle religioni nel 1954.\nAttivit\u00e0 orientalistica.\nUn momento topico per la sua vita fu il 1954, quando fu nominata docente di \"Storia delle religioni\" nell'Universit\u00e0 di Ankara, in Turchia. L\u00ec trascorse cinque anni d'insegnamento, svolgendo in turco le sue lezioni e dedicandosi interamente allo studio della cultura e delle tradizioni mistiche di quel paese.\nFu membro del corpo docente dell'Universit\u00e0 di Harvard dal 1967 al 1992 e divenne Professore Emerito di Cultura Indo-Musulmana fino al suo pensionamento. Fu anche professore onorario dell'Universit\u00e0 di Bonn. Pubblic\u00f2 pi\u00f9 di 50 volumi sulla letteratura del mondo islamico, sul Sufismo e sulla cultura del mondo musulmano, e tradusse lavori di poesia e di letteratura in inglese e tedesco dalla lingua farsi, dall'urdu, dall'arabo, dal Sindhi e dal turco.\nPer il suo lavoro sull'Islam, sul Sufismo (o Misticismo e su Muhammad Iqbal, il governo del Pakistan le concesse le principali onorificenze. Ricevette un gran numero di riconoscimenti anche da altri paesi, incluso il \"Leopold Lucas Prize\" della Facolt\u00e0 \"Evangelisch-Theologische\" dell'Universit\u00e0 di Tubinga e, nel 1995, il prestigioso Peace Prize of the German Book Trade. Tale premio provoc\u00f2 una controversia in Germania, dal momento che la Schimmel difese l'onorabilit\u00e0 del pensiero islamico contro le argomentazioni di Salman Rushdie nel corso di un'intervista televisiva.\nVita privata.\nFu per breve tempo sposata negli anni cinquanta ed ebbe un figlio."}
{"id": "2883395", "revid": "92723", "url": "https://it.wikipedia.org/wiki?curid=2883395", "title": "Andrej Hlinka", "text": "Fu ordinato sacerdote nel 1889. Nel 1913 fond\u00f2 il Partito Popolare Slovacco e nel 1920 venne eletto deputato al Parlamento. Hlinka fu contrario allo stato unitario cecoslovacco e al cecoslovacchismo e fautore dell'autonomia della Slovacchia. Alla sua morte, Jozef Tiso gli succedette alla guida del Partito Popolare.\nBiografia.\nNato a \u010cernov\u00e1, nell'allora comitato di Liptov, studi\u00f2 teologia presso la cittadella ecclesiastica di Spi\u0161sk\u00e1 Kapitula, nel territorio della cittadina di Spi\u0161sk\u00e9 Podhradie; venne ordinato sacerdote nel 1889. Cerc\u00f2 di migliorare le condizioni dei suoi parrocchiani, combattendo l'alcoolismo, organizzando letture collettive e spettacoli teatrali. Fond\u00f2 cooperative di credito e scrisse manuali popolari per diffondere la pratica del piccolo risparmio. \nLa sua visione politica era rigidamente a difesa dell'etica cattolica in opposizione a qualsiasi posizione secolarizzante connessa in particolare modo con il liberalismo economico e politico praticato dall'allora Impero austro-ungarico tra la fine del XIX e l'inizio del XX secolo. La stessa posizione politica era professata dal partito cattolico \"Katolikus N\u00e9pp\u00e1rt\" (Partito Cattolico Popolare) guidato dal conte Theodor Zichy e del quale lo stesso Hlinka divenne fermo sostenitore. Tuttavia, dal momento che il partito non soddisfaceva le istanze slovacche, Hlinka lo abbandon\u00f2 per fondare, in collaborazione con Franti\u0161ek Sky\u010d\u00e1k il nuovo movimento del Partito Popolare Slovacco. \nGrazie al suo fervente attivismo nel sociale, Hlinka guadagn\u00f2 una grande popolarit\u00e0 ed un vasto consenso. Nel 1905 venne nominato parroco di \u010cernov\u00e1 contro la volont\u00e0 del vescovo ungherese Alexander P\u00e1rvy. Durante le elezioni del 1906 Hlinka fu sostenitore del candidato slovacco Vavro \u0160rob\u00e1r, ed appoggi\u00f2 pubblicamente le attivit\u00e0 e le posizioni politiche del movimento nazionalista slovacco. Tuttavia il suo attivismo nazionalistico incontr\u00f2 la disapprovazione della gerarchia ecclesiastica, che lo sospese dal sacerdozio. Il 27 giugno 1906 Hlinka venne imprigionato ed accusato di sedizione. Mentre, sospeso dal sacerdozio, Hlinka era in attesa di entrare in prigione, il vescovo P\u00e1rvy cerc\u00f2 di consacrare la chiesa di \u010cernov\u00e1 edificata con il denaro raccolto dallo stesso Hlinka. Durante la manifestazione celebrata con la forza e con l'appoggio delle forze di polizia locali, una folla di simpatizzanti in favore del sacerdote imprigionato venne respinta dalle forze dell'ordine che apr\u00ec il fuoco, uccidendo quindici manifestanti. Il cosiddetto \"massacro di \u010cernov\u00e1\" (27 ottobre 1907) attir\u00f2 l'attenzione dell'opinione pubblica internazionale nei confronti della violazione dei diritti delle minoranze all'interno dell'Impero austro-ungarico. "}
{"id": "2883399", "revid": "343572", "url": "https://it.wikipedia.org/wiki?curid=2883399", "title": "Chiesa di Sant'Agata alla Fornace", "text": ""}
{"id": "2883407", "revid": "486946", "url": "https://it.wikipedia.org/wiki?curid=2883407", "title": "Reza Khan", "text": ""}
{"id": "2883408", "revid": "697352", "url": "https://it.wikipedia.org/wiki?curid=2883408", "title": "Sci\u00e0 di Persia", "text": ""}
{"id": "2883414", "revid": "1305772", "url": "https://it.wikipedia.org/wiki?curid=2883414", "title": "Delitto e castigo (disambigua)", "text": ""}
{"id": "2883416", "revid": "339392", "url": "https://it.wikipedia.org/wiki?curid=2883416", "title": "Provincia settentrionale del Gilan", "text": ""}
{"id": "2883418", "revid": "447535", "url": "https://it.wikipedia.org/wiki?curid=2883418", "title": "Conferenza Consultiva Politica del Popolo cinese", "text": ""}
{"id": "2883424", "revid": "31082837", "url": "https://it.wikipedia.org/wiki?curid=2883424", "title": "Gustav Adlerfelt", "text": ""}
{"id": "2883425", "revid": "287204", "url": "https://it.wikipedia.org/wiki?curid=2883425", "title": "Lu\u00eds Mesquita de Oliveira", "text": "Carriera.\nLa carriera di Luisinho inizi\u00f2 nel 1928 nell'Anglo-Brasileiro, successivamente gioc\u00f2 in svariate squadre dello Stato di San Paolo. In Nazionale disput\u00f2 il Campionato mondiale di calcio 1934 e 1938."}
{"id": "2883429", "revid": "1452073", "url": "https://it.wikipedia.org/wiki?curid=2883429", "title": "8-Bit Rebellion!", "text": "8-Bit Rebellion! \u00e8 un videogioco sviluppato da Artificial Life Inc. per iPhone, iPod touch e iPad, basato su immagini e audio dei Linkin Park.\nTrama.\nIl gioco mette in scena una trama in cui i giocatori mirano a sconfiggere PixxelKorp, un \"impero del male ad alta definizione che ha assunto il mondo a 8 bit\". I giocatori assumono missioni che li conducono attraverso sei distretti, ognuno dei quali presenta un membro del gruppo che indica la missione che il giocatore \u00e8 tenuto a compiere.\nQuando il gioco viene completato il giocatore ha la possibilit\u00e0 di sbloccare il brano inedito \"Blackbirds\" con il relativo videoclip. La canzone \u00e8 stata inserita successivamente nell'edizione deluxe di \"A Thousand Suns\" per iTunes.\nColonna sonora.\nIl gioco include le canzoni pi\u00f9 famose dei Linkin Park realizzate in versione 8-bit:"}
{"id": "2883430", "revid": "435108", "url": "https://it.wikipedia.org/wiki?curid=2883430", "title": "Luigi Mannelli (pallanuoto)", "text": ""}
{"id": "2883435", "revid": "31082986", "url": "https://it.wikipedia.org/wiki?curid=2883435", "title": "Jacob Adlung", "text": ""}
{"id": "2883436", "revid": "1748167", "url": "https://it.wikipedia.org/wiki?curid=2883436", "title": "Clima francese", "text": "Il clima francese muta radicalmente da zona a zona, anche se, grazie alla sua posizione geografica, la Francia gode sicuramente di temperature miti che variano da quelle mediterranee della Costa Azzurra e di tutte le altre nell'estremo sud del paese a quelle oceaniche fresche o anche fredde della costa occidentale che si affaccia sull'Atlantico, fino ad avere piogge molto frequenti e temperature basse (ma con grandi escursioni termiche annue) nelle aree del nord dello Stato. In Francia si possono distinguere almeno quattro regioni climatiche principali:\nIn sintesi, possiamo dire che il clima francese \u00e8, nel suo complesso, una sorta di transizione tra il clima molto caldo e con forti escursioni termiche (diurne ed annue) italoispanico ed ellenico, e quello molto fresco o freddo ed assai piovoso e ventoso delle, pi\u00f9 a nord, Isole britanniche."}
{"id": "2883438", "revid": "31083050", "url": "https://it.wikipedia.org/wiki?curid=2883438", "title": "Jakob Adelung", "text": ""}
{"id": "2883444", "revid": "256896", "url": "https://it.wikipedia.org/wiki?curid=2883444", "title": "Soci\u00e9t\u00e9 Anonyme des Avions Marcel Bloch", "text": ""}
{"id": "2883446", "revid": "31083186", "url": "https://it.wikipedia.org/wiki?curid=2883446", "title": "Soci\u00e9t\u00e9 des Avions Marcel Dassault", "text": ""}
{"id": "2883447", "revid": "31083189", "url": "https://it.wikipedia.org/wiki?curid=2883447", "title": "G\u00e9n\u00e9rale A\u00e9ronautique Marcel Dassault", "text": ""}
{"id": "2883450", "revid": "110157", "url": "https://it.wikipedia.org/wiki?curid=2883450", "title": "Kozare", "text": "Kozare \u00e8 una frazione del comune di Ku\u00e7ov\u00eb in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Ku\u00e7ov\u00eb, Lumas e Perondi a costituire la municipalit\u00e0 di Ku\u00e7ov\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883453", "revid": "271907", "url": "https://it.wikipedia.org/wiki?curid=2883453", "title": "Giorgio Koskotas", "text": ""}
{"id": "2883457", "revid": "767487", "url": "https://it.wikipedia.org/wiki?curid=2883457", "title": "Spoon (fiume)", "text": "Lo Spoon (in inglese: \"Spoon River\") \u00e8 un fiume degli Stati Uniti, affluente dell'Illinois.\nGeografia.\nScorre per una lunghezza di 257\u00a0km nel nord-ovest dello Stato dell'Illinois. Il bacino idrografico \u00e8 compreso principalmente tra Peoria e Galesburg.\nNotoriet\u00e0 internazionale.\nIl fiume \u00e8 noto per aver dato il nome alla citt\u00e0 immaginaria, ispirata tuttavia alla reale Lewistown, presente nell'opera poetica \"Antologia di Spoon River\" di Edgar Lee Masters del 1916."}
{"id": "2883458", "revid": "666668", "url": "https://it.wikipedia.org/wiki?curid=2883458", "title": "Spoon River", "text": ""}
{"id": "2883463", "revid": "118473069", "url": "https://it.wikipedia.org/wiki?curid=2883463", "title": "Douglas Wilder", "text": "Biografia.\nFu il 66\u00ba governatore della Virginia e il 78\u00ba sindaco di Richmond. Nato da una famiglia numerosa i suoi genitori furono Robert e Beulah (Richards) Wilder. Studi\u00f2 all'Armstrong High School e poi alla Virginia Union University.\nSi spos\u00f2 con Eunice Montgomery l'11 ottobre 1958 da cui prima del divorzio del 1978 ebbe tre figli:\nRiconoscimenti.\nPer i suoi servigi durante la guerra di Corea, evidenziati nella battaglia di Chop Hill ebbe una Bronze Star Medal."}
{"id": "2883464", "revid": "767487", "url": "https://it.wikipedia.org/wiki?curid=2883464", "title": "Nikola Kotkov", "text": "Carriera.\nClub.\nDurante la sua carriera ha giocato con Lokomotiv Sofia, Slavija e Levski Sofia.\nNazionale.\nCon la Nazionale bulgara ha preso parte ai mondiali 1966."}
{"id": "2883468", "revid": "1568601", "url": "https://it.wikipedia.org/wiki?curid=2883468", "title": "Grotte di B\u00e9tharram", "text": "Le grotte di B\u00e9tharram sono una serie di grotte, scavata nel corso degli anni da un fiume sotterraneo, ubicate nei paesi di Lestelle-B\u00e9tharram, dal quale prendono il nome, di Asson e Saint-P\u00e9-de-Bigorre, a 15 chilometri da Lourdes: oltre a diversi paesi le grotte sono situate anche ai confini tra i dipartimenti dei Pirenei Atlantici e degli Alti Pirenei e tra le regioni dell'Aquitania e Midi-Pirenei, nel sud della Francia.\nStoria e descrizione.\nLe grotte sono state scoperte per la prima volta nel 1810 anche se un'esplorazione sistematica \u00e8 avvenuta a partire dal 1880 da parte di alcuni cittadini inglesi residenti a Pau: la loro apertura al pubblico \u00e8 avvenuta soltanto nel 1903 grazie all'opera di Ross Leon, artista e fotografo dei Pirenei, che port\u00f2 la corrente al loro interno offrendo il comfort dell'illuminazione.\nSi tratta del complesso di grotte pi\u00f9 grandi di Francia e uno dei pi\u00f9 grandi d'Europa, strutturate su cinque piani per un dislivello di 80 metri: al loro interno c'\u00e8 un forte tasso di umidit\u00e0 ed una vasta gamma di rocce e minerali. L'escursione, dalla durata di circa un'ora e mezza, offre la possibilit\u00e0 di visitare due grandi sale con stallatiti, stalagmiti, calciti e diverse formazioni rocciose che hanno assunto forme bizzarre ed altre zone, raggiungibili tramite tratti corridoi scavati nella roccia, costeggiando il fiume, che hanno assunto diverse denominazioni come la sala dei lampadari, le colonne in formazioni, il teatro ed il caos. Al termine della visita si attraversa un piccolo lago, in passato tramite barche tirate con delle funi, oggi con uno barcone guidato con un binario sommerso. Per permettere l'uscita dalla grotte viene utilizzato un trenino per un tragitto di circa 800 metri.\nIn passato le grotte sono state abitate da orsi delle caverne, mentre oggi la fauna selvatica \u00e8 ridotte a poche specie di pipistrelli e di ragni. Oggi il sito appartiene ad un gruppo di esperti che offrono un servizio di guida in diverse lingue."}
{"id": "2883470", "revid": "124183779", "url": "https://it.wikipedia.org/wiki?curid=2883470", "title": "Linguistica romanza", "text": "La linguistica romanza \u00e8 quella parte della linguistica che studia i cambiamenti a livello fonetico, morfologico, sintattico e lessicale che hanno portato dal latino alle moderne lingue romanze.\nLa linguistica romanza studia ogni versante delle lingue romanze: fonetica, morfologia, sintassi, lessicologia, dialettologia, sociolinguistica, pragmatica e le considera sia sotto l'aspetto sincronico, sia sotto l'aspetto diacronico.\nStoria della disciplina.\nSin dal Medioevo risultano riflessioni sulle lingue romanze, come nel caso di Dante Alighieri con la sua opera \"De vulgari eloquentia\". Nel Seicento e nel Settecento, in mancanza di un metodo valido per la classificazione delle lingue, ancora non si era stilata una lista completa della grande quantit\u00e0 di variet\u00e0 europee appartenenti al gruppo di lingue romanze.\nTra il 1836 e il 1843 il linguista tedesco Friedrich Diez scrive la \"Grammatik der romanischen Sprachen\" (Grammatica delle lingue romanze) secondo il metodo comparativo della linguistica indoeuropea e, in seguito, nel 1853 pubblica \"Etymologisches W\u00f6rterbuch der romanischen Sprachen\" (Vocabolario etimologico delle lingue romanze).\nNel 1861, il linguista tedesco August Schleicher pubblica quella che \u00e8 considerata la sua opera principale \"Compendium der vergleichenden Grammatik der indo-germanischen Sprachen\" (Compendio della grammatica comparativa delle lingue indoeuropee) in cui propone il primo albero genealogico della lingua indoeuropea.\nDal metodo comparativo, dunque, si passa a una descrizione in ordine cronologico per delineare i vari sistemi delle lingue derivate, a partire dalla ricostruzione delle fasi linguistiche scomparse.\nNel 1866-68, Hugo Schuchardt, allievo di Schleicher, pubblica \"Der Vokalismus des Vulg\u00e4rlateins\" in cui spiega l'importanza degli \u201cipercorrettismi\u201d: se troviamo scritto \"hoctober\" al posto di \"october\", significa che uno scriba, insicuro di quali parole cominciassero con la lettera \"h\", nell'intenzione di essere corretto, sbagliava.\nVi sono innumerevoli deviazioni degli scritti pi\u00f9 umili, in cui gli scriba trascrivevano i testi in modo errato. Le lingue romanze, non sono, quindi, derivate dagli scritti dei pi\u00f9 eruditi, ma dal complesso delle forme del latino presenti nell'Impero Romano.\nSecondo Schuchardt, era di rilevante importanza la continua variazione e la diffusione delle innovazioni in una lingua. Afferma: \" Come tutti gli organismi, anche la lingua \u00e8 sottoposta alla legge di differenziazione, che si basa su due fattori, la mutazione eterna (Eraclito) e la diversit\u00e0 universale (Leibnitz) \", la prima operante nel tempo, l'altra nello spazio.\nAffior\u00f2, cos\u00ec, un nuovo problema: l'esistenza o meno dei confini linguistici.\nIl linguista svizzero Jules Gilli\u00e9ron, allora, diede forma al primo atlante linguistico, l\u2019\"Atlas linguistique de la France\" (1902-1910) e pose le basi per una nuova disciplina: la geografia linguistica.\nNella prima met\u00e0 del Novecento, comincia a imporsi la linguistica strutturale basata sugli studi di Ferdinand de Saussure, che porta in secondo piano la linguistica romanza, ma quest'ultima era ormai ampiamente diffusa anche in Paesi non rientranti nell'area romanza.\nLa base latina.\nLe lingue romanze o neolatine sono frutto di una somma di mutamenti che sono intervenuti nel tempo e hanno determinato una tale differenza con la lingua d'origine (il latino) da non essere pi\u00f9 riconosciuta dai parlanti come la stessa lingua.\nL'area in cui ancora oggi si parlano viene chiamata Rom\u00e0nia. Il termine \"romanzo\" deriva dall'avverbio latino ROMANICE riferito al parlare in vernacolo (ROMANICE LOQUI). Da ROMANICE deriva la forma antico-francese \"romanz\", da cui l'italiano \"romanzo\".\nIl latino nelle lingue indoeuropee.\nSe le lingue romanze derivano dal latino, il latino a sua volta fa parte della famiglia delle lingue indoeuropee, una lingua di cui non si hanno tracce ma che \u00e8 risultata l'unico modo per spiegare l'affinit\u00e0 fra un gruppo molto ampio di lingue, quali il latino, il greco, il tedesco, il russo, l'albanese, l'armeno, il persiano e il sanscrito. Tali affinit\u00e0 furono dimostrate in base a rigorose corrispondenze fra morfemi e suoni. Si ipotizz\u00f2, quindi, che tutte queste lingue provenissero da un capostipite comune: l'indoeuropeo.\nL'espansione del latino.\nIl periodo di espansione di Roma copre un arco di quasi quattro secoli. Cominci\u00f2 con la sottomissione dell'Italia centro-meridionale verso il 272 a.C., per finire con la conquista della Dacia (l'attuale Romania) nel 107 d.C. La data accettata per la caduta definitiva dell'Impero romano d'Occidente \u00e8 il 476, quando Romolo Augusto fu deposto da Odoacre, re degli Eruli. Grazie all'espansione del dominio di Roma, avvenne la latinizzazione di territori immensi.\nOriginariamente, il latino era parlato solamente a Roma e nei dintorni della citt\u00e0; nel resto della penisola, erano usate altre lingue affini al latino, le lingue italiche (umbro, osco, siculo, venetico) ma vi era anche una forte presenza di altre variet\u00e0 indoeuropee come il celtico, il greco, il messapico, ma anche lingue non indoeuropee: ligure, retico, etrusco, sicano, elimo, punico. Il processo di latinizzazione fu secolare e consistette, da una parte, nell'emigrazione in tutto l'Impero di parlanti nativi latini e dall'altra, nell'apprendimento delle altre popolazioni della lingua latina. In realt\u00e0, le popolazioni conquistate, non vennero indotte dai Romani a imparare la loro lingua, non vi fu una cosciente politica linguistica; i Romani, infatti, consideravano la conoscenza del latino un privilegio, come la cittadinanza romana. Di eguale importanza, fu l'immissione dei mercati romani nei territori conquistati o da conquistare che contribu\u00ec a diffondere la lingua. Il prestigio del latino era indiscusso e, per le popolazioni conquistate, era un valore da non sottovalutare poich\u00e9 era un parametro che permetteva l'integrazione con il popolo romano.\nIl latino classico e il latino volgare.\nFin dall'Ottocento il metodo comparativo, fondato sul confronto fra le lingue romanze per cercare di ricostruire le forme linguistiche di base, ha messo in evidenza che molte forme oggi usate sono derivate dal latino, ma che questo latino non corrisponde al latino classico.\nTradizionalmente gli studiosi di linguistica hanno chiamato quest'altro latino latino volgare, un'espressione coniata verso il 1866-68 dal linguista tedesco Hugo Schuchardt e ricalcare l'espressione sermo vulgaris. Un termine concorrente, preferito in alcuni ambienti, \u00e8 protoromanzo.\nScuschardt fu il primo a interessarsi maggiormente al latino parlato da popolo che a quello rigoroso della tradizione grammaticale. Con \u201clatino volgare\u201d, egli intendeva una variet\u00e0 di livelli linguistici e dialetti di cui una persona si serviva in diverse circostanze, scegliendo il modo pi\u00f9 appropriato di parlare a seconda della situazione. Le differenze tra le variet\u00e0 sopra citate non sono individuabili sempre banalmente, soprattutto nella sintassi e nel lessico. L'opposizione \u00e8, invece, pi\u00f9 marcata in morfologia e fonetica.\n\u00c8 grazie al Cristianesimo che si ha la valorizzazione delle forme volgari.\nSuccessivamente, le invasioni germaniche eliminarono la differenza sociale e linguistica fra classi superiori e classi inferiori e il latino venne circoscritto all'ambito culturale, quindi il parlato popolare, non pi\u00f9 latino ma romanzo, ebbe la meglio.\nDunque, le differenziazioni dialettali del latino chiariscono che le differenze fra le lingue romanze risalgono gi\u00e0 ai tempi dell'Impero romano.\nIn seguito, il romanista inglese Roger Wright (1982) ha osservato che l'espressione \"sermo vulgaris\" non si riferiva solo al ceto sociale pi\u00f9 incolto, ma alla variet\u00e0 parlata da tutti nella quotidianit\u00e0 e in situazioni non formali. Da ci\u00f2 si evince che non esistono due variet\u00e0 linguistiche parallele (latino classico e latino volgare), ma un'unica variet\u00e0 con livelli stilistici diversi.\nDal latino alle lingue romanze: ipotesi.\nAnche se la variazione delle lingue \u00e8 del tutto naturale, non \u00e8 facile dare una spiegazione sul motivo del frazionamento del latino in un gruppo di lingue diverse non solo dal latino stesso, ma anche fra di loro. Le ipotesi sul perch\u00e9 si \u00e8 arrivati ad avere una cos\u00ec vasta quantit\u00e0 di lingue, sono molteplici:\nDal latino alle lingue romanze: mutamenti.\nLe differenze tra latino e lingue romanze riguardano: la scrittura, il sistema fonologico, il sistema morfosintattico.\nLa scrittura.\nIl latino utilizzava un alfabeto composto da 23 lettere (a, b, c, d, e, f, g, h, i, k, l, m, n, o, p, q, r, s, t, v, x, y, z) con l'aggiunta di \u201cw\u201d in area anglonormanna.\nLa lettera \u201cv\u201d corrispondeva in origine alla vocale [u] e alla semiconsonante [w] e la \u201ci\u201d corrispondeva sia alla vocale [i] sia alla semiconsonante [j]. Gli accenti risalgono all\"'apex\" che i latini ponevano sulla vocale per indicare che era lunga; in tutte le lingue romanze, con l'eccezione del francese, l'accento indica solo la vocale tonica e viene fissato solamente quando la posizione non \u00e8 quella normale. Il francese, invece, si serve dell'accento per un uso diacritico (ad esempio per distinguere tra [e] ed [\u025b]).\nNelle lingue romanze, la grafia rimase la stessa del latino ma, in alcuni casi, il cambiamento si ebbe a livello fonetico.\nIl latino aveva solamente la \u201cs\u201d sorda, ma nelle lingue romanze era comparsa anche la corrispondente sonora [z] che si trovava solo all'interno della parola. La differenza, laddove specificata, si marc\u00f2 usando \u201css\u201d per indicare la sorda.\nI romani per scrivere le consonanti \"m\" e \"n\" adottavano spesso un'abbreviazione: il titulus, un trattino posto sulla lettera precedente, ad esempio ad \"annus\" corrispondeva \"\u00e3nus\". Nello spagnolo antico la doppia n era diventata [\u0272] e le grafie \"nn\" e \"\u00f1\" indicavano la n palatale; dal XVI secolo in poi, invece, lo spagnolo adott\u00f2 come forma generale la \u00f1.\nLe consonanti \u201cc\u201d [k] e \u201cg\u201d [g] hanno avuto diversi sviluppi; la grafia \u201cci\u201d o \u201cce\u201d:\nPer le velari palatali [k] e [g] davanti alle vocali \u201ce\u201d e \u201ci\u201d, il francese e lo spagnolo hanno adottato la grafia \u201cque\u201d, \u201cqui\u201d e \u201cgue\u201d, \u201cgui\u201d.\nLa \u201cx\u201d, in latino, era letta [ks] e:\nIn latino, la lettera \"h\" era aspirata se si trovava all'inizio della parola o in \"ph\", \"th\" e \"ch\" e muta se si trovava all'interno della parola. Nelle lingue romanze fu usata combinandola con altre lettere per indicare suoni estranei al latino:\nPer esprimere le nuove affricate [ts] e [dz], l'italiano scelse la \u201cz\u201d per entrambe, le altre lingue romanze usarono, invece, \u201cts\u201d e \u201ctz\u201d.\nLa mancata introduzione di nuovi simboli grafici attesta quanto sia conservatrice la scrittura; i mutamenti fonetici che sono stati apportati nel tempo e la mancata riproduzione di tali cambiamenti anche nella grafia hanno fatto s\u00ec che il divario fra grafia e pronuncia risultasse evidente soprattutto in lingue come il francese, dove la differenza \u00e8 notevole.\nIl sistema fonologico: vocali.\nLa prima differenza che si nota nel sistema fonologico tra latino e lingue romanze \u00e8 quella delle vocali: in latino esistevano 10 fonemi vocalici distinti tra loro per apertura e durata.\nQueste 10 vocali sono state trasformate secondo vari sistemi. Il pi\u00f9 diffuso \u00e8 detto \u201cromanzo comune\u201d ed \u00e8 usato nella penisola Iberica, in Francia e in gran parte dell'Italia e le corrispondenze sono le seguenti:\nEsiste inoltre il \u201csistema sardo\u201d usato in Sardegna, in parte della Basilicata e probabilmente, nell'antichit\u00e0, in Africa\nSi ha anche \u201csistema romeno\u201d (Balcani, Basilicata orientale)\nE, infine, si ha il \u201csistema siciliano\u201d (Sicilia, Calabria meridionale e Salento).\nIl criterio che ha caratterizzato il passaggio dal latino alle lingue romanze viene definito rifonologizzazione. Tale principio consiste nella riorganizzazione del sistema vocalico: la capacit\u00e0 distintiva non \u00e8 pi\u00f9 data dalla quantit\u00e0 (lunghezza) vocalica, ma dalla qualit\u00e0 (timbro) che si manifesta attraverso l'accentuazione.\nLo schema sopra riportato evidenzia la trasformazione delle vocali toniche. Per quanto riguarda le vocali atone, invece, il sistema si riduce a 5 soli foni (i, e, a, o, u) tramite la neutralizzazione in un unico fonema, detto arcifonema, rappresentato dalle vocali \u0190&gt;e e \u0186&gt;o.\nLe vocali toniche delle lingue romanze sono interessate, anche a seconda delle diverse aree, dal dittongamento . In generale i tre dittonghi latini AE, OE, AU evolvono rispettivamente in \u025b, e, o; per cui avremo che \"caelum\" diventa \"cielo\", \"poena\" diventa \"pena\" e \"aurum\" diventa \"oro\".\nL'italiano dittonga le vocali \u025b e \u0254 se si trovano in sillaba libera (dittongazione spontanea); per esempio dal latino \"f\u01d2cu(m)\" si ha \"fuoco\".\nIl francese dittonga vocali sia medio-basse sia medio-alte, pi\u00f9 precisamente sia \u025b e \u0254, sia e e o, in sillaba libera. Ad esempio, dal lat. \"hab\u0113re\", si \u00e8 passato ad \"aveir\" e infine ad \"avoir\".\nIn castigliano, il dittongamento avviene indifferentemente sia in sillaba libera, sia in sillaba chiusa (dittongazione condizionata) e interessa le vocali \u025b e \u0254: \"f\u0115rrum\" diventa \"hierro\" e \"p\u014frta\" diventa \"puerta\".\nNel passaggio al latino volgare si assiste anche all'eliminazione degli iati, cio\u00e8 delle strutture sillabiche caratterizzate da due vocali giustapposte. \nLa semplificazione di tali strutture avviene per mezzo delle semiconsonanti j (yod) e w, che hanno reso possibili evoluzioni come al\u011ba&gt;alia, vinea&gt;vinia. \nDal latino alle lingue romanze \u00e8 inoltre frequente la sincope delle vocali postoniche nelle parole sdrucciole, ovvero la caduta della vocale che segue quella accentata. Questa forma, per citarne un esempio, si ritrova gi\u00e0 in Orazio, dove viene usato \"soldu\" (&lt; \"s\u00f3l\u00eddum\") &gt; it. soldo.\nIl sistema fonologico: consonanti.\nPer consonantismo si intendono le modifiche del sistema consonantico di una determinata lingua nel corso del tempo (Diacronia). L'articolazione delle consonanti coinvolge maggiormente gli organi fonatori, rispetto alle vocali, e per questo si distinguono per il punto e il modo di articolazione e la presenza o meno di vibrazione delle corde vocali. In latino le consonanti si distinguevano per il punto di articolazione in labiali, labio-velari, dentali velari, labio-dentali e la laringale, invece per il modo di articolazione in occlusive, fricative, nasali, laterali e vibranti. Nella tabella sono riportate le diverse consonanti latine:\nL'elenco dei fonemi consonantici latini \u00e8 pi\u00f9 ridotto rispetto a quello romanzo. \nLe consonanti latine nel corso del tempo sono cambiate: alcune sono scomparse come la KW e la GW che si sono ridotte a un solo elemento velare (per esempio \"quomodo\"\u2192 \"come\" in italiano) e -H che scompare in tutta la Rom\u00e0nia, altre invece sono state introdotte:\nCambiamento consonanti in posizione iniziale:\nle consonanti in posizione iniziale nella maggior parte dei casi rimangono invariate. Sono resistenti quando seguite da vocale posteriore(O-U), per esempio \"corpus\" rimane \"corpo\", invece quelle seguite da vocale anteriore (E-I) e talvolta la vocale centrale A (solo per il francese) tendono a palatalizzare, per esempio da \"gentem\" si passa a \"gente\" (d\u0292). Altro caso di palatalizzazione si pu\u00f2 trovare quando la J \u00e8 a inizio parola, per esempio da \"iocum\" si passa a \"gioco\" oppure quando la D precede la J, per esempio da \"diurnum\" si passa a \"giorno\". In aggiunta, i nessi consonantici seguiti da L si conservano in francese, catalano e occitano, invece palatizzano in italiano, spagnolo e portoghese, per esempio \"plenum\" si trasforma in \"pieno\".\nConsonanti in posizione finale: \nle consonanti finali, che gi\u00e0 nel latino classico erano poco usate, sono le pi\u00f9 deboli e perci\u00f2 tendono a cadere:\nAltri cambiamenti consonantici:\nle consonanti sono influenzate anche da altri contesti fonetici, oltre che alla posizione iniziale e finale, e ne causano il loro cambiamento.\n1) Lenizione: con questo fenomeno le consonanti intervocaliche si indeboliscono, in particolare le occlusive. Quest'ultimo elemento ha interessato soprattutto la penisola iberica, la Francia e l'Italia Settentrionale. Inoltre questo fenomeno non tocca le lingue orientali. La lenizione pu\u00f2 verificarsi quando: la -s intervocalica passa a /z/, le consonanti doppie sorde diventano semplici (pp \u2192 p), le consonanti sorde diventano sonore (t \u2192 d; p \u2192 b), le consonanti occlusive sorde diventano sonore o si annullano (k \u2192 g, \u00d8).\n2) Palatalizzazione: questo fenomeno si ha quando il suono di una consonante si sposta dal velo al palato. I vari fonemi che subiscono la palatalizzazione non sono uguali in tutte le lingue romanze, poich\u00e9 gi\u00e0 in latino questo procedimento incominci\u00f2 ad affermarsi.\nAltri nessi che possono palatalizzare sono:\n3)Spiranizzazione: fenomeno che porta i fonemi /b/ e /w/ del latino classico a passare in latino volgare alla pronuncia fricativa labiale sonora . Questo fenomeno avviene in gran parte delle lingue romanze. Per esempio da \"habere\" si passa a \"avere\" oppure da \"caballum\" si passa a \"cavallo\".\nIl sistema morfologico.\nI cambiamenti nel sistema morfologico interessano: la declinazione, il genere, il sistema verbale, il sistema nominale e le parole indeclinabili.\nSchema esplicativo dei tipi pi\u00f9 frequenti.\nSingolare\nPlurale\nA ci\u00f2 si aggiungono le forme del neutro, appartenenti alla seconda, alla terza e alla quarta declinazione e limitate alla nominativo singolare e plurale e al vocativo e accusativo plurale.\nNel passaggio alle lingue romanze anche il sistema nominale segue la \u201cratio\u201d della riduzione, della semplificazione. Si evidenziano, per questo, alcuni tra i principali cambiamenti:\n1) Sostantivi femminili terminanti in -a (prima declinazione)\n2) Sostantivi maschili terminanti in -o (seconda, terza e quarta declinazione)\n3) Sostantivi maschili e femminili terminanti in -e ( terza declinazione)\nIl sistema sintattico.\nIl sistema sintattico \u00e8 molto vario, per questo \u00e8 molto difficile studiarlo e dare delle regole universali. Nonostante ci\u00f2, si possono dare delle linee guida generali a partire dal latino fino alle lingue romanze. \nIl sistema lessicale.\nIl lessico \u00e8 la parte della lingua pi\u00f9 esposta al cambiamento, alle influenze esterne e alle mode. A questo si intrecciano fattori psicologici e sociali che lo rendono non sistematico.\nLa base lessicale delle lingue romanze \u00e8 il latino, che a sua volta proviene dall'indoeuropeo, tuttavia la maggior parte delle parole diffusesi nelle lingue romanze deriva non dal latino classico, ma dal latino volgare, variazione di registro pi\u00f9 informale.\nLa rapidit\u00e0 del cambiamento lessicale si denota ogni qualvolta una parola, dopo essere stata assunta da una lingua, cade in disuso perch\u00e9 sostituita da un altro termine.\nLe ragioni di questa evoluzione sono differenti. In generale questo avviene quando un termine \u00e8 semanticamente pi\u00f9 produttivo, ovvero quando sostituisce una parola, esprimendone meglio il significato o rendendo regolari le forme verbali che non lo sono.\nIl cambiamento linguistico \u00e8 costituito anche dalla creazione di nuove parole. Queste possono derivare da:\nOltre ai prestiti pi\u00f9 contemporanei, gi\u00e0 in epoca latina venivano effettuati prestiti alle lingue romanze. Questi venivano detti \"cultismi\" ed erano introdotti direttamente dal latino classico, considerato lingua di cultura. Per questo motivo parole come \"causa\" non passano per il volgare nell'accezione di causa, mentre la derivazione \"cosa\" \u00e8 evoluzione diretta proprio del termine volgare.\nNella maggior parte dei casi, inoltre, i termini pi\u00f9 marcati vengono sostituiti da quelli meno marcati; \u00e8 il caso dei verbi \"fabulare\" e \"parabolare\" che indicavano il parlare in modo particolare e/o il raccontare delle storie, i quali passano a significare il generico \"parlare\", sostituendo cosi il \"loqui\" del latino classico.\nViceversa pu\u00f2 capitare che un termine non marcato venga sostituito o perch\u00e9 caduto in disuso o perch\u00e9 soggetto a un cambio di significato. Il termine \"domus\", ad esempio, scompare con il significato di \"casa\" e passa a significare solamente \"casa di Dio\", da cui \"duomo\", mentre per indicare la dimora si usa \"casa\" che si riferiva a capanna, casupola, termine con cui i contadini indicavano la propria dimora. In alcune variet\u00e0 regionali invece permane \"domus\", in sardo ad esempio \"domu\" continua a significare \"casa\".\nVa ricordato che l'evoluzione lessicale non \u00e8 uguale in tutte le aree, ma varia da una all'altra sulla base della teoria delle onde.\nUn termine pu\u00f2 essere abbandonato per cambi fonetici: nel passaggio da un sistema all'altro i segmenti assumono diversi suoni e, conseguentemente, alcune parole si assimilano ad altre. Questo porta a un'ambiguit\u00e0 nell'identificazione dei due termini e, per motivi pratici, alla scomparsa di una delle parole in questione. Esplicativo \u00e8 il caso di \"auris\", che in latino significa \"orecchia\". Poich\u00e9 in latino volgare il dittongo \"au\"\u2192\"o\", da \"auris\" si \u00e8 passati a \"oris\", che si \u00e8 poi evoluto in \"os\", indicante gi\u00e0 \"bocca\" in latino classico. Per necessit\u00e0 si \u00e8 quindi assunto il termine \"bucca\" (lat.volg.=guancia) per indicare appunto la bocca.\nParole nuove gi\u00e0 in latino venivano create attraverso l'aggiunta di suffissi e prefissi. \nSpesso \u00e8 da queste parole affissate che derivano gli odierni termini romanzi, ad esempio \"giorno\" deriva da \"diurnum\" e non dall'originale \"dies\".\nInoltre sono preferite, nell'evoluzione linguistica romanza, le parole pi\u00f9 concrete e marcate. Ecco che il termine classico \"equus\" viene sostituito il volgare \"caballus\", e \"magnus\" viene abbandonato in favore di \"grandis\". Allo stesso modo passano anche le voci espressive, come le onomatopee (come \"cloppus\", che evolve in \"cibo\").\nIn questa prospettiva evoluzionistica si pu\u00f2 notare una generale avversione al monosillabo tonico poich\u00e9 troppo breve e inconsistente. A conseguenza di ci\u00f2 le parole si ampliano o vengono sostituite da sinonimi pi\u00f9 lunghi. Esemplificative sono le forme \"ver\" che diventa \"prima ver\" (primavera) e \"vir\" che viene sostituito con \"homo\" (uomo).\nIn generale si pu\u00f2 comunque osservare che vengono preferite le parole pi\u00f9 sociologicamente usate.\nRapporti con altre lingue.\nI rapporti con il greco, l'arabo, il tedesco e l'inglese hanno contribuito a rendere le lingue romanze cos\u00ec come oggi le conosciamo.\nGreco.\nIl latino aveva avuto per secoli rapporti con il greco e ne aveva assorbito non\npochi elementi che divennero parte integrante del patrimonio latino, come \"antiphona\", \"ecclesia\", \"sclavus\" (schiavo). Grazie al prestigio politico e culturale di Bisanzio e alla presenza politica e, talvolta, demografica dei Greci a Venezia, in Romagna, sulle coste dell'Italia meridionale, in Sicilia e in Sardegna sono pervenute alle lingue romanze molte parole di\norigine bizantina, come \"catalogus\", \"craneum\", \"idioma\", \"masticare\", \"pharmacia\", \"protocollum\", \"cathedra\".\nAccanto a questi termini penetrati dal greco alle lingue romanze in genere, vi\nsono alcuni grecismi locali nell'aree in cui il greco \u00e8 un importante sostrato,\ncome in Sicilia e nell'Italia meridionale.\nArabo.\nL'Impero Romano, grazie alla conquista di una striscia settentrionale di deserto, ebbe contatti lievi anche con la lingua araba. Quando gli arabi conquistarono la penisola iberica nel 711 e la Sicilia nell'827, per\u00f2 si venne a creare una Rom\u00e0nia arabica costituita principalmente da Spagna e Sicilia tra le quali la citt\u00e0 di Siviglia rimase sotto il dominio arabo per 536 anni e Palermo per quasi 250 anni; la popolazione di questi territori, invasa da immigrati arabi e di altre province orientali, apprese e interiorizz\u00f2 la lingua araba: in queste zone l'arabo \u00e8 un vero e proprio sostrato della lingua romanza. Oltre ci\u00f2, sia il commercio, sia l'interesse per la cultura araba, determinarono un influsso di questa lingua nel romanzo. La Spagna possiede un elevatissimo numero di parole di origine araba come \"alcalde\" (sindaco) che proviene da \"al-q\u00e2d\u00ee\", \"arroz\" (riso) da \"ae-ruzz\", in Sicilia si trovano arabismi come \"Calatafimi\" (forte di Eufemio), \"Buscemi\", \"Favara\", \"Marsala\" (porto di Al\u00ec).\nTedesco e inglese.\nDurante le invasioni, l'influenza germanica fu molto forte; lo \u00e8 stata molto meno, invece, dal Medioevo in poi in cui le influenze si limitavano solamente alle zone limitrofe e ai dialetti. Le parole tedesche pi\u00f9 comuni entrate a far parte del lessico delle lingue romanze sono: \"dollaro\" (da \"Thaler\" mutato in \"daaler\" dal neerlandese e cambiato in \"dollar\" negli USA), \"blitz\", \"panzer\". La lingua germanica che ha avuto pi\u00f9 contatti con quelle romanze dal medioevo in poi \u00e8 l'inglese: anche se in epoca medievale era il francese a fare molti prestiti all'inglese, la situazione si inverte a partire dal XVIII secolo dove si contano gi\u00e0 123 anglicismi entrati a far parte nel lessico francese, che diverranno poi 578 nel XX secolo. Dal Settecento in poi, tutte le lingue romanze eccetto il romeno accoglieranno non pochi anglicismi, tanto che, oggigiorno \u00e8 facile confondere parole in realt\u00e0 latine, come \"item\" o \"media\", con parole inglesi. Al giorno d'oggi, solamente la Francia tenta di opporsi a ulteriori insediamenti delle parole inglesi utilizzando i corrispondenti termini francesi. In Italia, uno studio prodotto su un campione di duecento aziende, rivela che, dal 2000 a oggi, l'uso di termini inglesi nel settore finanziario \u00e8 aumentato del 773%."}
{"id": "2883471", "revid": "767487", "url": "https://it.wikipedia.org/wiki?curid=2883471", "title": "Perondi", "text": "Perondi \u00e8 una frazione del comune di Ku\u00e7ov\u00eb in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Ku\u00e7ov\u00eb, Lumas e Kozare a costituire la municipalit\u00e0 di Ku\u00e7ov\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883480", "revid": "385321", "url": "https://it.wikipedia.org/wiki?curid=2883480", "title": "Le ragazze di Piazza di Spagna", "text": ""}
{"id": "2883483", "revid": "767487", "url": "https://it.wikipedia.org/wiki?curid=2883483", "title": "\u00c7epan", "text": "\u00c7epan \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bogov\u00eb, \u00c7orovod\u00eb, Gjerb\u00ebs, Leshnj\u00eb, Potom, Qend\u00ebr Skrapar, Vendresh\u00eb e Zhep\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883485", "revid": "384895", "url": "https://it.wikipedia.org/wiki?curid=2883485", "title": "Campo San Stin", "text": "Il Campo San Stin \u00e8 un campo di Venezia, situato nel sestiere di San Polo, poco distante dal Campo dei Frari e dalla Scuola Grande di San Giovanni Evangelista."}
{"id": "2883490", "revid": "599013", "url": "https://it.wikipedia.org/wiki?curid=2883490", "title": "Dal vivo con amore", "text": "Dal vivo con amore \u00e8 l'ultimo album presentato dal gruppo veneziano gli Ska-J al Sensation music parade per il Carnevale di Venezia 2010.\n\u00c8 composto da tre dischi registrati nel lunghissimo tour dell'estate 2009 dallo studio mobile Imputlevel e mixato in seguito al Waterland di Cristiano Verardo ed \u00e8 stato presentato all'interno della prestigiosa cornice del Carnevale di Venezia 2010. Propone il meglio della produzione discografica del gruppo veneziano di jazz-jamaica e quattro inediti.\nLa confezione ha una forma completamente innovativa che ricalca le vecchie copertine dei vinile ed \u00e8 in formato 32x32 con nel fronte un bellissimo disegno del Maestro Marino Ingrassia. All'interno i tre cd evocano i ma\u1e47\u1e0dala indiani ma anche ricordano la forma di un vinile. Sono state stampate anche 500 copie numerate a mano."}
{"id": "2883495", "revid": "712828", "url": "https://it.wikipedia.org/wiki?curid=2883495", "title": "Douglas Wilder (politico)", "text": ""}
{"id": "2883498", "revid": "123925148", "url": "https://it.wikipedia.org/wiki?curid=2883498", "title": "Gente che uccide", "text": "Gente che uccide (\"The Killing Kind\") \u00e8 un romanzo dello scrittore irlandese John Connolly. Originariamente pubblicato nel Regno Unito nel 2001 \u00e8 il terzo romanzo del ciclo dedicato alle storie dell'investigatore Charlie Parker, detto Bird. \nNell'ambito del ciclo il romanzo ad esso precedente \u00e8 \"Il ciclo delle stagioni\" (\"Dark Hollow\"), quello seguente \u00e8 \"Palude\" (\"The White Road\").\nTitolo.\nIl titolo originale del romanzo \"The Killing Kind\", fedelmente reso anche in italiano con \"Gente che uccide\", si riferisce in primo luogo ai responsabili, tra passato e presente, di tutte le morti su cui Charlie Parker si trova ad investigare nel corso della narrazione. Il concetto per\u00f2 potrebbe essere esteso all'intero ciclo, dal momento che indagine dopo indagine Bird scopre come il Male sia una specie di grande labirinto le cui ramificazioni, in un modo o nell'altro, finiscono per mettere in relazione le varie personalit\u00e0 criminali da lui incontrate e combattute.\nTrama.\nBird vive ormai stabilmente a Scarborough, nella casa della sua adolescenza. Si sta riprendendo fisicamente e psicologicamente; non tocca un'arma da parecchi mesi ma svolge comunque l'attivit\u00e0 di detective: per evitare il dolore e le angosce sperimentate nel recente passato ha deciso di occuparsi solo di truffe e di frodi aziendali. Tuttavia quando il miliardario Jack Mercier gli chiede di indagare sulla morte di Grace Peltier, figlia del suo ex socio d'affari Curtis Peltier, Bird non riesce a rifiutare l'incarico: in parte perch\u00e9 aveva conosciuto Grace avendo avuto con lei una breve storia durante l'adolescenza, in parte perch\u00e9 nella morte della ragazza ci sono molti punti oscuri, in parte perch\u00e9 come lui stesso, anche Curtis Peltier \u00e8 un padre sopravvissuto alla sua unica figlia. Apparentemente Grace si \u00e8 suicidata con un colpo di pistola alla testa, ma nessuno di coloro che la conoscevano crede a questa versione dei fatti: la ragazza non possedeva una pistola, non beveva n\u00e9 si drogava, non aveva ragioni per uccidersi e anzi stava lavorando con grande passione alla sua tesi di dottorato, un saggio di sociologia dedicato a ricostruire l'esperienza religiosa attuata dai cosiddetti \"battisti di Aroostook\", una piccola comunit\u00e0 religiosa, guidata dal carismatico predicatore Aaron Faulkner, insediata nella zona settentrionale del Maine di cui si erano perdute le tracce dopo l'inverno del 1963. L'unico labile indizio nell'indagine intrapresa da Bird conduce ad un appuntamento - forse mancato - che Grace aveva chiesto a Carter Paragon, il capo spirituale della Comunit\u00e0 di Waterville, una delle tante sette religiose dello Stato. La Comunit\u00e0, nota per spacciare sermoni moralistici e per il poco edificante passato del suo leader Carter Paragon, ex truffatore reinventatoso predicatore per spillare soldi ad anziani ingenui, si mostra scarsamente disposta alla collaborazione e Bird si trova costretto a battere altre piste. Faticosamente riesce comunque a scoprire alcuni fatti interessanti, tra cui il principale \u00e8 che Jack Mercier gli ha mentito. Il miliardario aveva ragioni molto personali, non solo filantropiche, per voler sapere cosa fosse accaduto a Grace e la Comunit\u00e0 di Carter Paragon non gli era esattamente ignota: contro la setta era in procinto di intraprendere una battaglia legale nella quale avrebbero dovuto affiancarlo due vecchi amici: la dottoressa Alison Beck, medico abortista di Minneapolis, e il rabbino progressista Yossi Epstein, fondatore a New York della Lega Ebraica per la Tolleranza. Tanto Alison Beck, che ha gi\u00e0 avuto il marito assassinato da fanatici religiosi, quanto Yossi Epstein sono morti recentemente in circostanze macabre e strane, sulle scene dei delitti sono sempre presenti ragni e di l\u00ec a poco molti altri subiscono la loro stessa sorte. Mentre l'indagine di Bird porta a delineare l'esistenza di una Comunit\u00e0 occulta, ben diversa da quella pubblica simpaticamente rappresentata in TV da Carter Paragon, nel nord dello Stato del Maine, sulle rive del lago St. Froid, un argine fangoso cede e rivela una vecchia sepoltura di ossa umane, ben presto identificate come appartenenti ai battisti di Aroostook scomparsi. Tra loro non viene rinvenuto il corpo del reverendo Aaron Faulkner, che del gruppo era stato capo e guida spirituale. Con l'aiuto di Marcy Becker, un'amica di Grace entrata in possesso di un terribile - e molto macabro - Libro attorno al quale si \u00e8 scatenata una caccia spietata, Bird identifica nello stesso Faulkner l'ombra nera alle spalle della Comunit\u00e0. La sua ricomparsa - dopo che per anni tutti lo avevano dato per morto - \u00e8 una delle cause a monte della serie di eventi che hanno portato alla morte di Grace. Il reverendo mantiene una posizione alquanto defilata, ma non \u00e8 solo nella sua implacabile volont\u00e0 di ergersi a giudice delle umane debolezze: lo aiutano gli sgradevoli figli - Leonard e Muriel - e ben presto Bird, Rachel e gli immancabili Louis ed Angel diventano i bersagli della loro malvagit\u00e0. Il prezzo pi\u00f9 alto viene pagato da Angel, rapito dai Faulkner per farne merce di scambio e torturato con sadica crudelt\u00e0, ma anche gli altri corrono rischi non meno gravi. Tuttavia alla fine del lungo scontro, quando si ritrova di fronte il reverendo solo e disarmato, Bird sceglie di non premere il grilletto: ucciderlo significherebbe cedere alla stessa malvagit\u00e0 dell'altro, mentre Bird desidera una vita nuova, lontana dalla violenza e dalla pura vendetta. Forse l'avr\u00e0: nell'ultima pagina del romanzo Rachel gli rivela di essere incinta.\nParticolarit\u00e0 narrativa.\nAll'interno del romanzo la normale successione dei capitoli attraverso i quali viene sviluppata la complessa vicenda si interseca con numerosi estratti dalla tesi di dottorato di Grace Peltier: pagine che delineano gradualmente i legami tra il passato e il presente, narrando la storia dei battisti di Aroostook in base ai documenti e alle pi\u00f9 razionali congetture. Dopo la morte di Grace il suo lavoro, intitolato \"La ricerca del luogo sacro: il fervore religioso nello Stato del Maine e la scomparsa dei battisti di Aroostook\", viene comunque presentato postumo presso la Northeastern University di Boston.\nCronologia.\nNel capitolo 1 del romanzo Bird racconta: \"Era arrivata la primavera [...]. La mia povera moglie e la mia figlia perduta non mi apparivano dal Natale precedente\". Quest'ultimo riferimento si lega all'epilogo de \"Il ciclo delle stagioni\" (\"Dark Hollow\"), il romanzo che si conclude all'epoca del primo anniversario della morte di Susan e di Jennifer, nel dicembre 1997. Gli eventi di \"Gente che uccide\" (\"The Killing Kind\") si svolgono pertanto tra marzo e aprile 1998."}
{"id": "2883501", "revid": "1543377", "url": "https://it.wikipedia.org/wiki?curid=2883501", "title": "Gjerb\u00ebs", "text": "Gjerb\u00ebs \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di \u00c7epan, \u00c7orovod\u00eb, Bogov\u00eb, Leshnj\u00eb, Potom, Qend\u00ebr Skrapar, Vendresh\u00eb e Zhep\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883521", "revid": "339392", "url": "https://it.wikipedia.org/wiki?curid=2883521", "title": "Tartrato monopotassico", "text": ""}
{"id": "2883537", "revid": "1310927", "url": "https://it.wikipedia.org/wiki?curid=2883537", "title": "K\u00e9vin Olimpa", "text": "Carriera.\nClub.\nCon il ha vinto la Ligue 1 2008-2009 e la Coppa di Lega 2008-2009. L'unica presenza ottenuta in campionato \u00e8 quella dell'8 novembre 2008 nel 2-0 contro l'.\nIl 30 giugno 2009 \u00e8 stato ufficializzato il suo prestito all', in Ligue 2. Al termine del prestito ritorna al Bordeaux. Nella stagione 2010-2011, in assenza dei portieri C\u00e9dric Carrasso ed Ulrich Ram\u00e9, ha giocato come portiere titolare nelle prime 2 giornate di Ligue 1."}
{"id": "2883541", "revid": "339392", "url": "https://it.wikipedia.org/wiki?curid=2883541", "title": "Sant'Eustasio", "text": ""}
{"id": "2883543", "revid": "1305772", "url": "https://it.wikipedia.org/wiki?curid=2883543", "title": "2010 FIFA World Cup", "text": "2010 FIFA World Cup \u00e8 il videogioco ufficiale dei Mondiali di calcio 2010, tenutosi in Sudafrica. \u00c8 stato pubblicato da Electronic Arts il 27 aprile 2010 negli USA ed in Australia, il 30 aprile in Europa.\nLa versione demo \u00e8 disponibile per le versioni PlayStation 3 e Xbox 360 dall'8 aprile 2010. Essa include soltanto le nazionali italiana e spagnola.\nDescrizione.\nSono presenti tutte le 199 nazionali che hanno partecipato alle qualificazioni mondiali e tutti i 10 stadi della manifestazione. Quindi, un giocatore pu\u00f2 scegliere se giocare con una nazionale o partendo dalle qualificazioni oppure direttamente partendo dalla fase finale del Mondiale. Inoltre, si pu\u00f2 giocare un mondiale con altri 32 utenti online.\nRispetto a FIFA 10 ci sono pi\u00f9 di 100 miglioramenti, come una migliore distribuzione delle luci, un aumento dell'intelligenza dei portieri, le panchine piene, una modalit\u00e0 tutta nuova di calciare i rigori in cui si dovr\u00e0 tenere conto della freddezza del giocatore al momento del tiro. Altre novit\u00e0 sono, per esempio, il fatto che i giocatori risentono dell'altitudine e si stancano prima di quanto facessero in FIFA 2010, lo svantaggio nei confronti degli utenti di giocare in trasferta (per esempio, a causa del calore dei tifosi, nazionali come Inghilterra o Germania o Irlanda del Nord risultano difficili da battere in casa, ma battibili fuori casa).\nCi sono anche delle novit\u00e0 prese dal gioco ufficiale degli Europei, UEFA Euro 2008: la prima \u00e8 l'inquadratura ai giocatori in campo, la seconda \u00e8 il ritorno della Modalit\u00e0 Guida La Tua Nazione, in cui potremmo scegliere anche di portare il nostro Giocatore Virtuale di FIFA 10 in FIFA World Cup 2010. Modalit\u00e0 ripresa mescolando 2006 FIFA World Cup e UEFA Euro 2008, \u00e8 la Storia Delle Qualificazioni, in cui, appunto, si pu\u00f2 riscrivere la storia di 55 partite di qualificazione, pi\u00f9 altre partite di Mondiali passati.\nTelecronaca.\nLa telecronaca italiana \u00e8 affidata ai grandissimi Fabio Caressa e Giuseppe Bergomi, telecronisti anche del gioco FIFA 10 ed altri.\nSquadre presenti.\nLe seguenti squadre hanno tutte la licenza ufficiale.\nLe 5 squadre inserite nei gironi di qualificazione per i mondiali ma in seguito ritiratesi sono:\nInoltre, le altre 4 squadre che non prendono assolutamente parte alle qualifiche per i mondiali sono:\nColonna sonora.\nIl gioco contiene 28 brani da artisti da 21 paesi. Questo \u00e8 l'elenco delle tracce presenti:"}
{"id": "2883554", "revid": "1442080", "url": "https://it.wikipedia.org/wiki?curid=2883554", "title": "Deep, Deep Trouble", "text": "Deep, Deep Trouble \u00e8 una canzone de \"I Simpson\" estratta dall'album \"The Simpsons Sing the Blues\". Fu pubblicata come secondo singolo dell'album nel 1991. Fu prodotto da John Boylan e da DJ Jazzy Jeff.\nLa canzone si pu\u00f2 sentire per pochi secondi nell'episodio: \"Bart il genio\".\nVideo musicale.\nFu pubblicato un video musicale. La clip era ambientata in un barbiere ed era tratta dal corto \"Bart's Haircut\" de \"I corti\"."}
{"id": "2883556", "revid": "1573940", "url": "https://it.wikipedia.org/wiki?curid=2883556", "title": "Nagatach\u014d Strawberry", "text": " \u00e8 uno \"sh\u014djo\" manga scritto da Mayu Sakai e raccolto in cinque \"tank\u014dbon\".\nTrama.\nHime Ichinose, figlia del primo ministro del Giappone, inizia il suo primo anno al liceo cercando di non rivelare la sua vera identit\u00e0 per paura di essere presa di mira, come alle medie, da ragazzi che vedono in lei solo il potere del padre.\nNella sua nuova scuola, Hime incontra Natsuno Kirihara, un ragazzo bellissimo, che si fa pagare per uscire con le ragazze. Dopo una forte antipatia iniziale, Hime se ne innamora e lo convince a smettere, aiutandolo a trovare un lavoro serio per aiutare la madre malata.\nNon mancano per\u00f2 gli imprevisti: chi si finge amico di Hime solo per poter raggiungere il Primo Ministro, chi fa scoppiare scandali nazionali e chi si mette in mezzo alla storia tra Hime e Natsuno.\nMa la ragazza con determinazione riuscir\u00e0 a raggiungere la felicit\u00e0."}
{"id": "2883558", "revid": "339392", "url": "https://it.wikipedia.org/wiki?curid=2883558", "title": "Chisciol", "text": ""}
{"id": "2883569", "revid": "98077", "url": "https://it.wikipedia.org/wiki?curid=2883569", "title": "Tripoli di Soria", "text": ""}
{"id": "2883571", "revid": "124817200", "url": "https://it.wikipedia.org/wiki?curid=2883571", "title": "Adolfo di Egmond", "text": "Origine.\nAdolfo era figlio maschio secondogenito del duca di Gheldria e Conte di Zutphen, Arnoldo di Egmond e di Caterina di Kleve (1417 \u2020 1479), figlia del primo Duca di Kleve, Adolfo I e di Maria di Borgogna, figlia del duca di Borgogna, Giovanni Senza Paura e di Margherita di Baviera.\n&lt;br&gt;Arnoldo di Egmond era figlio del signore di Egmond e di IJsselstein e Duca reggente di Gheldria, Giovanni II di Egmond e di Maria d'Arkel (1389 \u2020 1415), che, secondo il \"Kronijk van Arent toe Bocop\" era figlia di Giovanni signore di Arkel e di Giovanna di Gheldria, figlia di Guglielmo II di J\u00fclich e di Maria di Gheldria.\nBiografia.\nSuo padre, Arnoldo, aveva acquisito il sostegno dei suoi Stati accordando loro dei privilegi anche con l'appoggio del duca di Borgogna, Filippo il Buono, del quale aveva sposato una nipote (figlia di Maria, sorella di Filippo). Ma suo padre, Arnoldo, tra il 1456 ed il 1457 s'inimic\u00f2 il duca a causa della elezione del vescovo di Utrecht: Gijsbrecht van Brederode era stato eletto vescovo dal capitolo della cattedrale, mentre Filippo il Buono aveva fatto pressione su papa Callisto III, che nomin\u00f2 il figlio illegittimo di Filippo, Davide di Borgogna; anche se Gijsbrecht van Brederode si era dimesso in cambio di un cospicuo compenso, Davide non fu ben accetto e nel 1459 dovette lasciare Utrecht; Filippo, allora con l'appoggio delle citt\u00e0 di Gheldria e di Adolfo, nel 1465, lo rovesci\u00f2, lo imprigion\u00f2 e lo sostitu\u00ec con Adolfo, come ci viene riportato dal \"Clivia, Julia, Montia, Marchia, Ravensburgia, antiquae\". \nFilippo il Buono mor\u00ec nel 1467 e gli succedette Carlo il Temerario, che non voleva essere un alleato delle municipalit\u00e0. Adolfo, dopo il fallimento dei negoziati con Carlo, fu imprigionato e, suo padre, Arnoldo, nel 1471, fu nuovamente riconosciuto duca di Gheldria.\nContro i consigli delle citt\u00e0, Arnoldo, mantenendo il vitalizio, cedette a Carlo il ducato di Gheldria in cambio di 300.000 fiorini renani. \nArnoldo mor\u00ec, nel 1473, a Grave, dove fu sepolto; Carlo il Temerario, nuovo duca, prese possesso del ducato di Gheldria.\nDopo la morte di Carlo il Temerario, nel 1477, Adolfo fu liberato e, con le armi si riconquist\u00f2 il ducato, e trov\u00f2 la morte, a Tournai, trafitto da una lancia, in una battaglia per la difesa del ducato; il ducato and\u00f2 allora alla figlia di Carlo il Temerario, Maria di Borgogna.\nMatrimonio e discendenza.\nAdolfo, a Bruges, il 28 dicembre 1463, come ci conferma lo storico e genealogista francese, Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, nel suo\"Histoire g\u00e9n\u00e9alogique et chronologique de la maison royale de France\", aveva sposato Caterina di Borbone-Clermont, la figlia femmina quartogenita del quinto duca di Borbone, il quarto duca d'Alvernia, Conte di Clermont e conte di Forez, Carlo I e della moglie, Agnese di Borgogna.&lt;br&gt;Adolfo da Caterina ebbe tre figli:\nDa una relazione extra-matrimoniale con Elisabetta di Haeften nacque:\nDa ulteriori rapporti extra-coniugali con donne ignote nacquero i figli:"}
{"id": "2883576", "revid": "34392", "url": "https://it.wikipedia.org/wiki?curid=2883576", "title": "Arena indoor", "text": ""}
{"id": "2883577", "revid": "599013", "url": "https://it.wikipedia.org/wiki?curid=2883577", "title": "Bertrand Carletti", "text": "Gioca nel ruolo di palleggiatore."}
{"id": "2883578", "revid": "496525", "url": "https://it.wikipedia.org/wiki?curid=2883578", "title": "Pesce scatola", "text": ""}
{"id": "2883584", "revid": "287204", "url": "https://it.wikipedia.org/wiki?curid=2883584", "title": "Arrivi tu (Alessandra Amoroso)", "text": "Arrivi tu \u00e8 una canzone scritta da Daniele Coro e Federica Camba, prodotta da Simone Papi, per la cantante Alessandra Amoroso. \u00c8 il quarto singolo estratto dall'album \"Senza nuvole\".\nIl brano.\nIl brano viene reso disponibile per il download digitale dal 2 aprile 2010.\nLa canzone \u00e8 incentrata sul tema dell'amore, e si configura come una dedica d'amore al proprio fidanzato. Le due strofe sono composte da una serie di appellativi che l'autrice assegna al proprio amore.\nIl brano viene incluso in due compilation: TRL On the Road Compilation nel 2010 \"Love... per sempre\" nel 2011.\nIl video.\nIl video della canzone viene girato il 12 aprile 2010 a Verona, per la regia di Gaetano Morbioli. Il 23 aprile, tramite la pagina ufficiale Facebook, la Sony BMG pubblica tre screenshot del video del brano. L'anteprima del videoclip avviene il 28 aprile su Music Box Italia, canale musicale (703) di Sky, ma la pubblicazione ufficiale avviene il 29 aprile 2010 sulla pagina ufficiale di MSN Video. \nNel video \u00e8 possibile vedere Alessandra alle prese con un uomo misterioso, in formato animato, creato da lei stessa sfiorando la parete di una muraglia. La creatura \u00e8 il frutto di un'entit\u00e0 perfetta immaginata da Alessandra ma, successivamente, baster\u00e0 un reciproco assembramento di mani per rendere questo personaggio umano e concreto. Appena ci\u00f2 accade, ecco che Alessandra prende il suo posto diventando una creatura metafisica. \nLa metafora evidenzia il passo del brano che recita:"}
{"id": "2883590", "revid": "838137", "url": "https://it.wikipedia.org/wiki?curid=2883590", "title": "Giorgio De Togni", "text": "Gioca nel ruolo di centrale nella .\nCarriera.\nClub.\nLa carriera di Giorgio De Togni comincia nel 2000 quando inizia a giocare per il Pallavolo Tresigallo in Serie C; nella stagione 2001-02 passa alla , dove gioca inizialmente nella squadra giovanile in Serie B1, per poi passare, a campionato in corso, alla prima squadra in Serie A1: resta legato alla formazione ferrarese per tre stagioni.\nNella stagione 2004-05 viene ingaggiato dal , sempre in Serie A1, mentre nell'annata successiva passa al , in serie cadetta.\nNella stagione 2006-07 torna in massimo serie ingaggiato dal , dove resta per tre campionati, prima di fare ritorno al club trevigiano nell'annata 2009-10, dove resta per altre due stagioni, vincendo la Coppa CEV 2010-11. Nel campionato 2012-13 passa all' di San Giustino.\nNell'annata 2013-14 viene ingaggiato dal di Cuneo mentre nella stagione successiva passa alla , dove resta per tre annate. Per il campionato 2017-18 passa alla neopromossa di Castellana Grotte, sempre in Superlega, seguendo il club pugliese in Serie A2.\nNazionale.\nNel 2007 ottiene le prime convocazioni in nazionale e nel 2009 partecipa ai XVI Giochi del Mediterraneo, dove vince la medaglia d'oro; quattro anni pi\u00f9 tardi bissa la vittoria del titolo ai Giochi del Mediterraneo."}
{"id": "2883593", "revid": "767487", "url": "https://it.wikipedia.org/wiki?curid=2883593", "title": "Formula di Koide", "text": "La formula di Koide enuncia una inaspettata relazione tra i valori delle masse dei leptoni carichi, scoperta da Yoshio Koide nel 1981. \nSebbene il significato fisico sotteso sia ancora avvolto dal mistero, la relazione tra le masse dei tre leptoni dotati di carica \u00e8 cos\u00ec accurata da essere in grado di prevedere la massa del tauone.\nFormula.\nLa formula di Koide \u00e8:\nSostituendo i valori delle masse dei leptoni: \"m\"e=0,510998910 MeV/c2, \"m\"\u03bc=105,658367 MeV/c2 e \"m\"\u03c4=1776,84 MeV/c2, si ottiene"}
{"id": "2883594", "revid": "1305772", "url": "https://it.wikipedia.org/wiki?curid=2883594", "title": "Soria (disambigua)", "text": ""}
{"id": "2883595", "revid": "72396", "url": "https://it.wikipedia.org/wiki?curid=2883595", "title": "Imre Jenei", "text": ""}
{"id": "2883601", "revid": "287204", "url": "https://it.wikipedia.org/wiki?curid=2883601", "title": "Laurentiu Rosu", "text": ""}
{"id": "2883603", "revid": "287204", "url": "https://it.wikipedia.org/wiki?curid=2883603", "title": "Ben Ormenese", "text": "Da dopo il Duemila \u00e8 stato spesso affiancato, per , ai maggiori artisti dell'arte cinetica europea come Alberto Biasi, Edoardo Landi, Hugo Demarco, Horacio Garcia Rossi, Julio Le Parc, Francisco Sobrino e Franco Costalonga. Tuttavia Ormenese \u00e8 sempre stato un artista solitario, dedito alla costruzione di opere strettamente connesse con l'ambiente circostante, indipendentemente dai materiali utilizzati nelle diverse epoche della sua lunga stagione creativa.\nSe negli anni Sessanta (nel ciclo LAM) inseriva piccole tele ricoperte di lamelle in pi\u00f9 ampie superfici, inserite in teche di metacrilato verniciato dall'interno, per moltiplicare i piani di proiezione di luci ed ombre tra le forme, gi\u00e0 all'inizio dei Settanta sperimenta costruzioni di legno (nel ciclo metonimico dei \"Legni\", laccati, bruciati o trattati con impregnanti), in cui i vuoti della parete sono parti integranti delle opere. La ricerca di questi anni lo porta ad esporre in Italia, Germania, Spagna e alla Royal Academy of Arts di Londra.\nNel 1978, inaspettatamente, si ritira in solitudine, interrompendo l'attivit\u00e0 espositiva e abbandonando Milano dove si era trasferito all'inizio degli anni Sassanta. Tuttavia, ritornato in Friuli, non interrompe la sua ricerca. Negli anni successivi le sue opere entrano nell'ambiente in un'iniziale commistione di quadro e scultura, per poi divenire vere e proprie sculture costruite con l'assemblaggio di legni sagomati. Nell'ultimo decennio del Novecento le sue sculture divengono un'inedita sintesi di aniconicit\u00e0 e aspirazione figurale quasi espressionista. Dopo il Duemila torna ai \"quadri\", per quanto le sue opere rappresentino una costante \"dequadratura\" dell'arte, e comincia ad utilizzare la luce come elemento strutturale per costruire opere che siano delle vere e proprie \"macchine estetiche\", in grado d'innestarsi nella realt\u00e0 circostante (cicli delle \"Levitazioni\" e \"Teatrini musicali\").\nHa vissuto e lavorato negli ultimi anni a Sacile, in provincia di Pordenone. Nel 2014 nasce l'Archivio Ormenese, per la tutela e la valorizzazione dell'opera del maestro col progetto della pubblicazione del Catalogo Ragionato."}
{"id": "2883605", "revid": "1543377", "url": "https://it.wikipedia.org/wiki?curid=2883605", "title": "Great White Fleet", "text": "La Great White Fleet fu una squadra navale statunitense formata da 16 corazzate organizzate in 4 divisioni navali, che fece il giro del mondo tra il 1907 e il 1909. Il suo scopo era quello di dimostrare al Giappone che la Marina degli Stati Uniti avrebbe potuto \"portare qualsiasi conflitto navale nelle acque territoriali giapponesi\".\nLe navi erano dipinte di bianco e questo diede il nome alla squadra; sebbene dovessero dimostrare la potenza navale statunitense, tutte tranne una erano di tipo pre-dreadnought, cio\u00e8 navi da battaglia policalibro, obsolescenti o addirittura obsolete secondo i criteri dell'epoca, e due di esse, la \"Maine\" e la \"Alabama\", dovettero fare rotta per San Francisco per riparazioni e terminarono il viaggio per conto proprio. La flotta era scortata nella fase iniziale da 6 cacciatorpediniere e durante tutto il viaggio vennero accompagnate da una serie di navi appoggio, carboniere e navi rifornimento, che per\u00f2 viaggiavano separatamente dalla squadra da battaglia.\nMentre la flotta si trovava in Egitto, giunse la notizia di un terribile terremoto in Sicilia. Due di esse, la \"Connecticut\" e la \"Illinois\" vennero dirottate su Messina per prestare soccorso alle popolazioni vittime del terremoto del 1908. Successivamente la \"Scorpion\" che stazionava ad Istanbul e la \"Celtic\" da New York giunsero in soccorso della flotta, arrivano in fretta a Messina, aiutando la \"Connecticut\" e \"Illinois\", in modo che potessero continuare la crociera, lasciando Messina il 9 gennaio 1909, la flotta si ferm\u00f2 prima a Napoli poi a Gibilterra, arrivando finalmente a Hampton Roads il 22 febbraio 1909. L\u00ec, il presidente Theodore Roosevelt esamin\u00f2 la flotta mentre passava in rada."}
{"id": "2883613", "revid": "599013", "url": "https://it.wikipedia.org/wiki?curid=2883613", "title": "Terremoto di Elaz\u0131\u011f del 2010", "text": ""}
{"id": "2883621", "revid": "1674424", "url": "https://it.wikipedia.org/wiki?curid=2883621", "title": "Episodi di Crimini (seconda stagione)", "text": "La seconda stagione della serie televisiva Crimini venne trasmessa in prima visione su Rai 2 nel 2010.\nLa doppia vita di Natalia Blum.\nTrama.\nMarco Spinelli \u00e8 uno story editor affermato che lavora da molti anni a Roma. Con la sua casa editrice ha pubblicato anche un libro dal titolo \"Come scrivere un romanzo e farselo pubblicare\", che serve come manuale per i giovani scrittori che vorrebbero diventare autori di successo. Marco va in giro per l'Italia a presentare il libro, e un giorno va a Bari, la sua citt\u00e0 di origine. L\u00ec incontra Natalia, una ragazza giovane e affascinante che lo invita a bere qualcosa al bar. Lui accetta e lei gli chiede di leggere un suo romanzo, dal titolo \"La doppia vita di Natalia Blum\"; Marco di solito non legge i romanzi degli sconosciuti, ma in questo caso decide di fare un'eccezione e accetta. Durante il viaggio di ritorno, Spinelli rimane catturato dalla storia: la protagonista \u00e8 Natalia Blum, una giovane laureata in giurisprudenza che lavora come prostituta, facendo credere alla sua famiglia di stare studiando per diventare magistrato. Tornato nella capitale, Marco comunica subito al suo editore che ha intenzione di pubblicare il libro di Natalia, tuttavia al momento \u00e8 in possesso solo della met\u00e0 del romanzo, perch\u00e9 l'autrice non ha ancora completato la seconda parte. A casa, Marco ritrova la sua fidanzata, ma si dimentica del suo compleanno. Lei va su tutte le furie e gli urla che \u00e8 finita. Lui prosegue nella lettura della prima parte del romanzo: a Bari, una prostituta vicina di casa di Natalia viene orribilmente uccisa. Marco cerca su internet una notizia di cronaca che assomigli al racconto di Natalia, e legge che dieci giorni prima nel capoluogo pugliese \u00e8 stato davvero trovato il cadavere mutilato di una meretrice. Nel romanzo, Natalia racconta di essere molto preoccupata per la sua incolumit\u00e0, perch\u00e9 il colpevole torner\u00e0 ad ammazzare altre prostitute. Marco \u00e8 sconvolto e non vuole che a Natalia succeda nulla di male, e dunque cerca di contattarla tramite e-mail, ma senza riuscirci. Decide allora di prendere il primo treno per Bari per cercare Natalia.\nNiente di personale.\nTrama.\nAd Ancona, Angelo, un insospettabile ragioniere, lavora come killer per la 'ndrangheta. Due famiglie molto potenti si contendono il potere sul territorio: una di queste due famiglie vuole l'autorizzazione dal Comune per costruire un grande centro commerciale, che sar\u00e0 una copertura per affari illeciti. Marco, l'assessore che si occupa di rilasciare i certificati antimafia, viene minacciato di morte e quindi gli viene assegnata una scorta di due uomini. Sua moglie si chiama Mariangela ed \u00e8 un ufficiale dell'Esercito italiano: in questo periodo la donna \u00e8 preoccupata perch\u00e9 suo marito \u00e8 scostante e non le dedica molte attenzioni.\nAd Angelo viene affidato l'incarico di uccidere Mariangela: sar\u00e0 l'ennesimo omicidio. Tuttavia qualcosa non quadra: Angelo si rende conto che due 'ndranghetisti lo stanno pedinando, e capisce subito che l'organizzazione criminale per cui lavora ha deciso di toglierlo di mezzo. Il killer mette a punto un piano per salvarsi: rapisce Mariangela e inizia ad assassinare i criminali che si mettono sulla sua strada. Mariangela \u00e8 spaventata e sotto shock, sta viaggiando nella sua macchina con un pericoloso assassino. Angelo le dice che tra un soldato e un mafioso non c'\u00e8 chiss\u00e0 quale differenza: entrambi uccidono se vi \u00e8 la necessit\u00e0. Mariangela invece controbatte: i soldati non uccidono mai per scelta, mentre chi lavora per la mafia ha scelto liberamente di condurre una vita da criminale. Ci\u00f2 che accadr\u00e0 durante quella fuga metter\u00e0 in dubbio questa convinzione di Mariangela.\nLittle Dream.\nTrama.\nA Trieste Francesco Presutti, il capo di una potente e feroce famiglia del Friuli Venezia Giulia, sta avendo un rapporto sessuale con la sua amante, Federica Actis, una giovane modella che sogna di diventare attrice: i due hanno anche fatto uso di cocaina. Durante il rapporto sessuale lui ha un collasso cardiocircolatorio e muore. Lei, terrorizzata, telefona subito a Vincenzo Tagliaferro, un ex-poliziotto che lavora da tanti anni come capo della sicurezza per la famiglia Presutti. Tagliaferro lascia la ragazza davanti alla pensione in cui vive, e va a spostare il cadavere per far credere a tutti che sia morto a casa sua. Vincenzo non sa che ad aspettare Federica c'\u00e8 Cristiano Malavasi, scagnozzo dei Presutti: Loredana, la vedova Presutti, lo ha incaricato di far sparire l'amante di suo marito; Malavasi, insieme a suoi sottoposti, rapisce la ragazza.\nVincenzo Tagliaferro, che \u00e8 innamorato di Federica Actis e aveva una relazione con lei, chiede aiuto a Giulio Campagna, ispettore di polizia e suo amico di vecchia data. Tagliaferro gli racconta che Presutti aveva scoperto la sua relazione con la Actis e quindi lo aveva rimosso dal suo incarico, per sostituirlo con Cristiano Malavasi, un uomo violento e senza scrupoli. La vedova Presutti \u00e8 una persona crudele, e ha incaricato Malavasi di fare sparire Federica. Vincenzo chiede quindi a Giulio Campagna di trovare la ragazza prima che sia troppo tardi. Quest'ultimo, considerando l'amicizia che li lega, decide di aiutarlo, ma la cosa non \u00e8 semplice: Giulio lavora in un'altra citt\u00e0, e il suo capo vuole che lui si dedichi soltanto ad una banda di slavi trafficanti di droga.\nViene ritrovato il cadavere di Federica Actis: dall'autopsia risulta che \u00e8 stata imbottita di farmaci e che ha subito anche una violenza carnale. Una ragazza dice a Campagna di aver visto Federica in una clinica privata di propriet\u00e0 della famiglia Presutti; gli spiega anche che questa clinica \u00e8 un posto infernale: la direttrice e suo marito utilizzano le ragazze che dovrebbero curare per sperimentare dei farmaci sintetizzati illegalmente in un laboratorio segreto all'interno della clinica, con gravissime conseguenze per la salute delle pazienti.\nCane Nero.\nTrama.\nA Torino c'\u00e8 un piromane che ogni tanto brucia un cassonetto e lascia l'inquietante scritta \"Le cose che bruciano parlano\". Per tale ragione viene soprannominato \"il netturbino\". Una sera, il commissario di polizia Matteo De Rosa si trova nel pub di un suo amico e festeggia insieme a lui il compleanno: dice di essere stanco di lavorare di aver gi\u00e0 chiesto l'aspettativa. Matteo riceve anche la videochiamata di Tony, suo collega e amico, che gli fa gli auguri e gli chiede di rimanere vicino alla sua famiglia: subito dopo si punta la pistola di ordinanza al cuore e si suicida. Matteo \u00e8 sconvolto e corre subito da lui, ma oramai non c'\u00e8 pi\u00f9 niente da fare.\nTony era il soprannome di Antonio Barberis, un agente di polizia che era stato sospeso dal servizio per avere rubato dei soldi. Sia la moglie di Antonio e sia Matteo non lo avevano mai biasimato, perch\u00e9 la figlia di Antonio ha una grave malattia, dalla quale pu\u00f2 guarire solo con una costosissima operazione da fare all'estero. La moglie di Antonio adesso \u00e8 disperata perch\u00e9 sua figlia rischia di morire.\nSul lavoro, intanto, De Rosa e la sua squadra stanno indagando su un grosso traffico di droga tra una banda di criminali russi e un'organizzazione di trafficanti napoletani che usano una pizzeria come copertura. Oltre a questa delicata indagine, i nostri devono adesso occuparsi anche della metamorfosi del netturbino, che inizia a colpire non pi\u00f9 i cassonetti dell'immondizia ma i luoghi frequentati dai poliziotti del commissariato diretto da Matteo De Rosa. Il netturbino adesso si firma con il soprannome \"Cane Nero\", forse ad indicare il fatto che \u00e8 diventato molto pi\u00f9 pericoloso. Il questore, preoccupato per il fatto che De Rosa trascurava il caso del netturbino, decide di integrare un nuovo elemento in commissariato: si tratta della dottoressa Marina Testi, un'esperta di profiling. Il questore presenta la Testi a De Rosa, e spiega loro che sia Cane Nero e sia i trafficanti russi hanno la massima priorit\u00e0. In passato De Rosa e la Testi avevano avuto anche una breve relazione sentimentale, poi finita per decisione dei lei. Le indagini su Cane Nero vanno avanti: si ipotizza che questo soprannome non sia in lingua italiana ma in lingua latina, e faccia quindi riferimento a Nerone, l'imperatore che nell'antichit\u00e0 caus\u00f2 un gravissimo incendio a Roma.\nNeve sporca.\nTrama.\nUn sudamericano trafficante di droga affitta una stanza all'hotel Metropole di Courmayeur. Ha appuntamento con Torresi e Marenghi, due commercialisti che devono concludere un affare con lui per conto di Don Saro, un pericoloso e spietato boss mafioso. Il sudamericano deve consegnare ai due uomini un borsone contenente venti chili di cocaina purissima, pagati anticipatamente da don Saro; ma, prima di eseguire il suo compito, lo spacciatore viene colpito mortalmente da un infarto. Fabrizio, il giovane facchino dell'albergo, va nella stanza del sudamericano e inciampa nel borsone con dentro la droga; poi si accorge che l'uomo \u00e8 morto. Il ragazzo decide di impossessarsi di quel borsone, sapendo dell'enorme valore economico di venti chili di cocaina. Dopo averlo fatto, chiama Mario, direttore dell'hotel, per avvisarlo che uno dei clienti \u00e8 morto. Mario chiama immediatamente i Carabinieri, che intervengono sul posto: il sudamericano viene identificato, e la notizia della sua morte arriva anche a Renato Mancuso, un maggiore della Direzione Investigativa Antimafia che lavora a Torino. Mancuso decide di andare a Courmayeur per capire cosa ci facesse l\u00ec quello spacciatore.\nIntanto, Fabrizio va a casa di Manuela, una ragazza di ventiquattro anni che vorrebbe cantare nei locali, ma, presentandosi ai colloqui, riceve solo proposte come cameriera, spogliarellista o prostituta. Fabrizio propone a Manuela di vendere insieme quella droga e dividersi il denaro: la giovane \u00e8 titubante, ma ha troppo bisogno di soldi, e quindi accetta. Proprio il giorno prima, Manuela era andata a cercare lavoro nel locale del cocainomane Carmelo Mandar\u00e0: l\u00ec aveva incontrato Patrice Moreillon, un uomo di mezza et\u00e0 che non vedeva da moltissimo tempo. Mandar\u00e0 le aveva raccontato che lui e Patrice erano stati compagni di cella, e in carcere \u00e8 nata una solida amicizia. Ora Manuela si ripresenta nel locale di spogliarelliste di Mandar\u00e0, questa volta non per cercare lavoro ma per vendere la droga insieme con Fabrizio.\nNel frattempo lo spietato capomafia Don Saro \u00e8 furioso perch\u00e9 qualcuno ha rubato la droga di sua propriet\u00e0, e per questo motivo se la prende con Torresi e Marenghi: ordina ai suoi scagnozzi di dare fuoco al loro studio associato e di rinchiuderli in una cella frigorifera. Don Saro infatti utilizza come copertura una macelleria di sua propriet\u00e0. Torresi e Marenghi non mentono quando dicono di non sapere che fine abbia fatto il borsone con la cocaina. Il boss ordina loro di trovare quella droga e li minaccia: che se non ci riusciranno in tre giorni, li far\u00e0 ammazzare e dar\u00e0 i loro resti in pasto al suo fedele cagnolino, forse l'unico essere vivente per cui don Saro prova dei sentimenti.\nCarmelo Mandar\u00e0, essendo anche lui un affiliato di Don Saro, si rivolge al suo capo per chiedergli i soldi con cui acquistare la droga da Manuela e Fabrizio.\nMork e Mindy.\nTrama.\n\"Mork &amp; Mindy\" era una celebre serie televisiva statunitense. Negli anni '90 a Roma, Marco Marzano, un ragazzo di 14 anni soprannominato Mork, sta trattando con un trafficante di droga per diventare un corriere, ma interviene subito la Polizia che arresta sia il minorenne sia il trafficante e i suoi scagnozzi. Arrivato in commissariato, scopriamo che Mork non voleva davvero spacciare droga, ma era un infiltrato. Interviene suo padre, il poliziotto che dirige quel commissariato: \u00e8 furioso perch\u00e9 nessuno lo aveva informato del fatto che suo figlio collaborava con i suoi uomini. Mork, conclusa l'operazione, ha guadagnato un accendino. La narrazione si sposta negli anni 2000, e Mork \u00e8 diventato un ispettore di Polizia. Mentre il giovane sta giurando fedelt\u00e0 alla Repubblica Italiana, suo padre, commissario di Polizia, ha ricevuto una soffiata: un'organizzazione criminale capeggiata dal croato Goran Mladic sta per compiere una rapina a un furgone portavalori. \u00c8 l'occasione giusta per sgominare questa banda arrestando il pesce grosso: il padre di Mork e i suoi uomini intercettano gli scagnozzi di Mladic, e segue uno scontro a fuoco. Marzano, per difendersi, ferisce mortalmente un ragazzo che lavora per Mladic, il quale subito uccide con una raffica di mitra Marzano. Mork \u00e8 deciso ad arrestare Goran Mladic, e inizia quindi a fare l'infiltrato nelle bande di trafficanti di droga. La svolta arriva quando un informatore gli rivela che Goran si trova a Perugia per fare affari con un clan di criminali nigeriani. Mork chiede ed ottiene il trasferimento nella citt\u00e0 umbra con lo scopo di infiltrarsi e catturare Mladic. Il Questore di Perugia Gianni Todeschi presenta Mork alla sua nuova squadra, di cui fa parte anche Melinda, una giovane poliziotta che si era infiltrata in un locale dei nigeriani, ma che ha appena fatto saltare la sua copertura per salvare la vita ad una prostituta. Il Questore Todeschi la ritiene un'incapace, ma Mork invece comprende il fatto che la vita umana \u00e8 pi\u00f9 importante di qualsiasi operazione, e inizia a frequentarla. Curiosamente, il soprannome di Melinda \u00e8 Mindy. Mork e Mindy, dunque, condividono un obiettivo comune, quello di assicurare alla giustizia Goran Mladic, un criminale spietato che non esita ad uccidere sia i poliziotti sia i suoi scagnozzi che non gli vanno a genio. Mork vuole che Melinda sia un'infiltrata insieme a lui, e ottiene l'autorizzazione di Todeschi. Mork e Mindy iniziano anche una relazione sentimentale.\nBestie.\nTrama.\nMatera \u00e8 ritenuta da molti una citt\u00e0 tranquilla. In questa citt\u00e0 c'\u00e8 un agriturismo di propriet\u00e0 di una giovane donna, soprannominata la \"direttora\", che lo ha ereditato dai suoi genitori. Il cuoco dell'agriturismo \u00e8 Sam, un ragazzo che ha una relazione sentimentale con la direttora: lei preferisce non dire a nessuno del loro rapporto. Maurizio \u00e8 un ragazzo di venticinque anni, ecologista e animalista convinto, noto anche alle forze dell'ordine per qualche manifestazione e occupazione non autorizzata. Maurizio affitta una stanza proprio all'agriturismo della direttora, e quella sera si reca in un bar dove si incontra con un uomo zoppo: i due contrattano sulla compravendita di qualcosa, probabilmente si tratta di droga. Maurizio ha concluso l'affare e, con la sua macchina, ritorna all'agriturismo. Appena sceso, qualcuno lo colpisce con numerose coltellate, uccidendolo. La mattina dopo, Sam cerca Maurizio per fargli spostare la sua macchina che \u00e8 stata parcheggiata male, ma non lo trova. Avendo notato che la macchina non \u00e8 chiusa a chiave, Sam decide di spostarla lui stesso: entra nell'auto e trova il cadavere di Maurizio. Sam chiama immediatamente la Polizia, ma viene arrestato con l'accusa di omicidio. Il cuoco, infatti, ha dei precedenti penali: furto con scasso e rapina a mano armata. Sam aveva compiuto questi reati a Milano, la sua citt\u00e0 natale; otto anni prima era trasferito a Matera e aveva trovato lavoro come cuoco, ma, poich\u00e9 era intenzionato a diventare un onesto cittadino, aveva deciso di non rivelare a nessuno gli errori commessi nel passato, nemmeno alla direttora. Ora, per\u00f2, dopo l'arresto, sui giornali vengono pubblicati i precedenti penali di Sam. Dalle indagini risulta che quest'ultimo ha un alibi di ferro: mentre Maurizio veniva brutalmente assassinato, Sam si trovava in un pub a guardare una partita di rugby. Gli inquirenti trovano venti grammi di cocaina in mano a Maurizio, e quindi ritengono che la vittima era un tossicodipendente. Sam viene scarcerato e promette alla sua fidanzata di essere sempre sincero. Adesso l'agriturismo ha un debito di 30.000 euro con una banca, e la direttora non vede altra soluzione se non quella di rivolgersi a un usuraio. Intanto, all'agriturismo si presenta un uomo con un accento inglese che sembra essere un normale cliente, ma in realt\u00e0 \u00e8 venuto per incontrare Sam. L'uomo si chiama Zen e si trova in Italia con una falsa identit\u00e0. Zen conosceva bene Maurizio: i due erano entrambi animalisti ed ecologisti, e Zen sa benissimo che Maurizio non aveva mai fatto uso di droghe in vita sua e non era nemmeno uno spacciatore. Maurizio si trovava a Matera per indagare su un traffico illecito di bile di orso, una sostanza illegale che si ottiene sottoponendo gli orsi a delle terribili torture. Zen chiede a Sam di condurre di un'indagine non autorizzata per dimostrare che Maurizio non era un drogato e per risalire ai responsabili della sua morte. Sam allora contatta la madre di Maurizio, che \u00e8 una signora molto ricca, e le promette di scoprire tutta la verit\u00e0 sull'omicidio di suo figlio: in cambio, per\u00f2, vuole 30.000 euro. La donna accetta, e Sam e Zen iniziano ad indagare insieme.\nLuce del nord.\nTrama.\nLa narrazione inizia a Genova nel 1990. Tutti guardano i mondiali di calcio alla televisione, ma Fabio e Domenico, due ragazzini molto amici, si divertono molto di pi\u00f9 a giocare insieme a pallone. A questo punto la narrazione riprende nel capoluogo della Liguria nel 2009. Fabio Derna \u00e8 diventato sovrintendente della Polizia di Stato, e da oltre tre anni non vede pi\u00f9 il suo amico d'infanzia Domenico Fiore. Derna sta facendo un appostamento insieme al collega Michele Conte, che ha ricevuto una soffiata riguardo a un traffico illegale di diamanti su cui la Polizia indaga da diversi mesi: \u00e8 in arrivo un corriere dall'estero con una nuova partita. Fabio riconosce che il corriere che sta per essere arrestato \u00e8 proprio Domenico, ma non lo rivela a Michele. I due poliziotti pedinano Fiore che si reca a casa della sua fidanzata Valeria, e l\u00ec nasconde un sacchettino con dentro dei diamanti che valgono complessivamente mezzo milione di euro. Michele Conte vuole subito fare irruzione, sequestrare i diamanti e arrestare Domenico Fiore, ma quest'ultimo esce dalla casa e Michele lo segue da solo. Fabio in casa di Valeria passando dalla finestra e si impossessa dei diamanti, poi se ne va. Nel frattempo, Conte ha chiamato rinforzi e il magistrato ha autorizzato l'irruzione a casa di Valeria: i poliziotti mettono a soqquadro la casa ma non trovano niente di compromettente. Domenico avrebbe dovuto consegnare quei diamanti a De Vaerecken, un ex-colonnello di uno Stato totalitario africano e ora spietato criminale soprannominato l'olandese. Fiore si presenta all'appuntamento nella barca di De Vaerecken e gli racconta tutto quello che sa: aveva nascosto i diamanti ma poi la Polizia ha fatto irruzione nella casa, senza trovare nulla. I diamanti sono spariti, e l'unica spiegazione sembra essere che uno dei poliziotti che hanno effettuato la perquisizione abbia sottratto illecitamente il sacchettino con i diamanti. E in effetti, nell'ambiente della criminalit\u00e0 genovese, c'\u00e8 un poliziotto corrotto che per\u00f2 non \u00e8 in combutta con trafficanti di diamanti, bens\u00ec con responsabili di bische clandestine, usurai e sfruttatori della prostituzione. De Vaerecken inizialmente non crede alla versione di Domenico Fiore e, credendo che lui stia cercando di ingannarlo, lo fa aggredire dai suoi scagnozzi e lo minaccia di tagliargli un dito. Domenico non si aspettava tutta questa violenza e dice la verit\u00e0: non sa dove si trovano adesso i diamanti. De Vaerecken, con una inaudita crudelt\u00e0 e spietatezza, gli taglia un mignolo. Michele Conte dice al PM che Fabio Derna \u00e8 un corrotto, ed ottiene il permesso di pedinarlo. Fabio va a casa di Valeria e le chiede se \u00e8 al corrente del fatto che il suo fidanzato \u00e8 invischiato nella criminalit\u00e0. Valeria non sapeva assolutamente nulla, e questa notizia la turba anche perch\u00e9 ha da poco scoperto di aspettare un bambino da Domenico."}
{"id": "2883629", "revid": "287204", "url": "https://it.wikipedia.org/wiki?curid=2883629", "title": "Il pi\u00f9 grande spettacolo della Terra", "text": "Il pi\u00f9 grande spettacolo della Terra (sottotitolato \"Perch\u00e9 Darwin aveva ragione\") \u00e8 un testo di divulgazione scientifica pubblicato nel 2009 da Richard Dawkins, e tradotto nel 2010 da Laura Serra per i tipi della Mondadori. Lo scopo dell'opera, come spiegato dallo stesso autore, \u00e8 di dimostrare che la teoria dell'evoluzione \u00e8 solida quanto altre teorie, ad esempio l'eliocentrica.\nSinossi.\nIn questa sua opera Richard Dawkins ritorna a puntualizzare come non sussistano prove a favore delle teorie creazioniste, sostenute da gran parte delle istituzioni e delle associazioni religiose di stampo Cristiano. Dawkins non solo mostra le prove fossili dell'evoluzione, ma offre al lettore la possibilit\u00e0 di capire come con il semplice studio del DNA sia oramai possibile vedere con i propri occhi quello che egli definisce \"l'albero della cuginanza\". ovvero la parentela tra tutti gli esseri viventi. Un bellissimo esempio mostrato da Dawkins \u00e8 l'albero della vita di David M. Hillis, nel quale sono presenti le relazioni tra 3.000 specie viventi (stimate per\u00f2 a circa 10 milioni). Dawkins chiarisce anche come l'espressione \"anello mancante\", sia una trovata dei primi anti-evoluzionisti che o non avevano compreso l'evoluzionismo o hanno voluto diffondere delle semplici falsit\u00e0. Il darwinismo non sostiene, infatti, una discendenza dell'uomo dalla scimmia. Queste due forme viventi discendono entrambe da un antenato comune, che non era n\u00e9 un uomo n\u00e9 una moderna scimmia. Con l'espressione \"anello mancante\", i primi anti-darwinisti solevano indicare la mancanza di resti fossili di un intermedio tra le scimmie e l'uomo. Come detto sopra, tale intermedio non poteva essere trovato in quanto, come sosteneva Darwin, scimmie e uomo sono solo cugini, e nella storia evolutiva si sono separati 6 milioni di anni fa, derivando entrambi dallo stesso progenitore."}
{"id": "2883636", "revid": "287204", "url": "https://it.wikipedia.org/wiki?curid=2883636", "title": "Michal Winiarski", "text": ""}
{"id": "2883641", "revid": "599013", "url": "https://it.wikipedia.org/wiki?curid=2883641", "title": "Benson &amp; Hedges Centennial Open 1981", "text": "L'Heineken Open 1981 \u00e8 stato un torneo di tennis giocato sul cemento.\n\u00c8 stata la 14\u00aa edizione dell'Heineken Open,che fa parte del Volvo Grand Prix 1981. Si \u00e8 giocato all'ASB Tennis Centre di Auckland in Nuova Zelanda, dal 5 all'11 gennaio 1981.\nCampioni.\nSingolare.\n Bill Scanlon ha battuto in finale Tim Wilkison 6-7, 6-3, 3-6, 7-6, 6-0\nDoppio.\n Ferdi Taygan / Tim Wilkison hanno battuto in finale Tony Graham / Bill Scanlon 7-5, 6-1"}
{"id": "2883643", "revid": "146644", "url": "https://it.wikipedia.org/wiki?curid=2883643", "title": "Carstens Borchgrevink", "text": ""}
{"id": "2883644", "revid": "287204", "url": "https://it.wikipedia.org/wiki?curid=2883644", "title": "Lukasz Zygadlo", "text": ""}
{"id": "2883645", "revid": "599013", "url": "https://it.wikipedia.org/wiki?curid=2883645", "title": "Benson &amp; Hedges Centennial Open 1981 - Singolare", "text": "Il singolare del Heineken Open 1981 \u00e8 stato un torneo di tennis facente parte della categoria Grand Prix.\nJohn Sadri era il detentore del titolo, ma non ha partecipato.\nBill Scanlon ha battuto in finale Tim Wilkison 6-7, 6-3, 3-6, 7-6, 6-0."}
{"id": "2883646", "revid": "1699816", "url": "https://it.wikipedia.org/wiki?curid=2883646", "title": "Amici per la pelle", "text": ""}
{"id": "2883648", "revid": "2036644", "url": "https://it.wikipedia.org/wiki?curid=2883648", "title": "Hubei Wuhan Zhiye Zuqiu Julebu", "text": "L'Hubei Wuhan Zhiye Zuqiu Julebu (), a volte tradotto come \"Hubei Wuhan Professional Football Club\" e noto anche come \"Wuhan Optics Valley Football Club\", \u00e8 stata una societ\u00e0 calcistica cinese, con sede a Wuhan, nella provincia di Hubei. Militava nella Chinese Super League, la massima divisione del campionato cinese. Lo stadio di casa della squadra era lo Xinhua Road Sports Center mentre le partite importanti venivano giocate nel Wuhan Sports Center. Precedentemente era la squadra di Hubei quando il Wuhan Optics Valley fu fondato a febbraio 1994. I loro tifosi vengono principalmente dalla provincia di Hubei e hanno solidi supporti dalla citt\u00e0 di Wuhan, Ezhou, Huangshi e Xiaogan. Nel 2008 la squadra smise di giocare per protesta contro una punizione da parte della lega ritenuta ingiusta."}
{"id": "2883650", "revid": "767487", "url": "https://it.wikipedia.org/wiki?curid=2883650", "title": "South Australian Open 1981", "text": "Il South Australian Open 1981 \u00e8 stato un torneo di tennis giocato sull'erba. \u00c8 stata la 5\u00aa edizione del Torneo di Adelaide,\nche fa parte del Volvo Grand Prix 1981.\nSi \u00e8 giocato ad Adelaide in Australia dal 5 all'11 gennaio 1981.\nCampioni.\nSingolare.\n Mark Edmondson ha battuto in finale Brad Drewett 7-5, 6-2\nDoppio.\n Colin Dibley / John James hanno battuto in finale Eddie Edwards / Craig Edwards 6-3, 6-4"}
{"id": "2883651", "revid": "767487", "url": "https://it.wikipedia.org/wiki?curid=2883651", "title": "Bobby Pickett", "text": "Biografia.\nPrimi anni.\nPickett nacque a Somerville, Massachusetts. Suo padre era il direttore di un cinema, e a nove anni cominci\u00f2 a guardare molti film horror. Avrebbe poi incluso le sue impressioni nelle sue recitazioni nei nightclub a Hollywood, California nel 1959. Pickett fu un veterano della United States Army, che fece servizio in Corea.\nCarriera musicale.\nPickett scrisse \"Monster Mash\" con Leonard Capizzi nel maggio 1962. La canzone era una parodia sulle folli danze popolari dell'epoca, come per esempio il twist e il mashed potato, il quale ispir\u00f2 il titolo. La canzone comprendeva le imitazioni di Pickett di alcuni veterani dell'horror come Boris Karloff e Bela Lugosi. Fu trasmessa da tutte le principali etichette discografiche, ma dopo aver ascoltato la canzone, Gary S. Paxton accett\u00f2 di produrla. Pubblicato dalla Garpax Records di Paxton, il singolo fece un milione di vendite, raggiungendo il primo posto in classifica nella Billboard Hot 100 per due settimane prima dell'Halloween del 1962. La canzone rientr\u00f2 nelle classifiche due volte, nell'agosto 1970 e nel maggio 1973, quando raggiunse il decimo posto. In Gran Bretagna arriv\u00f2 fino all'ottobre 1973 per diventare popolare, raggiungendo il terzo posto nella Official Singles Chart. Per la seconda volta, il singolo vendette un milione di copie. La canzone rimase una canzone di Halloween perenne nelle radio e su iTunes.\nUn riaggiornamento della canzone sul tema di Natale, intitolata \"Monster's Holiday\", fu anche pubblicata nel dicembre 1962 e raggiunse il trentesimo posto in classifica quell'anno. Questa \u00e8 stata seguita anche da un album studio pubblicato nel 1962 intitolato \"The Original Monster Mash\". Pickett pubblic\u00f2, insieme a Peter Ferrara, anche una canzone, \"Star Drek\", che era una parodia di Star Trek, il quale fu trasmessa molte volte allo show radiofonico del Dr. Demento. Ci fu anche un singolo del 1984 intitolato \"Monster Rap\", sempre scritto e cantato da Pickett. Nell'ottobre 2005, Pickett protest\u00f2 contro l'inattivit\u00e0 sul riscaldamento globale scrivendo la canzone \"Climate Mash\".\nFilm e libri.\nNel 1967, Pickett e l'autore televisivo Sheldon Allman scrissero il musical \"I'm Sorry the Bridge Is Out, You'll Have to Spend the Night\". \u00c8 stato prodotto dai teatri locali intorno agli USA. Segu\u00ec un altro musical, originariamente intitolato \"Frankenstein Unbound\". Nel 1995 gli sceneggiatori del film \"Toy Story - Il mondo dei giocattoli\" Joel Cohen e Alec Sokolow produssero un film basato sul musical, intitolato originariamente \"Frankenstein Sings\", ma poi fu distribuito negli USA col titolo \"\". Pickett recit\u00f2 in quel film con Candace Cameron, Jimmie Walker, Mink Stole, John Kassir, Sarah Douglas, Anthony Crivello, Adam Shankman e Carrie Ann Inaba.\nNel 2005 Pickett scrisse la sua autobiografia intitolata \"Monster Mash: Half Dead in Hollywood\".\nMorte.\nPickett mor\u00ec di leucemia all'et\u00e0 di sessantanove anni il 25 aprile 2007 a Los Angeles, California. Sua figlia Nancy Huus era al suo fianco quando mor\u00ec. Lasci\u00f2 due nipoti, Jordan Huus e Olivia Huus. Il 13 maggio 2007 un episodio del Dr. Demento Show fu trasmesso con un documentario sulla vita di Pickett."}
{"id": "2883652", "revid": "461603", "url": "https://it.wikipedia.org/wiki?curid=2883652", "title": "Wuhan Optics Valley F.C.", "text": ""}
{"id": "2883654", "revid": "125154126", "url": "https://it.wikipedia.org/wiki?curid=2883654", "title": "Laura Puppato", "text": "Sindaco di Montebelluna dal 2002 al 2010, consigliera regionale del Veneto dal 2010 al 2013, a novembre 2012 Puppato si \u00e8 candidata alle elezioni primarie per la leadership della coalizione di centrosinistra Italia. Bene Comune, ottenendo il 2,6% dei voti e piazzandosi al quarto posto tra i 5 candidati.\nNel 2013 \u00e8 stata inoltre eletta senatrice nelle liste del PD, incarico che ha ricoperto fino al 2018.\nBiografia.\nNata a Crocetta del Montello, in provincia di Treviso, e presosi il diploma magistrale, si \u00e8 iscritta a Scienze politiche, ma ha interrotto gli studi al terzo anno, causa maternit\u00e0.\nDopo aver aperto un\u2019agenzia di assicurazione, \u00e8 entrata nel sindacato di categoria, la SNA (Sindacato Nazionale agenti di assicurazione).\nNegli anni '90 ha fatto volontariato in Croazia e Bosnia a sostegno delle popolazioni colpite dal conflitto jugoslavo del 1990-95. Sempre nello stesso periodo si \u00e8 distinta come attivista e poi presidente del WWF nella sezione Montello-Piave, dov'\u00e8 ha militato per oltre 15 anni.\nHa conosciuto ed \u00e8 stata amica di Alexander Langer, attivista fra i fondatori del movimento dei Verdi in Europa e in Italia, morto suicida nel 1995.\nVita personale.\nLaura Puppato vive a Cornuda. Divorziata e di fede cattolica, si \u00e8 sposata la prima volta a 21 anni e dal primo marito ha avuto una figlia, Annagiulia. Con il secondo marito, Bruno, si \u00e8 sposata dopo la convivenza, quando il secondo figlio, Francesco, aveva due anni.\nCarriera politica.\nSindaco di Montebelluna.\nL'attivit\u00e0 nel WWF \u00e8 stata decisiva per il suo ingresso in politica, dove si ritrova impegnata nella battaglia contro la costruzione di un inceneritore ritenuto dal forte impatto ambientale, la Puppato si candid\u00f2 alle elezioni comunali del 2002 a sindaco di Montebelluna con una lista civica poi appoggiata dalla coalizione de L'Ulivo, venendo eletta, nonostante la tradizionale forza del centro-destra, e in particolare della Lega Nord, nella citt\u00e0. Nel corso della sua amministrazione comunale, fece abbandonare il progetto dell'inceneritore, bench\u00e9 fosse in stadio avanzato, e promosse una riduzione del traffico automobilistico privato, incoraggiando la mobilit\u00e0 pubblica, e la raccolta differenziata, diventando il primo comune sopra i 25mila abitanti a riciclare quasi tutto.\nAlle elezioni comunali del 2007 la Puppato si ricandida per un secondo mandato, dove al primo turno del 29 maggio ottiene il 42,41% dei voti, accedendo al ballottaggio con Gentilini. Al ballottaggio del 12 giugno 2007 \u00e8 stata rieletta, vincendo al con il 52,07% delle preferenze. Dopo sei anni di amministrazione comunale, nel 2008 Montebelluna ricevette il \"\"Premio amico della famiglia\" (secondo classificato), il \"Leone dell'innovazione\" da parte dell'ANCI (Associazione Nazionale Comuni Italiani) e il \"Premio qualit\u00e0 delle amministrazioni pubbliche\"\".\nCon la nascita del Partito Democratico (PD) nel 2007, aderisce subito al partito politico, il primo a cui si \u00e8 iscritta, per cui Puppato si definisce una \"nativa democratica\". Ha fatto parte dell'assemblea costituente del partito e della commissione incaricata di scrivere lo statuto del PD.\nNel 2007 Puppato fu indicata dal comico, e futuro fondatore e leader del Movimento 5 Stelle Beppe Grillo, come esempio di un politico che gli piaceva e fu premiata dallo stesso Grillo come primo sindaco \"a cinque stelle\". Il secondo mandato di sindaco della Puppato \u00e8 terminato il 29 maggio 2011, un anno prima della scadenza naturale.\nElezioni europee del 2009.\nIn vista delle elezioni europee del 2009, Puppato si candida col PD nella circoscrizione Italia nord-orientale e sfiora a sorpresa l'elezione, risultando prima dei non eletti con quasi voti; in seguito all'esito delle elezioni, il sindaco di Venezia Massimo Cacciari chiese pubblicamente a Luigi Berlinguer di dimettersi dal Parlamento Europeo e cedere il proprio posto alla Puppato, in quanto \"espressione piena della realt\u00e0 regionale\".\nNel novembre del 2009 Pier Luigi Bersani, neo-eletto segretario del Partito Democratico, la nomina presidente del Forum Ambiente del partito, incarico che mantiene fino al 2013.\nElezione a Consigliera Regionale.\nNel 2010 Puppato era tra i principali nomi del PD come candidata alla presidenza della Regione Veneto e ottenne il sostegno di circa 120 comitati locali e di intellettuali come il poeta Andrea Zanzotto e il drammaturgo Marco Paolini. La coalizione di centro-sinistra alla fine scelse come candidato presidente il segretario della CGIA di Mestre Giuseppe Bortolussi, e Puppato fu candidata alle elezioni regionali in Veneto del 2010 col PD, nella mozione di Bortolussi: malgrado il risultato molto negativo del PD alle regionali, Puppato viene eletta nella circoscrizione di Treviso in consiglio regionale del Veneto, con un record di preferenze su voti ricevuti dal suo partito nella provincia trevigiana, risultando la seconda pi\u00f9 votata tra i consiglieri dell'intera regione. Dal 2010 \u00e8 capogruppo del Partito Democratico nel consiglio regionale del Veneto.\nAlle elezioni comunali del 2011 si candida e viene eletta consigliere comunale a Montebelluna.\nPrimarie del centro-sinistra \"Italia. Bene Comune\".\nIl 13 settembre 2012 Puppato annuncia la sua candidatura alle primarie per la leadership della coalizione di centro-sinistra \"Italia. Bene Comune\". La candidatura di Puppato \u00e8 stata presentata ufficialmente il successivo 31 ottobre, unica donna tra i candidati, e il suo progetto politico sottolineava in particolare i temi dell'ambiente, della green economy, della blue economy e della valorizzazione delle donne, trovando il sostegno di giornalisti come Marco Travaglio, Concita De Gregorio e Paolo Rumiz. Gli altri candidati sfidanti erano il segretario del PD Pier Luigi Bersani, il sindaco di Firenze Matteo Renzi (in quota PD), il presidente della regione Puglia e presidente di SEL Nichi Vendola e l'assessore comunale al bilancio di Milano Bruno Tabacci (in quota Alleanza per l'Italia).\nNel primo turno delle elezioni primarie di \"Italia. Bene Comune\", che si \u00e8 svolto il 25 novembre 2012, Puppato ha ottenuto 80.628 voti complessivi pari al 2,6%, piazzandosi al quarto posto tra i 5 candidati. Il 1\u00ba dicembre Puppato ha annunciato il suo sostegno a Pier Luigi Bersani per il 2\u00ba turno delle primarie.\nElezione a senatrice.\nAlle elezioni politiche del 24-25 febbraio 2013 Puppato \u00e8 stata candidata al Senato della Repubblica, tra le liste del Partito Democratico come capolista nella circoscrizione Veneto, ed \u00e8 stata eletta senatrice.\nIl 10 novembre 2016 \u00e8 stata espulsa dall'Associazione Nazionale Partigiani d'Italia (ANPI) per avere sostenuto il SI al referendum costituzionale del 2016. La decisione \u00e8 duramente criticata da Partito Democratico, Partito Socialista Italiano e \"l'Unit\u00e0.\"\nRicandidata al Senato anche nel 2018, non viene pi\u00f9 eletta.\nDopo il parlamento.\nSi candida alle elezioni europee del 2019 tra le liste del PD nella circoscrizione Italia nord-orientale, ma arriva sesta con 48.239 voti e rimane fuori.\nNel 2021.\nControversie.\nDichiarazione sui militanti leghisti.\nNell'aprile 2014 ha destato forti critiche la frase \u00ab\"Le nostre riforme elimineranno la presenza fisica dei militanti leghisti\"\u00bb, pronunciata dall'onorevole Puppato nella trasmissione \"Agor\u00e0\".\nDichiarazione sui Cervelli in fuga.\nDopo che la riforma Renzi-Boschi \u00e8 stata bocciata al referendum costituzionale del 4 dicembre 2016, Puppato ha affermato su Twitter che il fenomeno della fuga dei cervelli dall'Italia sarebbe confermato dall'esito della consultazione referendaria, poich\u00e9 la riforma \u00e8 stata respinta dalla maggior parte dei cittadini residenti, ma accolta con pi\u00f9 favore dagli italiani all'estero. La dichiarazione \u00e8 stata interpretata come un insulto alla supposta minore intelligenza di chi ha respinto la riforma, suscitando alcune polemiche.\nSuccessivamente Puppato si \u00e8 poi scusata su Facebook, affermando che non voleva offendere nessuno, ma voleva essere ironica."}
{"id": "2883655", "revid": "461603", "url": "https://it.wikipedia.org/wiki?curid=2883655", "title": "Wuhan Optics Valley", "text": ""}
{"id": "2883659", "revid": "461603", "url": "https://it.wikipedia.org/wiki?curid=2883659", "title": "Wuhan Steelworks", "text": ""}
{"id": "2883660", "revid": "461603", "url": "https://it.wikipedia.org/wiki?curid=2883660", "title": "Hubei Meierya", "text": ""}
{"id": "2883661", "revid": "461603", "url": "https://it.wikipedia.org/wiki?curid=2883661", "title": "Wuhan Yaqi", "text": ""}
{"id": "2883663", "revid": "461603", "url": "https://it.wikipedia.org/wiki?curid=2883663", "title": "Wuhan Hongjinlong", "text": ""}
{"id": "2883664", "revid": "461603", "url": "https://it.wikipedia.org/wiki?curid=2883664", "title": "Wuhan Hongtao", "text": ""}
{"id": "2883665", "revid": "461603", "url": "https://it.wikipedia.org/wiki?curid=2883665", "title": "Wuhan Donghu Gaoke", "text": ""}
{"id": "2883666", "revid": "62004", "url": "https://it.wikipedia.org/wiki?curid=2883666", "title": "Fdjeux.com", "text": ""}
{"id": "2883667", "revid": "461603", "url": "https://it.wikipedia.org/wiki?curid=2883667", "title": "Wuhan Guoce Lanxing", "text": ""}
{"id": "2883668", "revid": "1442080", "url": "https://it.wikipedia.org/wiki?curid=2883668", "title": "South Australian Open 1981 - Singolare", "text": "Il singolare del South Australian Open 1981 \u00e8 stato un torneo di tennis facente parte della categoria Grand Prix.\nMark Edmondson ha battuto in finale Brad Drewett 7\u20135, 6\u20132."}
{"id": "2883670", "revid": "1543377", "url": "https://it.wikipedia.org/wiki?curid=2883670", "title": "Louis Bernacchi", "text": "Educazione.\nNato in Belgio da genitori italiani, studia ad Hobart, in Tasmania dopo l'emigrazione dei genitori. Il padre, Angelo Bernacchi, gestisce una vigna a Maria Island nel 1884. Louis Bernacchi studia astronomia al Melbourne Observatory.\nSpedizioni antartiche.\nNel 1898 si unisce alla spedizione Southern Cross di Carstens Borchgrevink quando questa fa tappa in Nuova Zelanda e trascorre l'inverno a Capo Adare, in Antartide. La missione \u00e8 la prima a trascorrere un inverno in Antartide ed a tentare un avvicinamento in slitta al Polo Sud. Dell'esperienza Bernacchi scrive un libro: \"To the south polar regions: expedition of 1898-1900\", pubblicato nel 1900. I diari invece sono stati raccolti dalla nipote Janet Crawford con il titolo \"The First Antarctic Winter: The story of the Southern Cross Expedition of 1898-1900\".\nBernacchi \u00e8 di nuovo in Antartide con la spedizione Discovery (1901-1904) di Robert Falcon Scott, come unico veterano delle regioni antartiche. Durante la missione effettua estese ricerche geomagnetiche. Al ritorno diviene membro della Royal Geographical Society ed insignito della medaglia polare e della L\u00e9gion d'honneur. Scott fu testimone di nozze al matrimonio di Bernacchi a Londra del 1906 e lo invit\u00f2 a prender parte alla spedizione Terra Nova che stava gi\u00e0 programmando. Bernacchi per\u00f2 rifiut\u00f2 a causa dei sopraggiunti impegni familiari."}
{"id": "2883671", "revid": "461603", "url": "https://it.wikipedia.org/wiki?curid=2883671", "title": "Wuhan Huanghelou", "text": ""}
{"id": "2883676", "revid": "461603", "url": "https://it.wikipedia.org/wiki?curid=2883676", "title": "Wuhan Guanggu", "text": ""}
{"id": "2883678", "revid": "767487", "url": "https://it.wikipedia.org/wiki?curid=2883678", "title": "U.S. Pro Indoor 1981", "text": "Lo U.S. Pro Indoor 1981 \u00e8 stato un torneo di tennis giocato sintetico indoor. \u00c8 stata la 14\u00aa edizione dello U.S. Pro Indoor, che fa parte del Volvo Grand Prix 1981. Si \u00e8 giocato al Wachovia Spectrum di Filadelfia in Pennsylvania negli Stati Uniti dal 25 gennaio al 1\u00ba febbraio 1981.\nCampioni.\nSingolare maschile.\n Roscoe Tanner ha battuto in finale Wojciech Fibak 6\u20132, 7\u20136, 7\u20135\nDoppio maschile.\n Marty Riessen / Sherwood Stewart hanno battuto in finale Brian Gottfried / Ra\u00fal Ram\u00edrez 6\u20134, 6\u20134"}
{"id": "2883682", "revid": "729019", "url": "https://it.wikipedia.org/wiki?curid=2883682", "title": "BMW Open 1981", "text": "Il BMW Open 1981 \u00e8 stato un torneo di tennis giocato sulla terra rossa.\n\u00c8 stata l'8\u00aa edizione del torneo, che fa parte del Volvo Grand Prix 1981.\nSi \u00e8 giocato a Monaco di Baviera in Germania, dal 18 al 24 maggio 1981.\nCampioni.\nSingolare.\n Chris Lewis ha battuto in finale Christophe Roger-Vasselin 4-6, 6-2, 2-6, 6-1, 6-1\nDoppio.\n David Carter / Paul Kronk hanno battuto in finale Eric Fromm / Shlomo Glickstein 6-3, 6-4"}
{"id": "2883685", "revid": "1442080", "url": "https://it.wikipedia.org/wiki?curid=2883685", "title": "BMW Open 1981 - Singolare", "text": "Il singolare del BMW Open 1981 \u00e8 stato un torneo di tennis facente parte della categoria Grand Prix.\nChris Lewis ha battuto in finale Christophe Roger-Vasselin 4-6, 6-2, 2-6, 6-1, 6-1"}
{"id": "2883687", "revid": "1199508", "url": "https://it.wikipedia.org/wiki?curid=2883687", "title": "Gaetano Zompini", "text": "Biografia.\nNacque a Nervesa, paese del Trevigiano ai piedi del Montello, da Andrea Zompini e da una donna di nome Paola (di cui non \u00e8 precisato il cognome).\nTrasferitosi a Venezia nel 1717, fu allievo di Niccol\u00f2 Bambini, ma grande influenza ebbero anche le opere di Sebastiano Ricci. Il gusto riccesco, in questo caso con una costruzione prospettica alla Dorigny, \u00e8 denotabile nella chiesa dei Tolentini dove lo Zompini affresc\u00f2 il soffitto piatto sopra il tamburo, che doveva reggere la cupola, con una \"Trinit\u00e0\" \"in gloria ed angeli,\" circondata poi da un'architettura a monocromo di Gerolamo Mengozzi Colonna. Nella \"Vergine Immacolata\" per la chiesa di San Bortolo di Rovigo riprende il modello del Ricci a San Vidal.\nIl 15 febbraio 1730 spos\u00f2 nella chiesa di San Cassiano Lucrezia Alberghetti, originaria di Nauplia; tra i testimoni vi era lo scultore Giovanni Marchiori. Dei loro undici figli si conosce ben poco: sappiamo solo, da un documento redatto dallo stesso Zompini, che gi\u00e0 nel 1747 alcuni di loro lo aiutavano nella bottega.\nNel 1736 dipinse per il Palazzo Zinelli di Venezia una serie di tele con episodi tratti dall\"'Eneide\" passati poi alla collezione Tiele-Winckler nel Castello di Moszna nella Slesia ora polacca. Non \u00e8 invece chiara la data delle \"Allegorie della Chiesa e delle Virt\u00f9 cristiane\" dipinte a monocromo ed oro sul parapetto del pulpito di San Lio.\nNel 1748 progett\u00f2 il piano iconografico per la Sala dell'Archivio della Scuola Grande dei Carmini la maggior parte dei dipinti furono eseguiti da Giustino Manescardi seguendo probabilmente i disegni dello Zompini. di sua mano furono le du grandi tele \"Rebecca al pozzo\" ed \"Esther sviene davanti ad Assuero\"\".\"\nDel 1751 circa sono le quattro tele della Chiesa di Ognissanti di Roncade: \"Samaritana al Pozzo\", \"Battesimo di Ges\u00f9\", \"Flagellazione\", \"Incoronazione di spine\".\nIn tutti questi dipinti espresse con scioltezza una forte indole narrativa, cosa che gli sugger\u00ec di cimentarsi soprattutto nell'illustrazione libraria allora molto in voga.\nCon lo stampatore veneziano Antonio Zatta pubblic\u00f2 le tavole per le pregiate edizioni di Dante e Petrarca. Ma la opera sua pi\u00f9 nota in questo campo, \"Le arti che vanno per via nella citt\u00e0 di Venezia,\" incise nel 1754 fu pubblicata solo nel 1785 quand'egli era gi\u00e0 morto, cieco ed in miseria."}
{"id": "2883694", "revid": "729019", "url": "https://it.wikipedia.org/wiki?curid=2883694", "title": "Queen's Club Championships 1981", "text": "Il Queen's Club Championships 1981 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata la 79\u00aa edizione del Queen's Club Championships, che fa parte del Volvo Grand Prix 1981. Si \u00e8 giocato al Queen's Club di Londra in Inghilterra, dall'8 al 14 giugno 1981.\nCampioni.\nSingolare.\n John McEnroe ha battuto in finale Brian Gottfried 7\u20136, 7\u20135\nDoppio.\n Pat Du Pr\u00e9 / Brian Teacher hanno battuto in finale Kevin Curren / Steve Denton 3\u20136, 7\u20136, 11\u20139"}
{"id": "2883697", "revid": "1442080", "url": "https://it.wikipedia.org/wiki?curid=2883697", "title": "Queen's Club Championships 1981 - Singolare", "text": "Il singolare del Queen's Club Championships 1981 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo e ha battuto in finale 7\u20136, 7\u20135 Brian Gottfried."}
{"id": "2883698", "revid": "1305772", "url": "https://it.wikipedia.org/wiki?curid=2883698", "title": "Sedgwick", "text": "Come cognome appare nel nome di:"}
{"id": "2883699", "revid": "1305772", "url": "https://it.wikipedia.org/wiki?curid=2883699", "title": "Selby (disambigua)", "text": ""}
{"id": "2883700", "revid": "1305772", "url": "https://it.wikipedia.org/wiki?curid=2883700", "title": "Sharpsburg", "text": ""}
{"id": "2883701", "revid": "838137", "url": "https://it.wikipedia.org/wiki?curid=2883701", "title": "Queen's Club Championships 1981 - Doppio", "text": "Il doppio del Queen's Club Championships 1981 \u00e8 stato un torneo di tennis facente parte della categoria Grand Prix.\nRod Frawley e Geoff Masters erano i detentori del titolo, ma solo Frawley ha partecipato in coppia con Chris Lewis.\nFrawley e Lewis hanno perso nel 2\u00ba turno contro Peter Fleming e John McEnroe.\nPat Du Pr\u00e9 e Brian Teacher hanno battuto in finale 3\u20136, 7\u20136, 11\u20139 Kevin Curren e Steve Denton."}
{"id": "2883703", "revid": "834", "url": "https://it.wikipedia.org/wiki?curid=2883703", "title": "Battaglia di Sharpsburg", "text": ""}
{"id": "2883704", "revid": "767487", "url": "https://it.wikipedia.org/wiki?curid=2883704", "title": "Bristol Open 1981", "text": "Il Bristol Open 1981 \u00e8 stato un torneo di tennis giocato sull'erba. \u00c8 stata la 2\u00aa edizione del Bristol Open, che fa parte del Volvo Grand Prix 1981. Si \u00e8 giocato a Bristol in Inghilterra, dal 15 al 20 giugno 1981.\nCampioni.\nSingolare.\n Mark Edmondson ha battuto in finale Roscoe Tanner 6\u20133, 5\u20137, 6\u20134\nDoppio.\n Billy Martin / Russell Simpson hanno battuto in finale John Austin / Johan Kriek 6-3 4-6 6-4"}
{"id": "2883713", "revid": "767487", "url": "https://it.wikipedia.org/wiki?curid=2883713", "title": "Sweetwater Jazz Band", "text": "Quintetto jazz, o pi\u00f9 specificamente New Orleans Jazz, fondato da Michael Supnick nel 1997.\nIl gruppo.\nLa Sweetwater Jazz Band nasce da un'idea di Michael Supnick, con l'intento di riproporre il repertorio dei piccoli gruppi di New Orleans degli anni 1910 - 1927.\nIl Gruppo \u00e8 composto da cornetta, sassofono e clarinetto, banjo, basso tuba, e batteria. Alcuni dei membri del gruppo si esibiscono anche alla voce."}
{"id": "2883724", "revid": "155634", "url": "https://it.wikipedia.org/wiki?curid=2883724", "title": "KNVB beker 1972-1973", "text": "La KNVB beker 1972-73 fu la 55\u00aa edizione della coppa nazionale di calcio dei Paesi Bassi\n2\u00ba Turno.\nEntrano in questo momento le 18 squadre della Eredivisie"}
{"id": "2883725", "revid": "647919", "url": "https://it.wikipedia.org/wiki?curid=2883725", "title": "Coppa LEN 2010", "text": ""}
{"id": "2883728", "revid": "1318658", "url": "https://it.wikipedia.org/wiki?curid=2883728", "title": "Bucky gel", "text": "Il bucky gel \u00e8 un materiale gelatinoso formato di nanotubi di carbonio mescolati a una specifica classe di liquidi ionici (sali di imidazolo). Pu\u00f2 essere ottenuto utilizzando sia nanotubi di carbonio a parete singola che a parete multipla. . \nLa formazione del materiale avviene grazie a specifiche interazioni fisiche tra lo ione imidazolo e la struttura \u03c0 della superficie dei nanotubi di carbonio.\nIl bucky gel \u00e8 flessibile, ha un'elevata conducibilit\u00e0 e pu\u00f2 essere utilizzato per un'ampia gamma di applicazioni elettrochimiche, quali sensori, condensatori e attuatori."}
{"id": "2883729", "revid": "7336", "url": "https://it.wikipedia.org/wiki?curid=2883729", "title": "The National Network of Youth and Children Orchestras of Venezuela", "text": ""}
{"id": "2883730", "revid": "1305772", "url": "https://it.wikipedia.org/wiki?curid=2883730", "title": "Shelburne", "text": ""}
{"id": "2883732", "revid": "110157", "url": "https://it.wikipedia.org/wiki?curid=2883732", "title": "Ohorn", "text": "Ohorn \u00e8 un comune di 2.505 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Pulsnitz.\nNel territorio comunale vi sono le sorgenti del fiume Pulsnitz."}
{"id": "2883734", "revid": "834", "url": "https://it.wikipedia.org/wiki?curid=2883734", "title": "Camden County", "text": ""}
{"id": "2883736", "revid": "110157", "url": "https://it.wikipedia.org/wiki?curid=2883736", "title": "Steina", "text": "Steina \u00e8 un comune di 1.779 abitanti della Sassonia, in Germania.\nAppartiene al circondario (\"Landkreis\") di Bautzen (targa BZ) ed \u00e8 parte della comunit\u00e0 amministrativa (\"Verwaltungsverband\") di Pulsnitz."}
{"id": "2883740", "revid": "1086846", "url": "https://it.wikipedia.org/wiki?curid=2883740", "title": "Paris Saint-Germain Football Club 1978-1979", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 1978-1979\nStagione.\nNella stagione 1978-1979 il Paris Saint-Germain disput\u00f2 un campionato del tutto simile al precedente, classificandosi tredicesimo posto con lo stesso numero di vittorie, pareggi e sconfitte e uscendo dalla Coppa di Francia ai sedicesimi di finale.\nOrganigramma societario.\nArea direttiva\nArea tecnica\nMaglie e sponsor.\nLa divisa della squadra non subisce variazioni, cos\u00ec come il fornitore tecnico (Le Coq Sportif) e lo sponsor ufficiale (RTL)."}
{"id": "2883741", "revid": "1529788", "url": "https://it.wikipedia.org/wiki?curid=2883741", "title": "Shirley", "text": ""}
{"id": "2883743", "revid": "767487", "url": "https://it.wikipedia.org/wiki?curid=2883743", "title": "ATP Volvo International 1981", "text": "Il Volvo International 1981 \u00e8 stato un torneo di tennis giocato sulla terra battuta. Il torneo fa parte del Volvo Grand Prix 1981. Si \u00e8 giocato a North Conway negli Stati Uniti dal 28 luglio al 3 agosto 1981.\nCampioni.\nSingolare maschile.\n Jos\u00e9 Luis Clerc ha battuto in finale Guillermo Vilas 6\u20133, 6\u20132\nDoppio maschile.\n Heinz G\u00fcnthardt / Peter McNamara hanno battuto in finale Pavel Slo\u017eil / Ferdi Taygan 7\u20135, 6\u20134"}
{"id": "2883747", "revid": "1442080", "url": "https://it.wikipedia.org/wiki?curid=2883747", "title": "ATP Volvo International 1981 - Singolare", "text": "Il singolare dell'ATP Volvo International 1981 \u00e8 stato un torneo di tennis facente parte della categoria Grand Prix.\nJimmy Connors era il detentore del titolo, ma ha perso nel 3\u00ba turno contro Jos\u00e9 Higueras.\nJos\u00e9 Luis Clerc ha battuto in finale 6\u20133, 6\u20132 Guillermo Vilas."}
{"id": "2883748", "revid": "88740", "url": "https://it.wikipedia.org/wiki?curid=2883748", "title": "Shrewsbury (disambigua)", "text": ""}
{"id": "2883749", "revid": "1573940", "url": "https://it.wikipedia.org/wiki?curid=2883749", "title": "Lysmata amboinensis", "text": "Lysmata amboinensis \u00e8 un crostaceo d'acqua marina appartenente alla famiglia Hippolytidae.\nDistribuzione e habitat.\nLa sua classificazione \u00e8 piuttosto controversa, poich\u00e9 sebbene secondo la maggior parte degli autori la specie presente nel Mar dei Caraibi sia diversa da \"L. amboinensis\" presente nell'Oceano Indiano e in quello Pacifico (viene infatti chiamata \"Lysmata grabhami\"), altre fonti le considerano solo due forme della stessa specie.\nAbita principalmente le barriere coralline, preferendo temperature comprese tra i 24\u00b0/27\u00b0, ed una densit\u00e0 che oscilla tra i 1022/1024.\nDescrizione.\nIl corpo \u00e8 di piccole dimensioni, di color giallo crema con disegnate sul dorso due righe di color rosso fuoco longitudinali che delimitano una sottile riga bianca. Nella parte anteriore \u00e8 dotato di tre coppie di antenne bianche e lunghe, elastiche ed estremamente sensibili. Sulla coda sono invece presenti cinque macchie bianche. Raggiunge una lunghezza massima di 5 centimetri.\nUna curiosit\u00e0 di questa specie sta nel fatto che gli esemplari giovani sono tutti maschi, crescendo compaiono anche i caratteri femminili per cui diventano ermafroditi con l'et\u00e0 matura.\nComportamento.\nCome ogni gamberetto pulitore anche il \"Lysmata amboinensis\" vive in gruppi dai 2 ai 100 individui, senza mai abbandonare i compagni. A differenza dei suoi simili, per\u00f2, \u00e8 l'unico \"Lysmata\" a non avere abitudini crepuscolari o notturne, lasciandosi spesso vedere alla costante ricerca di cibo, oppure in sosta per pulirsi tranquillamente le lunghissime antenne.\nAlimentazione.\nIl \"L. amboinensis\" \u00e8 un animale onnivoro, si nutre di tutto ci\u00f2 che trova sul fondo o negli interstizi delle madrepore. Il suo alimento principale consiste nei piccoli parassiti che infestano la pelle, le branchie ed i denti dei pesci. Molto spesso si vedono uno o pi\u00f9 gamberetti pulitori indaffarati a pulire un pesce, a volte molto pi\u00f9 grande di loro; il servizio che offrono \u00e8 talmente utile, che i pesci aspettano pazientemente il loro turno nei pressi di vere e proprie \"stazioni di pulizia\".\nAcquariofilia.\nQuesto crostaceo \u00e8 pescato unicamente per la sua alta richiesta nel campo dell'acquariofilia. In cattivit\u00e0 \u00e8 un animale dal semplicissimo allevamento, non ha particolari esigenze per quanto riguarda i valori chimici dell'acqua ed \u00e8 perfetto per acquari marini o di barriera. Spesso \u00e8 acquistato come rimedio naturale contro alcuni parassiti che infestano la pelle dei pesci, di cui il gamberetto si nutre."}
{"id": "2883751", "revid": "47767", "url": "https://it.wikipedia.org/wiki?curid=2883751", "title": "Zippora", "text": ""}
{"id": "2883753", "revid": "155634", "url": "https://it.wikipedia.org/wiki?curid=2883753", "title": "ATP Volvo International 1981 - Doppio", "text": "Il doppio dell'ATP Volvo International 1981 \u00e8 stato un torneo di tennis facente parte della categoria Grand Prix.\nJimmy Connors e Brian Gottfried erano i detentori del titolo, ma quest'anno non hanno partecipato.\nHeinz G\u00fcnthardt e Peter McNamara hanno battuto in finale 7\u20135, 6\u20134 Pavel Slo\u017eil e Ferdi Taygan."}
{"id": "2883757", "revid": "869733", "url": "https://it.wikipedia.org/wiki?curid=2883757", "title": "Sydney (disambigua)", "text": ""}
{"id": "2883759", "revid": "767487", "url": "https://it.wikipedia.org/wiki?curid=2883759", "title": "Geneva Open 1981", "text": "Il Geneva Open 1981 \u00e8 stato un torneo di tennis giocato sulla terra battuta. \u00c8 stata la 2\u00aa edizione del torneo, che fa parte del Volvo Grand Prix 1981. Si \u00e8 giocato a Ginevra in Svizzera dal 21 al 27 settembre 1981.\nCampioni.\nSingolare maschile.\n Bj\u00f6rn Borg ha battuto in finale Tom\u00e1\u0161 \u0160m\u00edd 6\u20134, 6\u20133\nDoppio maschile.\n Heinz G\u00fcnthardt / Bal\u00e1zs Tar\u00f3czy hanno battuto in finale Pavel Slo\u017eil / Tom\u00e1\u0161 \u0160m\u00edd 6\u20134, 3\u20136, 6\u20132"}
{"id": "2883763", "revid": "287204", "url": "https://it.wikipedia.org/wiki?curid=2883763", "title": "Matthew Perry (disambigua)", "text": ""}
{"id": "2883764", "revid": "287204", "url": "https://it.wikipedia.org/wiki?curid=2883764", "title": "Apollonio Crono", "text": "Biografia.\nFior\u00ec intorno alla met\u00e0 del IV secolo a.C.\nSi sa ben poco di lui. Fu allievo di Eubulide e maestro di Diodoro Crono."}
{"id": "2883766", "revid": "1305772", "url": "https://it.wikipedia.org/wiki?curid=2883766", "title": "Silver Spring", "text": ""}
{"id": "2883769", "revid": "2091899", "url": "https://it.wikipedia.org/wiki?curid=2883769", "title": "Tel Aviv Open 1981", "text": "Il Tel Aviv Open 1981 \u00e8 stato un torneo di tennis giocato sul cemento. \u00c8 stata la 3\u00aa edizione del torneo, che fa parte del Volvo Grand Prix 1981. Si \u00e8 giocato al Israel Tennis Centers di Ramat HaSharon vicino a Tel Aviv in Israele dal 5 al 12 ottobre 1981.\nCampioni.\nSingolare maschile.\n Mel Purcell ha battuto in finale Per Hjertquist 6\u20131, 6\u20131\nDoppio maschile.\n Steve Meister / Van Winitsky hanno battuto in finale John Feaver / Steve Krulevitz 3\u20136, 6\u20133, 6\u20133"}
{"id": "2883777", "revid": "253269", "url": "https://it.wikipedia.org/wiki?curid=2883777", "title": "Erna Morena", "text": "Biografia.\nAncora diciassettenne, si diede allo studio della ceramica e della lavorazione orafa a Monaco di Baviera. In seguito si trasfer\u00ec prima a Parigi e subito dopo a Strasburgo, dove accett\u00f2 un lavoro da infermiera. Trasferitasi nuovamente a Berlino per accettare una nuova offerta di lavoro come infermiera, entr\u00f2 a far parte della scuola di recitazione di Max Reinhardt tra il 1910 e il 1911, diventando un'assidua interprete degli allestimenti presso il Deutsches Theater.\nLa sua prima interpretazione cinematografica fu nella pellicola del \"Die Sphinx\" (1913), per la regia di Eugen Ill\u00e9s, direttore della \"LiterariaFilm\". Tra i due si cre\u00f2 un vero e proprio idillio artistico che dur\u00f2 per tutte le pellicole girate presso la casa di produzione \"Dukes-Filmgesellschaft\". Nel 1914 l'attrice firm\u00f2 un contratto per la casa di produzione \"Messter-Film GmbH\", che per lei cre\u00f2 appositamente un nuovo marchio, la \"Erna Morena Film Serie\". Acclamata dalla critica per la sua capacit\u00e0 di interprete anche in ruoli piuttosto scialbi, spos\u00f2 il critico e musicista Wilhelm Herzog, che ide\u00f2 per lei il nome d'arte di \"Erna Morena\". Nel 1918 fond\u00f2 una propria casa di produzione indipendente, la \"Morena Film GmbH\", che incontr\u00f2 per\u00f2 le prime difficolt\u00e0 gi\u00e0 due anni dopo, a causa della crisi economica scoppiata a seguito della Rivoluzione di novembre.\nPer tutto il periodo del cinema muto l'attrice interpret\u00f2 numerose pellicole, con la cadenza di quattro o cinque ogni anno. Di rilevante importanza furono \"Il cammino della notte\" (1921) di Friedrich Wilhelm Murnau e \"Das indische Grabmal erster Teil - Die Sendung des Yoghi\" (1921) dell'austriaco Joe May. Tra i suoi ruoli, vi fu anche quello dell'imperatrice Elisabetta ne \"Il crollo degli Asburgo\" (1928).\nL'avvento del cinema sonoro la releg\u00f2 sempre pi\u00f9 a ruoli di secondaria importanza, nonostante il suo talento, e venne sempre pi\u00f9 utilizzata in ruoli di donna avanti negli anni. Proprio per questo motivo, a partire dalla met\u00e0 degli anni trenta, l'attrice si ritir\u00f2 dal mondo del cinema per aprire una pensione per attori a Monaco di Baviera, partecipando unicamente a due pellicole: il discusso film di propaganda nazista \"S\u00fcss l'ebreo\" (1940) di Veit Harlan e \"La dinastia indomabile\" (1951) dello stesso Harlan.\nL'attrice mor\u00ec nella citt\u00e0 bavarese il 20 luglio 1962 all'et\u00e0 di 77 anni. Fu sepolta al Winthirfriedhof di Monaco accanto alla madre e non lontano dalla tomba del fratello Friedrich Fuchs."}
{"id": "2883779", "revid": "88740", "url": "https://it.wikipedia.org/wiki?curid=2883779", "title": "Schirgiswalde", "text": "Schirgiswalde \u00e8 una frazione della citt\u00e0 tedesca di Schirgiswalde-Kirschau.\nStoria.\nSchirgiswalde costitu\u00ec un comune autonomo fino al 1\u00ba gennaio 2011."}
{"id": "2883787", "revid": "113812695", "url": "https://it.wikipedia.org/wiki?curid=2883787", "title": "Crostau", "text": "Crostau \u00e8 una frazione della citt\u00e0 tedesca di Schirgiswalde-Kirschau.\nStoria.\nCrostau costitu\u00ec un comune autonomo fino al 1\u00ba gennaio 2011."}
{"id": "2883789", "revid": "287204", "url": "https://it.wikipedia.org/wiki?curid=2883789", "title": "Tunstall", "text": ""}
{"id": "2883790", "revid": "1543377", "url": "https://it.wikipedia.org/wiki?curid=2883790", "title": "San Diego (Costa Rica)", "text": "San Diego \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883791", "revid": "773636", "url": "https://it.wikipedia.org/wiki?curid=2883791", "title": "Paris Saint-Germain Football Club 1979-1980", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 1979-1980\nStagione.\nPresentatosi ai nastri di partenza con una rosa sfoltita e rinnovata (furono ceduti, tra gli altri giocatori, i capocannonieri Bianchi e M'Pel\u00e9), il Paris Saint-Germain miglior\u00f2 il proprio risultato in campionato giungendo al settimo posto, mentre in Coppa di Francia fu eliminato ai sedicesimi di finale.\nOrganigramma societario.\nArea direttiva\nArea tecnica\nMaglie e sponsor.\nVengono reintrodotte le divise adottate nella stagione 1975-1976 (con bordi bianchi, prodotte dalla Le Coq Sportif e sponsorizzate RTL)."}
{"id": "2883792", "revid": "61051", "url": "https://it.wikipedia.org/wiki?curid=2883792", "title": "Messerschmitt AG", "text": ""}
{"id": "2883794", "revid": "88740", "url": "https://it.wikipedia.org/wiki?curid=2883794", "title": "Kirschau", "text": "Kirschau \u00e8 una frazione della citt\u00e0 tedesca di Schirgiswalde-Kirschau.\nStoria.\nKirschau costitu\u00ec un comune autonomo fino al 1\u00ba gennaio 2011."}
{"id": "2883795", "revid": "339392", "url": "https://it.wikipedia.org/wiki?curid=2883795", "title": "AZ'67", "text": ""}
{"id": "2883796", "revid": "1543377", "url": "https://it.wikipedia.org/wiki?curid=2883796", "title": "San Juan (La Uni\u00f3n)", "text": "San Juan \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883797", "revid": "21880", "url": "https://it.wikipedia.org/wiki?curid=2883797", "title": "Ophrys sphegodes tommasinii", "text": ""}
{"id": "2883798", "revid": "1305772", "url": "https://it.wikipedia.org/wiki?curid=2883798", "title": "Sykesville", "text": ""}
{"id": "2883799", "revid": "1494169", "url": "https://it.wikipedia.org/wiki?curid=2883799", "title": "Sweet Baby", "text": ""}
{"id": "2883800", "revid": "155634", "url": "https://it.wikipedia.org/wiki?curid=2883800", "title": "KNVB beker 1973-1974", "text": "La KNVB beker 1973-74 fu la 56\u00aa edizione della coppa nazionale di calcio dei Paesi Bassi\n2\u00ba Turno.\nle squadre della Eredivisie entrano in questo turno"}
{"id": "2883803", "revid": "1543377", "url": "https://it.wikipedia.org/wiki?curid=2883803", "title": "San Rafael (La Uni\u00f3n)", "text": "San Rafael \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883806", "revid": "200568", "url": "https://it.wikipedia.org/wiki?curid=2883806", "title": "The Wrestler (singolo)", "text": "The Wrestler \u00e8 un singolo di Bruce Springsteen.\nIl brano fa parte della colonna sonora dell'omonimo film, infatti Springsteen lo scrisse poich\u00e9 Mickey Rourke, suo amico personale, gli aveva chiesto di realizzare la canzone per esso.\nApparve per la prima volta nell'agosto 2008 alla 65\u00aa Mostra internazionale d'arte cinematografica di Venezia. Nel dicembre 2008 ricevette una nomination per la 66\u00aa edizione della cerimonia di premiazione di Golden Globe per la miglior canzone originale, che vinse l'11 gennaio 2009. Inoltre il brano ha ottenuto altre nomination, come il Satellite Award per la miglior canzone originale, l'MTV Movie Award alla miglior canzone, ma non ha ottenuto per poco la nomination per l'Oscar alla migliore canzone. Oltre al fatto che per la categoria furono nominate solo tre canzoni invece delle solite cinque, si pensa che il motivo per cui \"The Wrestler\" non venne nominato sia stato anche la sua posizione all'interno del film. Infatti la canzone non \u00e8 presente in una particolare scena del film, ma fa da sottofondo ai titoli di coda.\nRegistrazione e video.\nLa versione registrata fu disponibile su iTunes il 16 dicembre. In seguito fu inclusa come una traccia bonus sull'album Working on a Dream, pubblicato alla fine del gennaio 2009.\nFu girato anche un videoclip della canzone nel 2009 a New Brunswick, in New Jersey."}
{"id": "2883809", "revid": "1543377", "url": "https://it.wikipedia.org/wiki?curid=2883809", "title": "Concepci\u00f3n (La Uni\u00f3n)", "text": "Concepci\u00f3n \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883810", "revid": "1305772", "url": "https://it.wikipedia.org/wiki?curid=2883810", "title": "George Allen", "text": ""}
{"id": "2883812", "revid": "287204", "url": "https://it.wikipedia.org/wiki?curid=2883812", "title": "Nz\u00e9r\u00e9kor\u00e9", "text": "Nz\u00e9r\u00e9kor\u00e9 \u00e8 una citt\u00e0 della Guinea, la seconda del paese e capoluogo della prefettura e della regione omonima. \n\u00c8 situata nell'estremo sud-est del paese, vicino al confine con Liberia, Sierra Leone e Costa d'Avorio. Le ripetute guerre civili in questi tre paesi hanno causato l'afflusso di molti rifugiati e di un'esplosione demografica della citt\u00e0, che dal 1996 ha pi\u00f9 che raddoppiato la sua popolazione. \nTradizionale sede di un importante mercato, nelle sue vicinanze si trovano importanti miniere di ferro e argento. La citt\u00e0 \n\u00e8 collegata al resto del paese dalla autostrada N1 e dall'Aeroporto di Nz\u00e9r\u00e9kor\u00e9 (IATA: NZE, ICAO: GUNZ).\nAltri progetti.\n "}
{"id": "2883813", "revid": "1543377", "url": "https://it.wikipedia.org/wiki?curid=2883813", "title": "Dulce Nombre (La Uni\u00f3n)", "text": "Dulce Nombre \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883814", "revid": "1005847", "url": "https://it.wikipedia.org/wiki?curid=2883814", "title": "San Ram\u00f3n (Cartago)", "text": "San Ram\u00f3n \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883817", "revid": "287204", "url": "https://it.wikipedia.org/wiki?curid=2883817", "title": "Ta\u1e25\u1e6d\u012bb", "text": "Il ta\u1e25\u1e6d\u012bb () \u00e8 un'arte marziale originaria dell'Egitto. Si basa principalmente sull'uso del bastone di legno per colpire, difendersi e schivare. Il bastone utilizzato \u00e8 lungo circa 120\u00a0cm ed \u00e8 chiamato \"Asa\", \"Asaya\"/\"Assaya\" o \"Nabboot\". Ne esiste un'altra versione lunga 365 cm usata per la scherma a cavallo.\nEtimologia.\nIl nome completo arabo del ta\u1e25\u1e6d\u012bb \u00e8 \"Fann el Nazaha Wal Tahtib\" che significa \"L'arte, (Fann) della rettitudine e dell'onest\u00e0 (Nazaha) attraverso l'uso del bastone\". Il termine \"Tahtib\" deriva da \"Hatab\" che significa \"boscaiolo\" ; \"Hatab\" si riferisce a colui che compie, mentre ta\u1e25\u1e6d\u012bb \u00e8 riferito all'arte o al modo similare del \"Karate\" piuttosto del \"Karate-Do\" o \"Aiki\" piuttosto che \"Aikid\u014d\".\nStoria.\nLe origini di quest'arte risalgono al II millennio a.C., infatti alcuni gesti del ta\u1e25\u1e6d\u012bb sono incisi in tre tombe fra quelle scavate nella roccia 39 nel sito archeologico Beni Hasan, lungo la sponda orientale del Nilo, vicino alla citt\u00e0 di Minya. La necropoli comprende tombe di funzionari (nomarch dell'XI e della XII dinastia dell'Antico Egitto. Gli antichi egizi praticavano la scherma col bastone o il combattimento col bastone come forma di intrattenimento; quest'arte marziale non veniva impiegata nei veri combattimenti ma soprattutto come allenamento o sport.\nL'arte del combattimento col bastone durante la XXI dinastia doveva probabilmente essere simile al kenjutsu giapponese.\nLa scherma con il bastone continua ad essere praticata in Egitto durante le feste e i mesi del ramadan. Esibizioni vengono allestite durante le cerimonie matrimoniali. \u00c8 attualmente conosciuta con il nome di ta\u1e25\u1e6d\u012bb."}
{"id": "2883818", "revid": "1543377", "url": "https://it.wikipedia.org/wiki?curid=2883818", "title": "R\u00edo Azul", "text": "R\u00edo Azul \u00e8 un distretto della Costa Rica facente parte del cantone di La Uni\u00f3n, nella provincia di Cartago."}
{"id": "2883824", "revid": "61051", "url": "https://it.wikipedia.org/wiki?curid=2883824", "title": "160\u00ba Special Operations Aviation Regiment", "text": ""}
{"id": "2883826", "revid": "1431409", "url": "https://it.wikipedia.org/wiki?curid=2883826", "title": "George Allen (politico)", "text": "Biografia.\nFu il sessantasettesimo governatore della Virginia. Suo padre fu George Herbert Allen, allenatore che prest\u00f2 servizio nella National Football League. Studi\u00f2 all'universit\u00e0 della Virginia.\nSi spos\u00f2 due volte:"}
{"id": "2883828", "revid": "1543377", "url": "https://it.wikipedia.org/wiki?curid=2883828", "title": "Juan Vi\u00f1as", "text": "Juan Vi\u00f1as \u00e8 un distretto della Costa Rica, capoluogo del cantone di Jim\u00e9nez, nella provincia di Cartago."}
{"id": "2883830", "revid": "287204", "url": "https://it.wikipedia.org/wiki?curid=2883830", "title": "Juan Vinas", "text": ""}
{"id": "2883832", "revid": "1498232", "url": "https://it.wikipedia.org/wiki?curid=2883832", "title": "Canon EOS 1000D", "text": "La Canon EOS 1000D \u00e8 una fotocamera reflex digitale (DSLR) presentata dalla Canon il 10 giugno 2008; \u00e8 chiamata EOS Rebel XS in Nord America ed EOS Kiss F in Giappone. "}
{"id": "2883835", "revid": "1856513", "url": "https://it.wikipedia.org/wiki?curid=2883835", "title": "Ak Bars Aero", "text": "L' Ak Bars Aero (in russo: \u0410\u043a \u0411\u0430\u0440\u0441 \u0410\u044d\u0440\u043e) era una compagnia aerea russa con la base tecnica e l'hub principale all'aeroporto di Bugulma, in Tatarstan, nella Russia europea. Gli aerei della compagnia aerea si basavano agli aeroporti di Mosca-Domodedovo, Lipeck e Penza-Ternovka.\nFlotta storica.\nLa compagnia aerea prevedeva, prima della bancarotta del 2015, il leasing operativo di quattro Bombardier CRJ-200LR.\nStoria.\n1933 (18 agosto) - il primo aereo della storia dell'aviazione civile di Bugul'ma era un U-2 che porto la posta da Kazan'.\n1953 (10 luglio) - la creazione della divisione dell'aviazione civile a Bugul'ma col arrivo dei primi aerei An-2 e Po-2.\n1955 (giugno) - Kazan Air Enterprise ha aperto il primo volo di linea passeggeri Bugul'ma - Kazan'.\n1961 - l'apertura dei voli di linea sulle rotte Mosca-Domodedovo - Bugul'ma, Samara - Bugul'ma.\n1964 - l'apertura del nuovo Terminal Passeggeri all'aeroporto di Bugul'ma.\n1965 - l'arrivo del primo Antonov An-24 a Bugul'ma.\n1967 - Distaccamento Aereo di Bugul'ma ha iniziato i voli di linea con la flotta degli aerei Antonov An-2.\n1972 - Distaccamento Aereo di Bugul'ma incominci\u00f2 ad operare i voli di linea con i nuovi aerei Yakovlev Yak-40. Grazie allo sviluppo dell'industria petrolifera l'aviazione civile a Bugul'ma per la prima volta ha portato i profitti.\n1976 - Terminal aeroportuale di Bugul'ma ricostruito ha aumentato la capacit\u00e0 a 100 passeggeri/ora.\n1993 - la creazione della compagnia aerea Bugulma Air Enterprise (in russo: \u0411\u0443\u0433\u0443\u043b\u044c\u043c\u0438\u043d\u0441\u043a\u043e\u0435 A\u0432\u0438\u0430\u043f\u0440\u0435\u0434\u043f\u0440\u0438\u044f\u0442\u0438\u0435) sulla base della divisione d'aviazione civile sovietica.\n2003 (gennaio) - due aerei Yakovlev Yak-40 della Bugul'ma Air Enterprise sono stati certificati e modernizzati per poter effettuare i voli internazionali.\n2005 - Bugulma Air Enterprise \u00e8 stata acquisita da Holding Ak Bars ed ha iniziato la collaborazione nella gestione dell'aereo Bombardier Challenger 604 con la compagnia aerea russa Jet 2000 Business Jets (codice ICAO: JTT) specializzata nei voli charter e VIP col hub a Mosca-Domodedovo. Inoltre, la Bugulma Air Enterprise ha iniziato la collaborazione con la Kazan' Air Enterprise (codice ICAO: KKA) nella gestione degli elicotteri Bell 407 a Kazan' e Bugul'ma.\n2006 (15 gennaio) - l'ampliamento e la ricostruzione della pista dell'aeroporto di Bugul'ma. La certificazione dell'aeroporto della compagnia aerea per la manutenzione, l'atterraggio/decollo dei seguenti tipi degli aerei: Bombardier CRJ-200, Yakovlev Yak-42.\n2007 - la compagnia aerea ha trasportato 70\u00a0000 passeggeri col profitto operativo di 14,3 milioni RUR e ha deciso di cambiare la flotta degli aerei Yakovlev Yak-40 con gli aerei CRJ-200LR per trasporto di 50 passeggeri.\n2010 - la Bugulma Air Enterprise ha portato a termine la strategia e col arrivo del primo CRJ-200LR nella sua flotta ha effettuato il rebrending cambiando il nome in Ak Bars Aero.\n2011 (23 dicembre) - la compagnia aerea Ak Bars Aero ha trasportato 250,000 passeggeri dall'inizio del 2011, il 66% di pi\u00f9 rispetto al 2010, quando gli aerei della compagnia hanno trasportato 150,000 passeggeri. Il risultato operativo raggiunto da Ak Bars Aero nel 2011 \u00e8 stato inferiore solo ai risultati del 1986, quando gli aerei dell'Aeroflot-Bugul'ma effettuavano circa 50 voli di liena ogni giorno sulla rete dell'URSS.\n2012 (7 marzo) - il Governo di Tatarstan ha comunicato che la compagnia aerea Avia-Tatarstan \u00e8 stata venduta alla compagnia aerea Ak Bars Aero con lo scopo di creare sulla base degli aeroporti di Bugul'ma e Kazan' una compagnia aerea pi\u00f9 competitiva sia sul mercato di voli di linea domestici, ma soprattutto sul mercato di voli charter turistici nella Russia europea.\n2015 (15 gennaio) - il management della compagnia aerea Ak Bars Aero ha deciso autonomamente di sospendere la licenza di trasporto e tutti i voli di linea in seguito al crollo di traffico passeggeri e l'impossibilit\u00e0 di continuare i pagamenti di leasing operativo degli aerei.\n2015 (16 aprile) - il certificato della compagnia aerea \u00e8 stato annullato in seguito alla bancarotta."}
{"id": "2883836", "revid": "767487", "url": "https://it.wikipedia.org/wiki?curid=2883836", "title": "Tucurrique", "text": "Tucurrique \u00e8 un distretto della Costa Rica facente parte del cantone di Jim\u00e9nez, nella provincia di Cartago."}
{"id": "2883843", "revid": "801704", "url": "https://it.wikipedia.org/wiki?curid=2883843", "title": "Pejibaye", "text": "Il toponimo Pejibaye pu\u00f2 riferirsi a diverse localit\u00e0 della Costa Rica:"}
{"id": "2883852", "revid": "15756", "url": "https://it.wikipedia.org/wiki?curid=2883852", "title": "Samsung i8000 Omnia", "text": "Il Samsung Omnia i8000 \u00e8 uno smartphone prodotto da Samsung Electronics, evoluzione del Samsung i900 Omnia. \u00c8 caratterizzato da un full-touchscreen pi\u00f9 sensibile rispetto al precedente modello e grazie all'interfaccia TouchWiz 2.0 3D, che garantisce un migliore controllo dello schermo tattile anche tramite l'uso del dito.\nLo smartphone \u00e8 stato lanciato in Italia ad agosto 2009. La societ\u00e0 coreana aveva previsto di poter effettuare il lancio sul mercato del prodotto con la piattaforma Microsoft Windows Mobile 6.5, ma poi la necessit\u00e0 di lanciare l'apparecchio il prima possibile ha reso necessaria la commercializzazione con Windows Mobile 6.1, con la garanzia della possibilit\u00e0 di aggiornare il software alla versione 6.5, tramite Samsung Software Update.\nSchermo.\nQuesto smartphone dispone di uno schermo AMOLED da 3,7 pollici e con una risoluzione di 480x800 pixel. Quanto alle dimensioni, misura 118\u00a0mm di altezza, 59,6\u00a0mm di larghezza e 12,3\u00a0mm di spessore, per una massa di 129 grammi.\nCaratteristiche e Funzionalit\u00e0.\n\u00c8 considerata la risposta della Samsung al lancio sul mercato dell'iPhone 3GS da parte della Apple.\nIl Samsung Omnia II i8000 \u00e8 disponibile nelle versioni da 2, 8 o 16 GB di memoria, con la possibile di espanderla ulteriormente, tramite schede microSDHC, per arrivare a un massimo di 48 GB di spazio a disposizione. Per quanto riguarda, invece, la navigazione in Internet, lo smartphone \u00e8 munito di modem integrato e di navigatore WAP.\nConnettivit\u00e0.\nIl trasferimento dei dati in Internet avviene tramite le tecnologie HSDPA, HSUPA, GPRS e EDGE, la prima delle quali assicura una velocit\u00e0 di trasferimento pari a 7,2 Mbit/s. Non mancano la connettivit\u00e0 Wi-fi, che permette di navigare in Internet gratuitamente collegandosi a un hotspot, la porta USB e la Tecnologia Bluetooth, che consentono, invece, i collegamento ad altri dispositivi. \u00c8 da sottolineare anche a presenza del GPS assistito, con software di navigazione e mappe in 3D, che lo trasforma in un vero e proprio navigatore satellitare, eliminando la necessit\u00e0 di portare con s\u00e9 pi\u00f9 dispositivi.\nFotocamera.\nIl Samsung Omnia II i8000 dispone di una fotocamera integrata da 5 megapixel dotata di autofocus, zoom digitale e LED Dual Power. Questa fotocamera \u00e8 provvista di funzioni avanzate come il Face Detection, lo Smile Shot, il Mobile Blogging, il Geo tagging e il Photo Editor, tutte funzioni che, in genere, sono presenti solo sulle vere e proprie fotocamere digitali compatte. Per quanto riguarda la qualit\u00e0 delle foto, \u00e8 discretamente elevata per un cellulare in quanto le foto possono raggiungere risoluzione massima di 2592x1944 pixel. Inoltre, \u00e8 possibile realizzare filmati video con una risoluzione massima di 720x480 pixel. Grazie alla fotocamera secondaria e frontale, invece, con risoluzione VGA, \u00e8 possibile effettuare le videochiamate e guardare in viso le persone con le quali si sta parlando.\nAudio.\nQuesto smartphone \u00e8 munito di un lettore multimediale in grado di supportare file audio e video in tantissimi formati, come AAC, AAC+, Mp3, WMA, WMDRM, DivX, XviD, H.263, H.263 e MPEG4. Non manca, ovviamente, anche la radio FM con sistema RDS, che permette di trovare con facilit\u00e0 le stazioni radiofoniche preferite.\nBatteria.\nLa batteria ricaricabile agli ioni di litio da 1500 mAh assicura un'autonomia massima di 430 ore in standby e 10 ore in conversazione."}
{"id": "2883854", "revid": "61051", "url": "https://it.wikipedia.org/wiki?curid=2883854", "title": "160th SOAR", "text": ""}
{"id": "2883857", "revid": "767487", "url": "https://it.wikipedia.org/wiki?curid=2883857", "title": "Pejibaye (Jim\u00e9nez)", "text": "Pejibaye \u00e8 un distretto della Costa Rica facente parte del cantone di Jim\u00e9nez, nella provincia di Cartago."}
{"id": "2883858", "revid": "287204", "url": "https://it.wikipedia.org/wiki?curid=2883858", "title": "Duane Carey", "text": ""}
{"id": "2883859", "revid": "642594", "url": "https://it.wikipedia.org/wiki?curid=2883859", "title": "Duane G. Carey", "text": ""}
{"id": "2883866", "revid": "61051", "url": "https://it.wikipedia.org/wiki?curid=2883866", "title": "75\u00ba Ranger Regiment", "text": ""}
{"id": "2883868", "revid": "466539", "url": "https://it.wikipedia.org/wiki?curid=2883868", "title": "San Bruno (California)", "text": "San Bruno \u00e8 una citt\u00e0 nella Contea di San Mateo, California, Stati Uniti. La popolazione era di 41\u00a0114 abitanti al censimento del 2010.\nLa citt\u00e0 \u00e8 vicina, pur non comprendendolo, al San Francisco International Airport (situato in una zona non incorporata sotto la giurisdizione della contea), nonch\u00e9 al Golden Gate National Cemetery (di propriet\u00e0 del governo federale). \u00c8 sede del colosso web YouTube, terzo sito web pi\u00f9 visitato al mondo."}
{"id": "2883870", "revid": "767487", "url": "https://it.wikipedia.org/wiki?curid=2883870", "title": "Turrialba", "text": "Turrialba \u00e8 una citt\u00e0 e un distretto della Costa Rica, capoluogo del cantone omonimo, nella provincia di Cartago."}
{"id": "2883871", "revid": "287204", "url": "https://it.wikipedia.org/wiki?curid=2883871", "title": "Paul Lockhart", "text": ""}
{"id": "2883872", "revid": "1543377", "url": "https://it.wikipedia.org/wiki?curid=2883872", "title": "La Suiza", "text": "La Suiza \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2883873", "revid": "86343", "url": "https://it.wikipedia.org/wiki?curid=2883873", "title": "Suiza", "text": ""}
{"id": "2883875", "revid": "647919", "url": "https://it.wikipedia.org/wiki?curid=2883875", "title": "Stati franchi", "text": ""}
{"id": "2883876", "revid": "287204", "url": "https://it.wikipedia.org/wiki?curid=2883876", "title": "Lee Morin", "text": ""}
{"id": "2883877", "revid": "297059", "url": "https://it.wikipedia.org/wiki?curid=2883877", "title": "Lee M.E. Morin", "text": ""}
{"id": "2883881", "revid": "767487", "url": "https://it.wikipedia.org/wiki?curid=2883881", "title": "Peralta (Costa Rica)", "text": "Peralta \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2883887", "revid": "1745361", "url": "https://it.wikipedia.org/wiki?curid=2883887", "title": "Deliade", "text": "Deliade () o Alcimene o Peirene, \u00e8 un personaggio della mitologia greca. Fu un principe di Corinto.\nGenealogia.\nFiglio di Glauco e di Eurimede.\nNon ci sono notizie su spose o progenie.\nMitologia.\nFu accidentalmente ucciso dal fratello Bellerofonte. Apollodoro \u00e8 l'unico autore che parla della sua esistenza ed aggiunge che Bellerofonte dopo l'omicidio and\u00f2 a purificarsi a Tirinto. Apollodoro scrive anche che il nome del fratello ucciso potrebbe essere Alcimene o Peirene facendo pensare che nella sua famiglia ci fosse pi\u00f9 di un fratello. \nEsiste anche una versione che dice che Bellerofonte uccise un concittadino di nome Bellero."}
{"id": "2883888", "revid": "1543377", "url": "https://it.wikipedia.org/wiki?curid=2883888", "title": "Santa Cruz (Turrialba)", "text": "Santa Cruz \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2883889", "revid": "1953061", "url": "https://it.wikipedia.org/wiki?curid=2883889", "title": "Blakenhall", "text": "Blakenhall \u00e8 un \"quartiere\" della citt\u00e0 di Wolverhampton che conta 24.000 abitanti.\nFondata nel 985, nel Medioevo fu un importante centro per il commercio della lana, diventando poi un centro dell'industria pesante nella Rivoluzione industriale."}
{"id": "2883895", "revid": "287204", "url": "https://it.wikipedia.org/wiki?curid=2883895", "title": "Paul William Richards", "text": ""}
{"id": "2883897", "revid": "297059", "url": "https://it.wikipedia.org/wiki?curid=2883897", "title": "Paul W. Richards", "text": ""}
{"id": "2883899", "revid": "767487", "url": "https://it.wikipedia.org/wiki?curid=2883899", "title": "SX-9", "text": "SX-9 \u00e8 un supercomputer costruito da NEC Corporation. La SX-9 Series implementa un sistema SMP in un modulo nodo compatto e usa una versione avanzata del singolo chip del processore vettoriale introdotto con l'SX-6. Il NEC SX-9 funziona a 3.2 GHz con performance vettoriali di picco leggermente superiore a 100 gigaflop. Per il codice non-vettoriale, vi \u00e8 un processore scalare che funziona a met\u00e0 della velocit\u00e0 del gruppo vettoriale, vale a dire 1.6 GHz. In un singolo nodo possono essere utilizzate fino a 16 CPU e 1 terabyte di memoria. Ogni nodo \u00e8 confezionato in un armadio raffreddato ad aria, di dimensioni simili a un rack 42U standard sul computer. La serie SX-9 va dal singolo nodo SX-9/B con 4 CPU alla massima espansione con 512 nodi, 8.192 CPU e performance di picco da 970 TFLOPS. Non si superano i valodi di 4 TB/s di larghezza di banda della memoria condivisa per nodo e 2\u00d7128 GB/s di larghezza di banda del nodo di interconnessione. Il sistema operativo \u00e8 il NEC SUPER-UX Unix-like.\nSX-9 \u00e8 il pi\u00f9 veloce nel mondo delle CPU vettoriali al momento del rilascio nel primo trimestre del 2008.\n2 esemplari di SX-9 sono stati inaugurati il 30 gennaio 2009 a Lecce e sono destinati alla simulazione climatica."}
{"id": "2883900", "revid": "1543377", "url": "https://it.wikipedia.org/wiki?curid=2883900", "title": "Santa Teresita (Costa Rica)", "text": "Santa Teresita \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2883901", "revid": "287204", "url": "https://it.wikipedia.org/wiki?curid=2883901", "title": "Paul Richards", "text": ""}
{"id": "2883902", "revid": "1543377", "url": "https://it.wikipedia.org/wiki?curid=2883902", "title": "Pavones", "text": "Pavones \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2883904", "revid": "46291", "url": "https://it.wikipedia.org/wiki?curid=2883904", "title": "Ophrys sphegodes sipontensis", "text": "L'orchidea di Siponto (Ophrys sphegodes\" subsp. \"sipontensis ) \u00e8 una pianta appartenente alla famiglia delle Orchidacee, endemica della Puglia.\nDescrizione.\n\u00c8 una pianta erbacea geofita bulbosa con fusto alto 20\u201350\u00a0cm. \nI fiori hanno sepali biancastri o rosati e petali rosa o rosso-bruni, con venatura mediana verdastra e margini ondulati. Il labello \u00e8 tondeggiante, leggermente convesso, vellutato, bruno-nerastro, con margini ricoperti da una folta peluria e macula lucida, a forma di H.\nFiorisce da marzo ad aprile.\nBiologia.\nSi riproduce per impollinazione entomofila. Tra i possibili impollinatori \u00e8 stato segnalato l'imenottero apoideo \"Xylocopa iris\" (Xylocopinae).\nDistribuzione e habitat.\n\u00c8 un raro endemismo puntiforme dell'area di Siponto, sul promontorio del Gargano, e delle Murge (Puglia).\nCresce in ambienti di prateria mediterranea, gariga e macchia, da 10 m fino a 700 m di altitudine.\nTassonomia.\nVariabilit\u00e0.\nNe \u00e8 stata descritta una forma ipocromatica con labello e tepali bianco-verdastri."}
{"id": "2883916", "revid": "1522738", "url": "https://it.wikipedia.org/wiki?curid=2883916", "title": "Rovine Sinjoh", "text": ""}
{"id": "2883928", "revid": "297802", "url": "https://it.wikipedia.org/wiki?curid=2883928", "title": "RKL", "text": ""}
{"id": "2883930", "revid": "767487", "url": "https://it.wikipedia.org/wiki?curid=2883930", "title": "Kotone", "text": ""}
{"id": "2883934", "revid": "287204", "url": "https://it.wikipedia.org/wiki?curid=2883934", "title": "Philippe Perrin", "text": ""}
{"id": "2883943", "revid": "767487", "url": "https://it.wikipedia.org/wiki?curid=2883943", "title": "Leshnj\u00eb", "text": "Leshnj\u00eb \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di \u00c7epan, \u00c7orovod\u00eb, Gjerb\u00ebs, Bogov\u00eb, Potom, Qend\u00ebr Skrapar, Vendresh\u00eb e Zhep\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883946", "revid": "785863", "url": "https://it.wikipedia.org/wiki?curid=2883946", "title": "Battaglia di Christophsis", "text": ""}
{"id": "2883955", "revid": "767487", "url": "https://it.wikipedia.org/wiki?curid=2883955", "title": "Potom", "text": "Potom \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di \u00c7epan, \u00c7orovod\u00eb, Gjerb\u00ebs, Leshnj\u00eb, Bogov\u00eb, Qend\u00ebr Skrapar, Vendresh\u00eb e Zhep\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883957", "revid": "119637928", "url": "https://it.wikipedia.org/wiki?curid=2883957", "title": "Zebrasoma", "text": "Zebrasoma \u00e8 un genere di pesci d'acqua salata appartenenti alla famiglia Acanthuridae.\nDistribuzione e habitat.\nTutte le specie di \"Zebrasoma\" sono diffuse nelle barriere coralline dell'Indo-Pacifico, dove abitano acque basse (anche lagune di atolli) fino a 45 metri di profondit\u00e0.\nDescrizione.\nI \"Zebrasoma\" presentano un corpo ovaloide, molto compresso ai fianchi, con muso prolungato, stretto e lungo, con il quale si procurano il cibo tra le cavit\u00e0 di rocce e coralli. Le pinne pettorali sono ampie, la coda \u00e8 a delta. La pinna dorsale e quella anale sono ampie e tondeggianti. La livrea, molto diversa tra le specie, \u00e8 solitamente molto vistosa e colorata. \nLe dimensioni si attestano tra i 20 e i 40\u00a0cm, secondo la specie.\nAlimentazione.\nSi nutrono di alghe.\nAcquariofilia.\nAlcune specie sono ben diffuse in acquario e molto apprezzate dagli acquariofili.\nSpecie.\nAl genere appartengono 7 specie:"}
{"id": "2883960", "revid": "729019", "url": "https://it.wikipedia.org/wiki?curid=2883960", "title": "Sweet Springs (Missouri)", "text": "Sweet Springs \u00e8 una citt\u00e0 degli Stati Uniti d'America, nella Contea di Saline, nello Stato del Missouri.\nSorge lungo le sponde del fiume Blackwater e si estende su un'area di 4,2\u00a0km\u00b2.\nAl censimento del 2000, la sua popolazione risultava di 1.628 abitanti."}
{"id": "2883964", "revid": "29244", "url": "https://it.wikipedia.org/wiki?curid=2883964", "title": "Paracanthurus", "text": ""}
{"id": "2883965", "revid": "339392", "url": "https://it.wikipedia.org/wiki?curid=2883965", "title": "Libertari", "text": ""}
{"id": "2883970", "revid": "486946", "url": "https://it.wikipedia.org/wiki?curid=2883970", "title": "Battaglia spaziale", "text": ""}
{"id": "2883976", "revid": "110157", "url": "https://it.wikipedia.org/wiki?curid=2883976", "title": "Qend\u00ebr Skrapar", "text": "Qend\u00ebr Skrapar \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di \u00c7epan, \u00c7orovod\u00eb, Gjerb\u00ebs, Leshnj\u00eb, Potom, Bogov\u00eb, Vendresh\u00eb e Zhep\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2883980", "revid": "69794", "url": "https://it.wikipedia.org/wiki?curid=2883980", "title": "Old Etonians Football Club", "text": "L'Old Etonians Football Club \u00e8 una squadra di calcio inglese i cui calciatori sono ex studenti dell'Eton College, ad Eton, Berkshire.\nStoria.\nFondati da Lord Kinnaird, furono l'ultimo club amatoriale a vincere la FA Cup il 25 settembre 1882 battendo il Blackburn Rovers per 1-0 al The Oval. L'anno seguente persero nei minuti di recupero per 2-1 contro un'altra squadra di Blackburn, il Blackburn Olympic.\nComplessivamente hanno raggiunto la finale 6 volte in 9 anni tra il 1875 ed il 1883, vincendo due volte. Molti suoi giocatori hanno giocato per la nazionale inglese.\nAttualmente l'Old Etonians fa parte della Amateur Football Alliance e tre dei suoi team partecipano alla Arthurian League."}
{"id": "2883982", "revid": "122866258", "url": "https://it.wikipedia.org/wiki?curid=2883982", "title": "Eastern Creek Raceway", "text": "Eastern Creek \u00e8 un tracciato che si trova a Sydney, a circa 40\u00a0km dal centro citt\u00e0.\nStoria.\nIl circuito, situato nel Nuovo Galles del Sud, \u00e8 stato inaugurato nel 1990 e presenta un tracciato da 3.930 m composto da 12 curve, su cui si gira in senso antiorario.\nIn passato ha ospitato sei edizioni del Gran Premio d'Australia del Motomondiale, dal 1991 al 1996; avrebbe dovuto ospitarne anche l'edizione del 1990 ma non \u00e8 stato approntato in tempo utile.\nOltre al Motomondiale ha ospitato, dal 2005 al 2008, la serie di competizioni destinate alle monoposto dell'A1 Grand Prix.\nNei tempi pi\u00f9 recenti ospita il campionato australiano riservato alle vetture turismo Supercars.\nI record sul giro del circuito risalgono pertanto a diversi anni fa, al 1996 per quanto riguarda le moto e al 2007 per le auto.\nNel 2012 viene aggiunta una variante che va a creare il circuito Brabham, di circa 4,5 km di lunghezza. Tuttavia, il V8 Supercars continua ad usare il circuito Gardner, quello tradizionale da 3,9 km. Viene inoltre allungato il circuito Amaroo, dotato ora anche di box indipendenti e con un'estensione di circa 1,8 km."}
{"id": "2883986", "revid": "767487", "url": "https://it.wikipedia.org/wiki?curid=2883986", "title": "Hauffiosaurus", "text": "Hauffiosaurus (il cui nome significa \"rettile di Hauff\") \u00e8 un genere estinto di plesiosauro pliosauride vissuto nel Giurassico inferiore, circa 182,7-180,7 milioni di anni fa (Toarciano), in quella che oggi \u00e8 Holzmaden in Germania e lo Yorkshire in Inghilterra, Europa. Il genere contiene tre specie: la specie tipo \"H. zanoni\", \"H. longirostris\" e \"H. tomistomimus\".\nEtimologia.\nIl nome generico, \"Hauffiosaurus\", deriva dal museo Hauff a Holzmaden, nel Baden-Wuerttemberg (Germania), dove \u00e8 esposto l'esemplare tipo. Questo museo privato fu fondato da Bernhard Hauff (1866-1950), che prepar\u00f2 i fossili rinvenuti nelle famose cave di Holzmaden. L'epiteto specifico, \"zanoni\", \u00e8 in onore al paleontologo americano Robert Thomas Zanon (1957-1990), che per primo comprese che l'esemplare rappresentava un nuovo genere.\nL'epiteto specifico di \"H. longirostris\" si riferisce invece al lungo rostro dell'animale, mentre \"H. tomistomimus\" deriva dalla parola \"Tomistoma\" (il falso gaviale) e dalla parola latina \"mimus\" (\"imitatore\"), in riferimento alla notevole somiglianza del cranio di questa specie con quello del coccodrillo attuale \"Tomistoma schlegelii\". \nDescrizione.\n\"Hauffiosaurus zanoni\" \u00e8 conosciuto per il suo olotipo, un esemplare non catalogato del museo Hauff, uno scheletro quasi completo e articolato, rinvenuto dalle Posidonien-Schiefer, risalente al primo stadio Toarciano del Giurassico inferiore. L'olotipo, conservato in un unico blocco della matrice originale, \u00e8 esposto in vista ventrale. Il contorno del corpo visibile attorno al campione \u00e8 un artefatto della preparazione, non di conservazione; infatti, non sono presenti resti di tessuti molli. Lo scheletro fu scoperto all'inizio del XIX secolo, nei letti del famoso lagerst\u00e4tte Posidonien-Schiefer a Holzmaden, nel Baden-W\u00fcrttemberg, nella Germania sud-orientale. Tuttavia non \u00e8 stato riconosciuto come un taxon valido, e nessuna descrizione approfondita del fossile \u00e8 stata fatta fino al 2001.\nLa specie tipo, \"Hauffiosaurus zanoni\", era un plesiosauro di medie dimensioni, lungo circa 3,4 metri. Il cranio misura circa 430 millimetri lungo la linea mediana. L'olotipo rappresenta un individuo adulto, ma la fusione incompleta del cinto pettorale e pelvico indica che non fosse un adulto anziano. L'esemplare \u00e8 esposto presso l'Urwelt-Museum Hauff, Holzmaden. L'esatta posizione filogenetica di \"Hauffiosaurus\" all'interno di Plesiosauria deve ancora essere risolta, sebbene Vincent (2011) affermi che potrebbe \"essere ragionevolmente collocato all'interno di Pliosauroidea\".\nUna seconda specie, \"H. tomistomimus\", \u00e8 stata descritta da Roger Benson, Hilary F. Ketchum, Leslie No\u00e8 e Marcela G\u00f3mez-P\u00e9rez nel 2011. \u00c8 noto grazie all'olotipo, MMUM LL 8004, uno scheletro tridimensionale quasi completo conservato e articolato, trovato nella zona a \"Hildoceras bifrons\" (181.2-180.7 milioni di anni fa) del membro Alum Shale (Formazione Whitby Mudstone), risalente al primo stadio del Toarciano. Questo scheletro \u00e8 stato scoperto nello Yorkshire, Inghilterra. L'olotipo di \"H. tomistomimus\" \u00e8 lungo circa 4,83 metri (16 piedi). Benson \"et al.\" (2011) ha riassegnato la specie \"Macroplata longirostris\" (originariamente \"Plesiosaurus longirostris\") ad \"Hauffiosaurus\". La terza specie, \"H. longirostris\", \u00e8 costituita dal solo olotipo, MCZ 1033, ritrovato nella zona a \"Harpoceras serpentinum\" (182.7-181.2 milioni di anni fa) del Jet Rock Member (Formazione Whitby Mudstone), risalente al primo Toarciano dello Yorkshire, Inghilterra.\nClassificazione.\nSmith &amp; Dyke (2008), furono i primi ad ipotizzare che \"Hauffiosaurus\" fosse un pliosauroide basale. Benson, Ketchum, No\u00e8 e G\u00f3mez-P\u00e9rez, che assegnarono due ulteriori specie a questo genere, confermarono l'affinit\u00e0 di questo taxon con i Pliosauroidea usando l'analisi cladistica basata sull'analisi di Ketchum e Benson (2010). Il cladogramma di seguito mostra gli studi Benson \"et al.\" (2011):\nCon la descrizione di \"Marmornectes\" (2011), Ketchum e Benson hanno suggerito per la prima volta che molti plesiosauri e pliosauroidi basali sono membri di Pliosauridae e Rhomaleosauridae. Sia Rhomaleosauridae che Pliosauridae furono trovati monofiletici e le relazioni tra le specie di \"Hauffiosaurus\" rimasero le stesse. Il cladogramma di seguito mostra gli studi di Ketchum &amp; Benson (2011):\nPaleoecologia.\nDieta.\nPochi plesiosauriani del Giurassico inferiore hanno un muso lungo e sottile caratteristico di \"Hauffiosaurus\", una forma che di solito viene accostata ad una dieta a base di pesce (ittiofagia). I denti sono sottili e allungati e possiedono sottili creste longitudinali. Questo tipo di denti, abbinati al lungo rostro visto in questo genere, \u00e8 efficace nel predare prede morbide, come pesci e molluschi."}
{"id": "2883987", "revid": "1318658", "url": "https://it.wikipedia.org/wiki?curid=2883987", "title": "Giuseppe Cannata", "text": "Biografia.\n\u00c8 stato sindaco di Taranto, senatore della Repubblica, dirigente della federazione tarantina e di quella pugliese del PCI, nonch\u00e9 membro del Comitato Centrale dello stesso partito.\nGiuseppe Cannata, \u00e8 nato a Messina nel 1930, ma ha svolto le tappe pi\u00f9 importanti della sua vita in Puglia, a Taranto, dove nel 1947 a soli 17 anni si iscrisse al Partito Comunista.\nDal 1948 assume incarichi di dirigente della federazione giovanile: segretario provinciale e poi regionale, e componente della direzione nazionale, nel periodo in cui la \"Giovanile\", la Fgci, era diretta da Enrico Berlinguer.\nDopo l'esperienza nella federazione giovanile comunista, nel 1958 \u00e8 vicesegretario della federazione provinciale del Pci di Taranto. E dieci anni pi\u00f9 tardi, nel 1968, diventa segretario. Sar\u00e0 alla guida dei comunisti jonici fino agli ultimi mesi del 1975, quando \u00e8 chiamato a Bari a dirigere la federazione pugliese. La segreteria regionale dura fino all'estate del 1976, perch\u00e9 nel luglio di quell'anno \u00e8 eletto sindaco di Taranto. Ricopre la carica di primo cittadino fino al 1983. La Giunta Cannata realizza i primi asili nido a Taranto, un piano di edilizia scolastica e popolare rivolto in primo luogo a fasce sociali pi\u00f9 povere e giovani coppie; d\u00e0 avvio al risanamento della Citt\u00e0 Vecchia e rivendica per un territorio ferito dall'impatto dell'industria in primo luogo siderurgica un nuovo orizzonte di sviluppo chiedendo diversificazione produttiva e ponendo l'attenzione alla questione ambientale.\nNel 1983, si candida e viene eletto senatore nel collegio di Taranto per il Pci (54.946 voti, 39.35%). A Palazzo Madama Cannata si distingue per competenza e passione e acquista posizioni di rilievo all'interno del proprio gruppo. Diventa componente del direttivo del Gruppo Comunista, \u00e8 eletto vicepresidente della Commissione finanza e Presidente della Commissione bicamerale per gli interventi nel Mezzogiorno. Successivamente entra nell'ufficio di presidenza dei senatori Pci. Si impegna per il Mezzogiorno, per le autonomie locali e per la legislazione sociale. Le elezioni politiche del 1987 lo vedono riconfermato senatore della Repubblica e viene eletto segretario del gruppo comunista al Senato. A causa della sua morte nel 1990 non riesce a completare la legislatura. A sostituirlo \u00e8 il sen. Giovanni Pellegrino."}
{"id": "2883993", "revid": "247933", "url": "https://it.wikipedia.org/wiki?curid=2883993", "title": "Mishawaka (Indiana)", "text": ""}
{"id": "2884001", "revid": "1573940", "url": "https://it.wikipedia.org/wiki?curid=2884001", "title": "Lysmata grabhami", "text": "Lysmata grabhami () \u00e8 un crostaceo d'acqua marina appartenente alla famiglia degli Hippolytidae.\nDistribuzione.\n\u00c8 diffuso soprattutto nell'oceano Atlantico."}
{"id": "2884009", "revid": "666668", "url": "https://it.wikipedia.org/wiki?curid=2884009", "title": "Jos\u00e9 Per\u00e1cio", "text": "Carriera.\nPer\u00e1cio gioc\u00f2 in svariati club brasiliani mentre con la Nazionale brasiliana disput\u00f2 il Campionato mondiale di calcio 1938 giocando quattro partite e segnando tre gol."}
{"id": "2884011", "revid": "1573940", "url": "https://it.wikipedia.org/wiki?curid=2884011", "title": "Lysmata", "text": "Lysmata \u00e8 un genere di crostacei appartenenti alla famiglia degli Hippolytidae."}
{"id": "2884014", "revid": "1573940", "url": "https://it.wikipedia.org/wiki?curid=2884014", "title": "Hippolytidae", "text": "Gli Hippolytidae sono una famiglia di crostacei decapodi appartenenti alla superfamiglia Alpheoidea."}
{"id": "2884016", "revid": "1573940", "url": "https://it.wikipedia.org/wiki?curid=2884016", "title": "Alpheoidea", "text": "Alpheoidea \u00e8 una superfamiglia di crostacei decapodi appartenenti all'infraordine Caridea."}
{"id": "2884025", "revid": "106908", "url": "https://it.wikipedia.org/wiki?curid=2884025", "title": "Marjorie Reeves", "text": "Biografia.\nStudi\u00f2 fino alle scuole superiori a Trowbridge, nella contea di Wiltshire in Gran Bretagna e si laure\u00f2 poi nel 1926 al \"St. Hugh's College\" di Oxford, in storia moderna. Fu una donna molto semplice che adorava la compagnia e la gioia delle piccole cose.\nInizi\u00f2 subito l'attivit\u00e0 di insegnante che la accompagn\u00f2 per tutta la vita, anche se poi divenne pi\u00f9 nota per la sua attivit\u00e0 di storica. Il suo primo incarico fu alla \"Roan School\" di Greenwich dove rimase per due anni dal 1927 al 1929. Pass\u00f2 poi al \"Westfield College\" di Londra dove insegn\u00f2 per altri due anni e poi al altri incarichi, prima di assumere la cattedra di storia al \"St. Anne's College\" di Oxford dove rimase per trentasei anni, fino al 1974. Fu anche consulente del Ministero dell'Educazione inglese dal 1947 al 1961.\nLa sua attivit\u00e0 di storica ebbe inizio mentre insegnava a Londra agli inizi degli anni trenta ma scopr\u00ec dopo alcuni anni, presso il \"St. Anne's College\" il manoscritto del Liber Figurarum dell'abate Gioacchino da Fiore, curandone l'edizione critica insieme con Beatrice Hirsch-Reich e Leone Tondelli. Nel 1946 incontr\u00f2 il massimo studioso del pensiero di Gioacchino, il tedesco Herbert Grundmann, mentre negli anni cinquanta comp\u00ec il primo di tanti viaggi in Italia. Scrisse un saggio nel 1969 dal titolo \"Joachim of Fiore and the Myth of the Eternal Evangel in the Nineteenth and Twentieth Centuries\".\nElla si rec\u00f2 pi\u00f9 volte nella citt\u00e0 di San Giovanni in Fiore, inizialmente rimanendo sbigottita dalla povert\u00e0 economica e culturale del paese nei primi anni '50. Poi per\u00f2, nei decenni successivi, grazie anche all'istituzione del Centro Studi, al suo primo congresso internazionale, e all'apertura dell'Abbazia Florense nel 1989, la studiosa, invitata all'inaugurazione dei vari eventi, si sent\u00ec profondamente commossa dal \u00abrinnovato pensiero di Gioacchino, dal ritorno del suo spirito fra le mura cittadine e dal ritrovato entusiasmo popolare, che per una volta ancora, rivedevano nella figura dell'Abate, la memoria di un popolo intero\u00bb.\nAd oggi la Reeves \u00e8 ritenuta la pi\u00f9 grande conoscitrice del pensiero di Gioacchino da Fiore, ed anche per questo motivo le fu conferita la cittadinanza onoraria di San Giovanni in Fiore. Lo studio portato avanti dalla Reeves \u00e8 di enorme e profondo valore, poich\u00e9 proprio grazie al suo interesse per Gioacchino, ed ai relativi studi ha fatto conoscere Gioacchino e il suo pensiero, in molte universit\u00e0 degli Stati Uniti. Ed \u00e8 sempre grazie alla Reeves che si \u00e8 diffuso a livello internazionale il pensiero gioachimita, un pensiero che ha influenzato anche le tendenze artistiche del periodo contemporaneo, come nel movimento della New Age.\nIncoraggi\u00f2 anche altri suoi colleghi a studiare assieme a lei la vita di Gioacchino e decise di pubblicare nel 1992, \"Prophetic Rome in the High Renaissance Period\", al quale partecip\u00f2 con la prefazione ed un articolo.\nNel corso della sua lunga esistenza viaggi\u00f2 diffusamente in Europa e negli Stati Uniti ed in particolare a San Giovanni in Fiore che divenne una delle sue mete estive preferite.\nInsegn\u00f2, storia medioevale, per alcuni anni, alla Columbia University di New York ed alla University of California a Berkeley vicino a San Francisco in California.\nMor\u00ec, all'et\u00e0 di 98 anni, nella sua casa di Oxford che fu la sua citt\u00e0 di residenza per oltre la met\u00e0 della sua vita."}
{"id": "2884028", "revid": "1573940", "url": "https://it.wikipedia.org/wiki?curid=2884028", "title": "Mystery (Wang Fei)", "text": "Mystery (caratteri cinesi: \u8ff7; pinyin: m\u00ed; tradotto come \"mistero\") \u00e8 un album studio mandopop dell'artista cinese Wang Fei, conosciuta anche come Faye Wong, registrato ad Hong Kong nel 1994.\nQuesto \u00e8 stato il primo album interamente cinese dell'artista, sebbene avesse gi\u00e0 incluso alcune canzoni cinese nei precedenti album del 1993 \"No Regrets\" e \"100.000 Whys\". La prima traccia di \"Mystery\", \"I'm Willing\" (tradotta in italiano come \"Sono volenterosa\"), ha avuto successo istantaneo, donando a Faye la fama in tutta l'Asia orientale."}
{"id": "2884029", "revid": "767487", "url": "https://it.wikipedia.org/wiki?curid=2884029", "title": "Beat Again", "text": "Beat Again \u00e8 un brano musicale della boy band britannica JLS, estratto come primo singolo dall'album \"JLS\", lavoro di debutto del gruppo. Il singolo \u00e8 stato inizialmente pubblicato in versione digitale sull'iTunes Store britannico e irlandese."}
{"id": "2884032", "revid": "74801", "url": "https://it.wikipedia.org/wiki?curid=2884032", "title": "Sedalia (Missouri)", "text": "Sedalia \u00e8 una citt\u00e0 degli Stati Uniti d'America, nella Contea di Pettis, nello stato del Missouri.\nSi estende su un'area di e, al censimento del 2000, la sua popolazione risultava di abitanti. Secondo la stima dello United States Census Bureau, nel 2006 la popolazione era salita a .\nSedalia \u00e8 sede della Fiera dello Stato del Missouri e dello \"Scott Joplin Ragtime Festival\"."}
{"id": "2884034", "revid": "599013", "url": "https://it.wikipedia.org/wiki?curid=2884034", "title": "Edgardo Andrada", "text": "Carriera.\nClub.\nInizialmente tent\u00f2 la carriera nella pallacanestro; dedicatosi al calcio, dopo aver fallito il provino come portiere per il San Lorenzo si accas\u00f2 al Rosario Central, squadra della sua citt\u00e0 natale, iniziando a giocare da professionista nel 1960, rimanendo con la societ\u00e0 fino al 1969. giocando in tutto 283 partite. In quell'anno, infatti, si trasfer\u00ec al Vasco da Gama, in Brasile, ricoprendo il ruolo di titolare fino al 1975, e venendo riconosciuto come uno dei migliori giocatori del club (nel 2006 \u00e8 stato nominato secondo miglior portiere della storia del Vasco). Ha legato il suo nome al millesimo gol di Pel\u00e9, sub\u00ecto il 19 novembre 1969 allo stadio Maracan\u00e3, su calcio di rigore. Giocando con la societ\u00e0 brasiliana vinse il Campeonato Carioca del 1970, la Bola de Prata della rivista Placar come miglior portiere del Primeiro Campeonato Nacional de Clubes, e il campionato 1974. Nel 1976 pass\u00f2 al Vit\u00f3ria, giocando il campionato nazionale, per poi tornare in patria nel 1977, giocando 122 partite per il Col\u00f3n di Santa Fe fino al 1982, anno in cui dopo sedici partite per il Renato Cesarini si ritir\u00f2 dalla carriera agonistica.\nNazionale.\nGioc\u00f2 per l' durante il Campeonato Sudamericano de Football di ."}
{"id": "2884036", "revid": "125290756", "url": "https://it.wikipedia.org/wiki?curid=2884036", "title": "Circuito di Bathurst", "text": "Il circuito di Bathurst (in inglese, ufficialmente, Mount Panorama Circuit) \u00e8 un circuito motoristico australiano di Bathurst (Nuovo Galles del Sud).\n\u00c8 famoso per i suoi saliscendi e per i muretti che delimitano la maggior parte del tracciato, ricavato da strade aperte al traffico.\nStoria.\nIl circuito \u00e8 stato inaugurato nel 1938, il giorno di Pasqua, con la prima gara automobilistica e motociclistica. Ogni anno, l'impianto ospita la 12 Ore di Bathurst valida per l'Intercontinental GT Challenge (solitamente a febbraio) e la Bathurst 1000 della Supercars (ad ottobre).\nSono diversi i casi di morte registrati in gara, l'ultimo nel 2006. L'incidente di Mike Burgmann nel 1986 comport\u00f2 l'unica modifica al circuito, fatta nel 1987 con l'aggiunta di una chicane denominata The Chase, nel lunghissimo rettilineo Conrod Straight, prima della curva che porta al traguardo, la Murray's Corner.\nNel 1992 l'ex campione del mondo di Formula 1 Dennis Hulme vi trov\u00f2 la morte a causa di un infarto, occorsogli durante la 1000\u00a0km di quell'anno.\nPiloti deceduti.\nSotto, vi \u00e8 un elenco dei piloti morti durante una gara sul circuito di Bathurst. Da ricordare, inoltre, due spettatori morti nel 1955, centrati da un'auto."}
{"id": "2884037", "revid": "1573940", "url": "https://it.wikipedia.org/wiki?curid=2884037", "title": "Like Wind", "text": "Like Wind (\u5982\u98a8) \u00e8 un EP del 1993 della cantante pop cinese Wang Fei, conosciuta anche con il nome d'arte di Faye Wong."}
{"id": "2884039", "revid": "179980", "url": "https://it.wikipedia.org/wiki?curid=2884039", "title": "Edgardo Norberto Andrada", "text": ""}
{"id": "2884040", "revid": "106908", "url": "https://it.wikipedia.org/wiki?curid=2884040", "title": "Andrada", "text": ""}
{"id": "2884041", "revid": "466539", "url": "https://it.wikipedia.org/wiki?curid=2884041", "title": "Claudia Galanti", "text": "Biografia.\nCarriera.\nModella dal 1998, ha sfilato per varie case di moda in Sud America, in Europa, in Nord America, in Francia e in Italia. Nel 1999 prende parte alla serie televisiva \"Lux\" e al film per il cinema \"Catastrofe imminente\". Dal 2006 al 2009 ha partecipato, come inviata e valletta, al programma di Rete 4 \"Stranamore\". Dal 2007 al 2009 ha partecipato, come co-conduttrice e showgirl, al programma di Rai 2 \"Scorie\". Ha partecipato inoltre a due videoclip del rapper statunitense Coolio: \"Boyfriend\" nel 2007, assieme a Bel\u00e9n Rodr\u00edguez e \"Change\" nel 2008. Tra il 2006 e il 2010 \u00e8 stata al centro del gossip italiano perch\u00e9 nel corso di quegli anni \u00e8 stata sentimentalmente legata con alcuni personaggi famosi in Italia.\nNella primavera 2010 ha partecipato alla settima edizione de \"L'isola dei famosi\", reality show di Rai 2 che le ha dato popolarit\u00e0 e successo. Nell'autunno 2010 \u00e8 stata la \"Cover Girl\" protagonista del \"calendario sexy 2011\" di \"For Men Magazine\". Dal maggio 2010 in poi partecipa, come ospite e opinionista a numerosi programmi televisivi, fra cui \"L'Italia sul 2\", \"Quelli che il calcio\", \"Le amiche del sabato\", \"Domenica Cinque\", \"Verissimo\" e \"Domenica Live\". Nell'estate 2011 ha partecipato alla rubrica \"Page 3\" del programma di Italia 1 \"Tabloid\", e quindi al calendario del programma. Nell'inverno del 2013 ha partecipato come giudice alla prima edizione talent show di La 5 \"Fashion Style\".\nNella primavera 2016 torna in televisione prendendo parte come concorrente all'undicesima edizione de \"L'isola dei famosi\", condotto da Alessia Marcuzzi su Canale 5, venendo eliminata nel corso della seconda puntata con il 77% dei voti. Dal 14 luglio 2017 prende parte al programma \"#Estate\", condotto da Alfonso Signorini in seconda serata su Canale 5, come protagonista di una rubrica di cucina assieme allo chef stellato Andrea Berton.\nVita privata.\nNell'estate del 2010 Claudia Galanti si \u00e8 fidanzata con il noto imprenditore francese Arnaud Mimran: la coppia, nel corso del tempo, ha avuto tre figli, Liam Elijah, nato il 3 aprile 2011, Tal Harlow, nata l'8 giugno 2012 e Indila Carolina Sky, nata il 21 marzo 2014 e deceduta il 3 dicembre 2014 poco prima dell'alba, a causa di un batterio, per soffocamento durante il sonno. Siccome tutti i tre figli di Claudia Galanti e Arnaud Mimran sono nati presso la clinica \"American Hospital of Paris\", spesso la stampa italiana ha scritto che sarebbero nati, visto il nome della clinica, a Parigi, mentre in realt\u00e0 sono nati a Neuilly-sur-Seine in quanto la clinica si trova fuori dal territorio comunale della capitale francese. Nell'estate 2014 Arnaud Mimran ha chiuso la relazione con la Galanti."}
{"id": "2884047", "revid": "1305772", "url": "https://it.wikipedia.org/wiki?curid=2884047", "title": "Ostrovskij rajon", "text": "Ostrovskij rajon "}
{"id": "2884052", "revid": "110157", "url": "https://it.wikipedia.org/wiki?curid=2884052", "title": "Ostrovskij rajon (Oblast' di Pskov)", "text": "L'Ostrovskij rajon () \u00e8 un rajon dell'Oblast' di Pskov, nella Russia europea; il capoluogo \u00e8 Ostrov. Istituito il 1\u00ba agosto 1927, ricopre una superficie di 2.435 chilometri quadrati ed \u00e8 solcato da numerosi fiumi, tra i quali il Velikaja."}
{"id": "2884055", "revid": "767487", "url": "https://it.wikipedia.org/wiki?curid=2884055", "title": "Everybody in Love", "text": "Everybody in Love \u00e8 un brano musicale della boy band britannica JLS, estratto come secondosingolo dall'album \"JLS\", lavoro di debutto del gruppo.\nIl singolo \u00e8 stato inizialmente pubblicato in versione digitale sull'iTunes Store il 1\u00ba novembre 2009, per poi essere pubblicato su supporto fisico il giorno seguente. \"Everybody in Love\" \u00e8 il secondo singolo del gruppo a raggiungere la vetta della classifica dei singoli pi\u00f9 venduti nel Regno Unito."}
{"id": "2884057", "revid": "293163", "url": "https://it.wikipedia.org/wiki?curid=2884057", "title": "Apollo e Dafni", "text": "Apollo e Dafni (titolo tradizionale Apollo e Marsia) \u00e8 un dipinto a olio su tavola (21x39 cm) del Perugino, databile al 1483 circa e conservato nel Museo del Louvre di Parigi.\nStoria.\nIl dipinto viene in genere indicato come uno tra i pi\u00f9 rappresentativi della committenza di Lorenzo il Magnifico, imbevuto di complessi significati legati alle dottrine dell'Accademia neoplatonica e con una lettura in chiave encomiastica e cristiana della mitologia antica. La stessa nudit\u00e0 dei protagonisti rimanda al mondo antico.\nL'opera pervenne al Louvre per acquisto nel 1883, con l'attribuzione a Raffaello.\nDescrizione e stile.\nIn un sereno paesaggio campestre, tra dolci colline che sfumano in lontananza punteggiate da segni della presenza umana, sono ritratti in primo piano Apollo stante a destra, col bastone e, appoggiata vicino a lui, la lira, suo tipico strumento, e un ragazzo seduto che suona il flauto a sinistra. Tradizionalmente il ragazzo \u00e8 identificato con Marsia, ma studi pi\u00f9 accurati, visto che il personaggio non \u00e8 un satiro, hanno concluso che si tratti di Dafni, il giovane pastore inventore della zampogna e del canto bucolico che mor\u00ec d'amore per Apollo.\n\"Dafni\" infatti \u00e8 simile per significato a Lorenzo (de' Medici), e la sua passione per Apollo \u00e8 un'allusione alla vocazione per le arti, la bellezza e la poesia. La figura di Apollo cita la posa dell'\"Hermes\" di Prassitele, mentre Dafni riprende un \"Hermes a riposo\" di Lisippo. Queste citazioni dell'antico omaggiano la cultura umanistica e accrescono il carattere elitario dell'opera, capace di essere pienamente letta solo dalla ristretta cerchia degli accademici fiorentini e dei loro associati, con l'ambientazione naturale che diventa simbolo di un nuovo \"hortus conclusus\", inteso come paradiso intellettuale. \nLa composizione \u00e8 bilanciata accuratamente, con una luce che modella dolcemente i corpi dei protagonisti, secondo un ideale di pacata armonia tipica delle corte medicea del tempo, che sottintende l'allegoria dell'armonia e della pace di Firenze sotto il Magnifico. Il paesaggio \u00e8 privo di asperit\u00e0 in favore di dolci colline ondulate, senza n\u00e9 tempo n\u00e9 luogo."}
{"id": "2884058", "revid": "36426", "url": "https://it.wikipedia.org/wiki?curid=2884058", "title": "Apollo e Marsia", "text": ""}
{"id": "2884059", "revid": "174919", "url": "https://it.wikipedia.org/wiki?curid=2884059", "title": "Fascia (comune)", "text": ""}
{"id": "2884062", "revid": "767487", "url": "https://it.wikipedia.org/wiki?curid=2884062", "title": "Rabbit Junk", "text": "I Rabbit Junk sono un gruppo musicale digital hardcore statunitense, formato nel 2004 a Seattle dall'ex-frontman dei The Shizit JP Anderson. La loro musica risente di influenze hip hop, black metal e new wave, con sonorit\u00e0 definite da JP come hardclash.\nStoria.\nInizi, \"Rabbit Junk\" e \"REframe\".\nI Rabbit Junk si formano nel 2004 dopo lo scioglimento del primo gruppo di JP; i The Shizit. Con l'ingaggio della cantante addizionale Jeniffer \"Sum Grrl\" Bernett alla band, il duo pubblica \"Rabbit Junk\" nel 2004. L'anno successivo il gruppo firma un contratto con la Glitch Mode Recordings e pubblica il successivo \"REframe\", che d\u00e0 alla formazione maggiore successo.\nIn quest'album mostrano sonorit\u00e0 pi\u00f9 dure e influenze da vari generi, tra i quali black metal, industrial metal e digital hardcore, particolarmente influenzati dai The Mad Capsule Markets. \u00c8 stato realizzato un video per la canzone \"In Your Head No One Can Hear You Scream\", prodotto dalla Kandycore Design Company. Il progetto si trasforma quindi in una band dal vivo, con l'aggiunta di chitarristi e percussionisti ai concerti.\nDopo la pubblicazione di \"REframe\" i Rabbit Junk sono apparsi con la canzone \"Industrial IS Dead\" nella compilation della Glitch Mode \"Hordes of the Elite\". Successivamente hanno realizzato una cover degli Atari Teenage Riot, \"Start the Riot\", pubblicata nell'album di tributo al gruppo tedesco della D-Trash Records, \"The Virus Has Been Spread\".\nDal 2007.\nNell'ottobre 2007 i primi due album dei Rabbit Junk vengono rimasterizzati da Tom Baker, che ha lavorato con artisti come Marilyn Manson, Nine Inch Nails e The Bloodhound Gang, quando la band firma un contratto con la Full Effect Records. Viene quindi pubblicato il terzo album di studio, \"This Life Is Where You Get Fucked\", il 28 aprile 2008. Il disco \u00e8 un concept album, consta di tre suite, \"Ghetto Blasphemer\", \"This Death Is Where You Get Life\" e \"The Struggle\", ciascuna con i propri temi e le proprie influenze.\nNel settembre 2008 i Rabbit Junk pubblicano tre nuove tracce sul loro MySpace ufficiale, intitolate \"Power\", \"Blood\" e \"Home\". La seconda parte della suite \"Ghetto Blasphemer\", basata sui lavori di Lovecraft, \u00e8 stata pubblicata nel luglio 2009 nel loro sito ufficiale. Anderson ha annunciato nel MySpace che la seconda parte di \"This Death Is Where You Get Life\" \u00e8 ancora in via di completamento e sar\u00e0 presto pubblicata."}
{"id": "2884068", "revid": "31090753", "url": "https://it.wikipedia.org/wiki?curid=2884068", "title": "Distretto di Ostrov", "text": ""}
{"id": "2884069", "revid": "1543377", "url": "https://it.wikipedia.org/wiki?curid=2884069", "title": "One Shot (JLS)", "text": "One Shot \u00e8 un brano musicale della boy band britannica JLS, estratto il 22 febbraio 2010 come terzo singolo dall'album \"JLS\", lavoro di debutto del gruppo. Il singolo \u00e8 arrivato alla sesta posizione dei singoli pi\u00f9 venduti nel Regno Unito."}
{"id": "2884080", "revid": "31789", "url": "https://it.wikipedia.org/wiki?curid=2884080", "title": "Hortus conclusus", "text": "L'hortus conclusus (latino, traducibile in italiano come \"giardino recintato\") \u00e8 la forma tipica di giardino medievale, legato soprattutto a monasteri e conventi.\nDescrizione.\nCome dice il nome stesso, si tratta di una zona verde, in genere di piccole dimensioni, circondata da alte mura, dove i monaci coltivavano essenzialmente piante e alberi per scopi alimentari e medicinali. Pressoch\u00e9 sconosciuta era la funzione decorativa.\nLo sfaldamento dell'impero, le distruzioni e il lungo intervallo di anarchia e di saccheggi barbarici avevano impedito la trasmissione dei modelli delle ville e dei giardini romani e, mancando gli esempi concreti e la letteratura di riferimento, il risveglio dell'interesse per la natura \u00e8 stato lento. Soprattutto ha dovuto ricominciare con l'ammirazione del paesaggio e il tentativo di riprodurlo in miniatura all'interno di un recinto.\nUna notevole influenza \u00e8 stata esercitata dagli arabi che, oltre alla loro cultura, esportavano nuove variet\u00e0 di cedri, aranci e limoni e le raffinate tecniche di irrigazione imparate dai babilonesi e dagli egiziani. Il loro gusto nel piantumare e crescere ulivi, melograni, mandorli, albicocchi, peri, e numerose variet\u00e0 di agrumi si diffonde in tutto il bacino del Mediterraneo tanto che in dialetto siciliano i frutteti vengono ancora chiamati \u201cgiardini\u201d, proprio per il loro aspetto ridente.\nFiori, aromi, giochi d'acqua, animali animano i giardini arabi, tesi alla ricerca di una serenit\u00e0 che riproduca il paradiso promesso nell'Aldil\u00e0. I cinque sensi vengono finalmente appagati: la vista dai colori, l'olfatto dai profumi delle essenze in fiore, il gusto dai frutti succosi, il tatto dalla freschezza delle foglie mosse dall'alitare del vento e l'udito dal mormorio dell'acqua e dal cinguettio degli uccelli. Il poeta Ibn B\u00e1sr\u00fbn descrive la reggia palermitana di Ruggero II, il primo re di Sicilia: \"Ecco i giardini, cui la vegetazione riveste di vaghissimi palii, / Ricoprendo il suolo olezzante con drappi di seta del Sind! / [...] Vedi gli alberi carichi delle frutta pi\u00f9 squisite; / Ascolta gli augelli che a lor costume cianciano a gara dall'alba al tramonto!\". Un altro poeta, Ibn Hamdi\u00ees, descrive un palazzo nella contrada siciliana di Bug\u00eca dove un canale d'acqua sembrava argento liquefatto e in una vasca vi erano alberi d'oro e d'argento i cui rami erano zampilli e sui cui bordi bocche di giraffe, leoni e uccelli gettavano acqua. \nEra inoltre diffuso l'uso di grandi bacini, usati per la raccolta delle acque piovane e trasformati in luoghi di delizia sui quali si affacciavano sontuosi casini, in alcuni casi posti addirittura al centro su un isolotto. Oggi questi fasti vivono solo nelle cronache dei contemporanei e nei sopravvissuti esempi andalusi e nordafricani. Il domenicano Leonardo Alberti che visit\u00f2 Palermo nel 1526 rimase affascinato dai numerosi giardini arabi che ancora vi sorgevano: \"belli et vaghi giardini, pieni con molto ordine di cedri, limoni, naranzi, et altri frutti gentili [...] ruscelletti di chiare acque mormorando soavemente [...] alcune isolette artificiosamente attorniate dalle dette acque coperte sempre di verdi herbette\".\nL'imperatore Federico II, nipote di Ruggero II, mantenne una erudita corte di artisti e letterati, costru\u00ec castelli e conserv\u00f2 la tradizione normanna dei giardini - a sua volta desunta da quella araba che l'aveva preceduta - affidandone la costruzione a tecnici musulmani fatti venire appositamente dall'Oriente. Le forme di questi primitivi spazi verdi medievali sono essenziali e ridotte nelle dimensioni: un prato con al centro un pozzo, due vialetti perpendicolari con ai bordi fiori ed erbe medicinali e aromatiche. \nParadossalmente sono proprio i religiosi a vedere i limiti di una simile concezione della vita umana e con la fondazione delle prime comunit\u00e0 monastiche nel V e VI secolo viene attentamente rivalutato il lavoro manuale, i chiostri diventano fruttiferi con meli, peri, peschi, mandorli e, attorno al complesso religioso, sorgono vigne, uliveti, frutteti e orti che ben presto si trasformano in poderi modello dove sperimentare le nuove colture portate dai saraceni e dai crociati. L'importanza del chiostro aumenta divenendo centro fisico ma anche spirituale e intellettuale della vita del monaco e alla coltivazione delle erbe officinali e aromatiche in alcuni casi seguono anche eccessi tanto che nel 1216 ai vallombrosiani viene proibito di tenere nei chiostri fiere e uccelli esotici per diletto.\nSe la riscoperta del giardino in periodo medievale pu\u00f2 dirsi opera dei religiosi il suo successivo sviluppo \u00e8 soprattutto laico. Nel IX secolo Carlo re dei franchi d\u00e0 vita al Sacro Romano Impero: \u00e8 l'inizio di una lenta ma costante ripresa economica. Nel \"Capitulare de villis vel de curtibus imperatoris\" - una raccolta di prescrizioni e consigli sulla costruzione e manutenzione delle propriet\u00e0 imperiali - si suggerisce che i giardini e i broli siano cinti da siepi o muri, che all'interno ci siano fiori e ortaggi, piante aromatiche e alberi da frutto. Sono evidenti le influenze orientali, desunte dalle tradizioni di Bisanzio e Bagdad dove al tempo si fondevano le esperienze arabe, persiane e greche.\nLa fama di queste realizzazioni si sparge in tutta Italia ma solo in Toscana trova un ambiente pronto a recepire la nuova tendenza. Questo soprattutto grazie al successo dei suoi mercanti, agli scambi anche culturali con paesi lontani e al benessere economico diffuso che permettevano lo sviluppo di una folta classe di imprenditori desiderosi di porsi in evidenza e di fare del giardino un teatro insostituibile della loro vita quotidiana.\nRadicandosi sui colli della Firenze comunale il giardino si laicizza tornando a essere luogo di svago e di ozio intellettuale come ai tempi della Roma imperiale. Cos\u00ec i piccoli giardini e gli aranceti di religiosi e privati sorti entro le mura si ampliano scegliendo ubicazioni sempre pi\u00f9 amene. L'esempio classico \u00e8 quello descritto intorno al 1350 da Boccaccio nel Decameron, un giardino che si ritiene fosse ubicato presso l'attuale villa Palmieri, sulle pendici di Fiesole: \"fattosi aprire un giardino che di costa era al palagio, che tutto era da torno murato, se n'entrarono [...] Esso avea dintorno da s\u00e9 e per lo mezzo in assai parti vie ampissime; e tutte allora fiorite s\u00ec grande odore per lo giardin rendevano [...] Le latora delle quali vie tutte di rosai bianchi e vermigli e di gelsomini erano quasi chiuse [...] Quante e quali e come ordinate poste fossero le piante che erano in quel luogo, lungo sarebbe a raccontare [...] Nel mezzo del quale [...] era un prato di minutissima erba [...] chiuso dintorno di verdissimi e vivi aranci e cedri [...] Nel mezzo del qual prato era una fonte di marmo bianchissimo e con maravigliosi intagli\".\nQuesto della fonte al centro \u00e8 un elemento ricorrente nell'evoluzione degli spazi verdi medievali. Spesso \u00e8 identificata con la fonte dell'Eterna giovinezza o della Vita come quella celebre affrescata nel castello della Manta in provincia di Cuneo. Del resto nella Genesi II si legge: \"e il fiume fuoriusc\u00ec dal Paradiso per innaffiare il giardino, che divenne cos\u00ec diviso in quattro parti\" a formare aiuole fiorite o con erbe aromatiche (ruta, salvia, basilico, menta e tante altre di importazione) e negli esempi pi\u00f9 tardi anche un labirinto. Nei pressi, ma discostati, sorgevano i pomari (dove si coltivavano frutti commestibili come mele ma anche pere, prugne, nespole, castagne, ciliegie, nocciole, mandorle, fichi, noci e agrumi), verzieri (con gli ortaggi), viridari (insieme di alberi sempreverdi dove vivevano animali selvatici) e peschiere.\nIconografia nell'arte sacra.\nNel campo dell'arte sacra europea, l'\"hortus conclusus\" divenne presto simbolo del Giardino dell'Eden e della verginit\u00e0 di Maria. Si trova spesso raffigurato, anche tramite pochi accenni simbolici, in dipinti quali le \"Annunciazioni\" e in altre scene della vita della Vergine. Dopotutto, l'immagine dell\"'hortus conclusus\" \u00e8 ripresa da un passo biblico del \"Cantico dei cantici\", libro da sempre impiegato per comporre molti testi liturgici in onore di Maria Santissima"}
{"id": "2884083", "revid": "254401", "url": "https://it.wikipedia.org/wiki?curid=2884083", "title": "Clima spagnolo", "text": "La Spagna \u00e8 divisa in vari biomi. La causa di questa naturale suddivisione del territorio \u00e8 da ricercare soprattutto nelle differenze climatiche che distinguono molto bene i vari ambienti. La Spagna pu\u00f2, climaticamente, essere divisa in sei regioni principali:"}
{"id": "2884085", "revid": "47767", "url": "https://it.wikipedia.org/wiki?curid=2884085", "title": "Santuario della Beata Vergine del Soccorso (San Severo)", "text": "Il santuario della Beata Vergine del Soccorso di San Severo, altrimenti noto come chiesa di sant'Agostino, \u00e8 il maggiore santuario della diocesi severopolitana.\nStoria.\nDedicata in origine a san Pietro, la chiesa di sant'Agostino fu eretta nel XII secolo, e divenne sede dei padri agostiniani che vi affiancarono un monastero attestato gi\u00e0 nel 1319. Tornati in citt\u00e0 nel 1514, dopo un periodo di allontanamento, i monaci vi promossero il culto della Madonna nera, che nel 1857 sar\u00e0 eletta patrona egualmente principale della citt\u00e0 e diocesi affiancando san Severino e san Severo: secondo la tradizione, la statua sanseverese della Madonna del Soccorso - resa barocca nel 1760 dall'artista Nicola Antonio Brudaglio di Andria - sarebbe giunta dalla Sicilia nel 1564. Quando il monastero agostiniano venne definitivamente soppresso (1652), la devozione alla Madonna fu tenuta viva dai massari di campo (i possidenti), che dopo il 1679 si riunirono in confraternita.\nCompletamente ristrutturata tra il 1750 e il 1759, nel 1780 la chiesa fu arricchita dell'elegante facciata in pietra, opera di Pietro e Gregorio Palmieri. L'altare maggiore, opera del marmorario napoletano Vincenzo Palmieri, \u00e8 stato realizzato entro il 1768, mentre di poco successivi sono i due eleganti altari laterali, egualmente in marmo policromo, di san Michele e san Raffaele (quest'ultimo con statua lignea del 1750, opera di Domenico Urbano). Lo slanciato campanile barocco, invece, \u00e8 frutto di stratificazioni sette-ottocentesche.\nRadicali lavori di ammodernamento dell'interno furono eseguiti, sotto la direzione di Severino del Giudice, nel 1912. L'unica spaziosa navata fu decorata con fitti fregi neorinascimentali in stucco e cartapesta (di cartapesta \u00e8 finanche il calligrafico cassettonato) e si eresse una nuova cona marmorea, di gusto umbertino, per custodire la statua della Madonna. Degli stucchi preesistenti si conservano soltanto quelli della sobria cupola neoclassica.\nDegni di nota, inoltre, sono l'organo a canne (strumento di Pasquale d'Onofrio, 1815), il coro ligneo settecentesco, il presepe e la statua in legno dipinto di san Michele, entrambi di Giuseppe Catello (sec. XIX), nonch\u00e9 i grandi angeli reggifiaccola in legno dorato, ottocenteschi, posti ai lati dell'altare maggiore.\nLa chiesa, elevata a santuario nel 1957, \u00e8 grancia di San Nicola e sede dell'Arciconfraternita del Soccorso."}
{"id": "2884087", "revid": "422900", "url": "https://it.wikipedia.org/wiki?curid=2884087", "title": "Per\u00e1cio", "text": ""}
{"id": "2884090", "revid": "1104133", "url": "https://it.wikipedia.org/wiki?curid=2884090", "title": "Sticky &amp; Sweet Tour (album)", "text": "Sticky &amp; Sweet Tour \u00e8 il terzo album dal vivo della cantautrice statunitense Madonna, pubblicato il 26 marzo 2010.\nDescrizione.\nIl disco \u00e8 pubblicato insieme al DVD \"Sticky &amp; Sweet Tour\", che contiene l'intero concerto registrato a Buenos Aires, in Argentina, nel 2008.\nL'album contiene tredici tracce tratte dal tour: oltre alle canzoni pi\u00f9 rappresentative dell'album \"Hard Candy\" (tra le quali figurano \"She's Not Me\", \"Beat Goes On\" e \"Give It 2 Me\") troviamo anche una nuova versione del brano \"Vogue\", mixata con la base di \"4 Minutes\", la versione gitana del singolo \"La isla bonita\", cantata con il gruppo dei Gogol Bordello, e una nuova versione dance del brano \"Like a Prayer\" contenente un campionamento del successo di Meck, \"Feels Like Home\".\nL'album \u00e8 uscito in edizione CD+DVD, in download digitale e, per la prima volta nella sua carriera, in Blu-ray+CD.\nIl CD+DVD e il Blu-ray+CD sono stati pubblicati in Italia il 26 marzo 2010, in Regno Unito il 29 marzo, in Europa e nel resto del mondo il 30 marzo e negli Stati Uniti il 6 aprile.\nIn Italia, l'album ha debuttato alla posizione numero 2 nella classifica della FIMI.\nPer pubblicizzare il doppio disco \u00e8 stato diffuso il video di \"Miles Away\", contenuto solo nel DVD \"\", del 2009."}
{"id": "2884091", "revid": "110157", "url": "https://it.wikipedia.org/wiki?curid=2884091", "title": "Ostrovskij rajon (Oblast' di Kostroma)", "text": "L'Ostrovskij rajon () \u00e8 un rajon dell'Oblast' di Kostroma, nella Russia europea; il capoluogo \u00e8 Ostrovskoe. Ricopre una superficie di 2.446 chilometri quadrati ed \u00e8 solcato da alcuni fiumi, tra i quali il Mera."}
{"id": "2884094", "revid": "923674", "url": "https://it.wikipedia.org/wiki?curid=2884094", "title": "Movimento 5 Stelle", "text": "Il Movimento 5 Stelle, reso graficamente anche come MoVimento 5 Stelle e noto con l'acronimo M5S, \u00e8 un partito politico italiano fondato a Milano il 4 ottobre 2009 dal comico e attivista politico Beppe Grillo e dall'imprenditore del web Gianroberto Casaleggio sulla scia dell'esperienza del movimento \"Amici di Beppe Grillo\", attivo dal 2005, e delle \"liste civiche a Cinque Stelle\", presentate per la prima volta alle elezioni amministrative del 2009. In base all'atto costitutivo dell'associazione \"Movimento 5 Stelle\", registrato il 18 dicembre 2012 (in vista delle elezioni politiche del 2013), a Beppe Grillo competevano la presidenza e la rappresentanza legale. Tramite il blog e gli spettacoli di Grillo e attraverso il sito web del Movimento, venivano veicolate e promosse le riflessioni sulle iniziative politiche con l'ambizione di stimolare metodi di democrazia diretta, contrapposta alla democrazia rappresentativa, con una forte componente antipartitocratica. In occasione delle elezioni politiche del 2018, la rappresentanza legale viene trasferita al \"capo politico\", mentre Grillo rimaneva \"garante\" del Movimento; la testata ufficiale diventa \"Il Blog delle Stelle\", mentre il blog di Grillo si \"slega\" maggiormente dal Movimento.\nLe cinque stelle richiamate nel nome originariamente rappresentavano tematiche relative ad acqua pubblica, ambiente, mobilit\u00e0 sostenibile, sviluppo e connettivit\u00e0, poi modificate in acqua, ambiente, trasporti, connettivit\u00e0 e sviluppo e successivamente in beni comuni, ecologia integrale, giustizia sociale, innovazione tecnologica ed economia eco-sociale di mercato.\nIl Movimento 5 Stelle vede e promuove se stesso come organizzazione n\u00e9 di destra n\u00e9 di sinistra e post-ideologico e non si definisce un partito, preferendo locuzioni come \"libera associazione di cittadini\", \"non associazione\" o \"forza politica\". I militanti sono usualmente definiti \"Cinque Stelle\", \"pentastellati\" o \"grillini\", sebbene essi ritengano quest'ultima definizione riduttiva o volutamente distorsiva, preferendo invece quella di \"attivisti 5 Stelle\". Ideologicamente e organizzativamente, il Movimento \u00e8 stato paragonato ai Partiti Pirata nord-europei, al Movimento Occupy e agli Indignados spagnoli.\nNel Parlamento europeo ha aderito, fino al 2019, al gruppo politico euroscettico dell'Europa della Libert\u00e0 e della Democrazia Diretta, che ha contribuito a fondare insieme ad altre forze politiche nel 2014.\nStoria.\nMeetup.\nIl 16 luglio 2005 Beppe Grillo propone sul suo blog l'adozione del social network Meetup per comunicare e coordinarsi a livello locale. Il coordinamento di attivisti mediante Meetup era gi\u00e0 stato adottato nel 2003 da Howard Dean durante la campagna per le primarie del Partito Democratico degli Stati Uniti d'America.\nNascono cos\u00ec i primi 40 \"meetup\" \"Amici di Beppe Grillo\", inizialmente con l'obiettivo, secondo lo stesso Grillo, di \u00abdivertirsi, stare insieme e condividere idee e proposte per un mondo migliore, a partire dalla propria citt\u00e0. E discutere e sviluppare, se si crede, i miei post\u00bb. All'interno dei meetup si creano dei gruppi di lavoro tematici su argomenti comprendenti \"Tecnologia e innovazione\", \"Ufficio stampa-comunicazione\", \"Consumo critico\", \"Studio Moneta\", \"No Inceneritori\", ecc. \u00c8 da queste esperienze che viene chiesto a Grillo di candidarsi alle elezioni primarie per la scelta del candidato premier de L'Unione di centro-sinistra, previste per l'ottobre successivo.\nIn tre occasioni - il 17 dicembre a Torino, il 26 marzo a Piacenza e dal 16 al 18 giugno a Sorrento - i rappresentanti dei meetup \"Amici di Beppe Grillo\" tengono degli incontri nazionali alla presenza del comico. In queste circostanze, vengono discusse proposte per lo pi\u00f9 inerenti a questioni ambientali (es. l'impiego del trattamento meccanico-biologico dei rifiuti in luogo del ricorso agli inceneritori).\nIl 15 novembre 2006 nasce il meetup 280 che raccoglie cittadini, organizer degli altri forum con lo scopo di promuovere progetti concreti. Sar\u00e0 il meetup 280 che proporr\u00e0 il progetto liste civiche in democrazia diretta e dar\u00e0 la spinta creativa per costruire il soggetto politico successivo attraverso una serie di raduni nazionali auto gestiti: Lucca, Parma, Reggio Emilia e Salerno; e l'uso di diversi strumenti informatici come grillipedia, partecipa.info e rete di listeciviche. Da tale iniziativa nascer\u00e0 la prima lista civica italiana sostenuta da Beppe Grillo, \"Pescara in Comune\" sostenuta dal meetup \"Amici di Beppe Grillo Pescara\" con Stefano Murgo, gi\u00e0 organizer del gruppo 280, candidato Sindaco. La capacit\u00e0 di autogestione non sar\u00e0 apprezzata da altri gruppi e soprattutto da Grillo e Casaleggio che in antitesi apriranno il meetup 533 gestito da uno stagista della Casaleggio associati, Marco Canestrari. Il 4 ottobre 2009 il gruppo 280 port\u00f2 un documento per chiedere la nascita di un movimento politico democratico, ma tale istanza prima accettata da Beppe Grillo fu poi ignorata, \u00absono fermamente decisa a non sorvolare su questa faccenda della mancata lettura del nostro documento\u00bb, scrive Roberta Lombardi. Nel forum 280 ritroviamo molti dei politici che oggi siedono nelle istituzioni, da Giovanni Favia, Federica Salsi, Maurizio Buccarella, Andrea Cioffi, Dario Tamburrano, Federico Pizzarotti, Alfonso Bonafede, Andrea Colletti, Girolamo Pisano, Vittorio Bertola, Michele Pietrelli.\nNel corso del quarto raduno nazionale, tenutosi a Genova il 3 febbraio 2007, Beppe Grillo annuncia la volont\u00e0 di lasciare agli attivisti dei meetup locali uno spazio autogestito all'interno degli spettacoli del suo tour.\nIl 14 luglio 2007 i rappresentanti di alcune liste civiche partecipanti alle elezioni amministrative della primavera precedente si incontrano a Parma per la costituzione di un coordinamento nazionale fra \u00abassociazioni, movimenti, organizzazioni, liste civiche che praticano, promuovono, sperimentano la democrazia diretta e partecipativa\u00bb, e condividono un documento di intenti che tra gli obiettivi prioritari include l'istituzione dei referendum di tipo propositivo e abrogativo, l'elezione diretta del difensore civico, l'istituzione del bilancio partecipativo, il mandato vincolato per gli amministratori pubblici e le primarie aperte.\nSvolta del V-Day.\nIl 14 giugno 2007 Beppe Grillo lancia l'idea del \"Vaffanculo Day\" (o V-Day), una giornata di mobilitazione pubblica per la raccolta delle firme necessarie a presentare una legge di iniziativa popolare che mirasse a introdurre le preferenze nella vigente legge elettorale e impedisse la possibilit\u00e0 di candidare in Parlamento i condannati penali o chi avesse gi\u00e0 espletato due legislature.\nIl V-Day, che proseguiva l'iniziativa \"Parlamento pulito\" promossa da Beppe Grillo sin dal 2006, si tenne in numerose piazze italiane il successivo 8 settembre, data scelta per evocare lo stato di sbandamento in cui versava lo Stato, come in occasione dell'8 settembre 1943. Furono raccolte 336\u00a0000 firme, di molto eccedenti le 50\u00a0000 necessarie per il deposito della legge di iniziativa popolare. Per l'occasione Michele Serra conia il termine \u00abgrillismo\u00bb.\nSull'onda del successo ottenuto, eccedente le aspettative degli stessi organizzatori, per il 25 aprile 2008 fu organizzato il V2-Day, una seconda giornata di mobilitazione finalizzata alla raccolta di firme per tre referendum sull'editoria.\nIl 29 e 30 settembre 2007 a Lucca diversi membri dei meetup \"Amici di Beppe Grillo\" e di liste civiche locali, sulla spinta iniziale della discussione aperta in rete e sulla scia del precedente incontro di Perugia, definiscono le linee politiche per la costituzione di liste civiche. Il 10 ottobre Grillo d\u00e0 indicazioni su come creare le liste civiche.\nIl 1\u00ba dicembre 2013 si svolge a Genova il V3-Day a cui hanno preso parte un numero non definito di simpatizzanti del movimento.\nPartecipazioni alle elezioni amministrative del 2008.\nIl 24 gennaio 2008, mentre in Parlamento cade il governo Prodi II, Grillo annuncia che \u00abda oggi il blog fa politica attiva con un sito dedicato alle liste civiche, al cittadino che prende in mano il proprio destino, il proprio Comune, la propria Regione [...] Per un Nuovo Rinascimento\u00bb. Seguono quindi le regole base perch\u00e9 gli attivisti partecipino alle imminenti elezioni amministrative con liste \u00abcertificate\u00bb dallo stesso Grillo.\nDal 10 febbraio Grillo comincia a coordinare il movimento con dei comunicati politici e in quello del 15 febbraio scarta l'ipotesi di presentare una lista grillina gi\u00e0 alle elezioni politiche del 2008.\nAlle elezioni regionali siciliane del 13 e 14 aprile, la lista \"Amici di Beppe Grillo\" ottiene l'1,72% dei voti e la candidata alla presidenza Sonia Alfano ne consegue il 2,44%; al Comune di Roma la lista civica Amici di Beppe Grillo ottiene il 2,64% dei voti pur senza eleggere alcun consigliere; al Comune di Treviso, la lista civica \"Grillitreviso\" ottiene il 3,64% ed elegge un consigliere.\nListe Civiche a Cinque Stelle.\nIl 13 settembre 2008 al Cep di Genova Pra\u2019- Circolo Pianacci, si tiene la \u201cNotte grigio topo\u201d, una sorta di \u201crisposta\u201d alla \u201cNotte bianca\u201d del Comune di Genova, che aveva snobbato le periferie.\nIn quell\u2019occasione Beppe Grillo, accompagnato da Marco Travaglio, annuncia a sorpresa la nascita delle \u201cListe 5 Stelle\u201d, che avranno per simbolo una V coronata da cinque stelle..\nIl 3 dicembre Grillo rende noto il simbolo delle \"Liste Civiche a Cinque Stelle\" per le amministrative del 2009. Nel logo la \"V\" di \"civiche\" \u00e8 un riferimento ai V-Day. A Bologna, il 17 febbraio, un raduno di liste civiche discute del futuro del movimento e delle successive elezioni; in particolare, Sonia Alfano si consulta con la base del movimento a proposito della sua possibile candidatura al Parlamento Europeo come indipendente nelle liste dell'Italia dei Valori.\nL'8 marzo si tiene a Firenze il Primo Incontro Nazionale delle Liste Civiche a Cinque Stelle. Qui Beppe Grillo presenta la \"Carta di Firenze\", ossatura comune in 12 punti del programma locale delle varie liste civiche; nel pomeriggio, una ventina di gruppi locali presentano le proprie idee e le proprie esperienze. In aprile Grillo render\u00e0 nota una lettera del premio Nobel per l'economia Joseph Stiglitz nella quale dichiara di guardare con attenzione all'esperienza delle liste civiche locali promosse tramite il blog.\nIl 26 marzo Grillo annuncia che nelle imminenti elezioni europee appogger\u00e0 Luigi de Magistris e Sonia Alfano, personalit\u00e0 vicine al movimento candidate come indipendenti nelle liste dell'Italia dei Valori, insieme con il giornalista Carlo Vulpio, pure vicino al movimento. L'11 giugno sia De Magistris sia Alfano, candidati in tutte le 5 circoscrizioni, sono eletti al Parlamento europeo, ottenendo il primo 419\u00a0000 preferenze e la seconda 143\u00a0000. Nella stessa tornata elettorale, secondo quanto dichiarato da Beppe Grillo, vengono eletti 23 consiglieri comunali delle Liste Civiche a Cinque Stelle, soprattutto nei comuni dell'Emilia-Romagna e dell'Italia centrale.\nCandidatura di Grillo alla segreteria del PD.\nIl 12 luglio 2009, sulla base del programma del movimento grillino, Beppe Grillo annuncia di volersi candidare alle elezioni primarie per la carica di segretario nazionale del Partito Democratico. Alcuni giorni prima aveva fatto domanda di iscrizione allo stesso PD. Due giorni dopo la candidatura e la stessa richiesta di iscrizione vengono rigettate dalla commissione di garanzia del partito con la motivazione: \u00abBeppe Grillo ha promosso in numerosi comuni del territorio nazionale la costituzione di liste che si sono presentate, in occasione delle ultime elezioni amministrative, con il suo nome in posizione contrapposta a quella dei candidati e delle liste riconducibili al Partito Democratico. Egli ha anche pi\u00f9 volte palesato la propria contrapposizione alle idee e ai valori del Partito Democratico\u00bb.\nFondazione del Movimento 5 Stelle ed elezioni locali del 2010 e 2011.\nSecondo l'ex socio della Casaleggio Associati, Sassoon, l'idea di creare un partito politico \u00e8 stata di Casaleggio. \u00abLa parte ideologicamente pi\u00f9 preparata mi sembra sia quella di Casaleggio, Grillo \u00e8 un megafono che ripropone delle elaborazioni che non necessariamente gli appartengono\u00bb.\nIl 9 settembre 2009 viene annunciato il varo del \u00abMovimento Nazionale a Cinque Stelle\u00bb ispirato alle ideologie della Carta di Firenze. Insieme con Gianroberto Casaleggio al Teatro Smeraldo di Milano, il 4 ottobre Beppe Grillo dichiara la nascita del \"Movimento Cinque Stelle\" e lancia un programma.\nNel 2010 il Movimento 5 Stelle partecipa alle elezioni in cinque regioni e dieci comuni, eleggendo due consiglieri regionali in Emilia-Romagna, dove raccoglie il 7% dei voti per il presidente e il 6% di quelli di lista, e altrettanti in Piemonte, dove con il 4% risulta decisivo per l'esito elettorale. Vengono eletti inoltre otto consiglieri comunali.\nL'anno successivo il M5S si presenta in 75 dei 1\u00a0177 comuni al voto, tra i quali 18 dei 23 capoluoghi di provincia. Al primo turno il Movimento fa entrare i propri rappresentanti in 28 comuni (per un totale di 34 consiglieri eletti) e risultando spesso decisivo in alcuni importanti ballottaggi. I risultati migliori sono nelle citt\u00e0 medie e grandi del centro-nord, soprattutto in Emilia-Romagna (dove la lista ottiene tra il 9 e il 12% a Bologna, Rimini e Ravenna) e in Piemonte, mentre nel Mezzogiorno raramente supera il 2% dei consensi.\nA ottobre 2011 il M5S partecipa alle elezioni regionali in Molise ottenendo il 2,3% di voti per la lista e il 5,6% per il candidato presidente, non eleggendo alcun consigliere.\nElezioni amministrative del 2012.\nAlle elezioni amministrative di maggio 2012 il Movimento si presenta in 101 dei 1\u00a0012 comuni al voto, tra i quali 21 dei 28 capoluoghi di provincia. I risultati decretano un successo superiore alle attese della maggior parte degli analisti. Vengono eletti quattro sindaci: uno (l'ingegnere informatico Roberto Castiglion) nel piccolo comune di Sarego (VI) dove raccoglie il 35% dei voti, e poi altri tre al ballottaggio a Comacchio, Mira e a Parma, dove si afferma Federico Pizzarotti. Le liste del Movimento 5 Stelle ottengono inoltre risultati di rilievo in numerosi comuni del nord e del centro, dove si assestano su percentuali comprese tra l'8 e il 17%.\nLe elezioni regionali in Sicilia del 2012.\nAlle elezioni regionali in Sicilia del 28 ottobre 2012 il Movimento candida alla presidenza il trentasettenne Giancarlo Cancelleri, scelto con una votazione tra gli attivisti siciliani del movimento. La campagna elettorale \u00e8 avviata dallo stesso Beppe Grillo, giunto a Messina il 10 ottobre dopo aver attraversato a nuoto lo Stretto. Con il 14,90% delle preferenze la lista del movimento \u00e8 la pi\u00f9 votata, mentre il candidato alla presidenza arriva terzo con il 18,20% dei voti. Il movimento ottiene cos\u00ec 15 dei 90 seggi dell'Assemblea regionale siciliana.\nLe prime elezioni politiche e l'ingresso in Parlamento.\nCon un comunicato su YouTube, il 29 ottobre 2012 Beppe Grillo detta le norme per la formazione delle liste del movimento per le elezioni politiche del 2013, limitando la possibilit\u00e0 di concorrere ai soli aderenti al movimento gi\u00e0 candidatisi in elezioni precedenti e risultati non eletti. Alle primarie, annunciate il 30 novembre e tenute online dal 3 al 6 dicembre, hanno votato 20\u00a0252 iscritti al movimento. I commentatori non hanno mancato di mettere in evidenza il limitato numero di partecipanti, le incertezze organizzative e l'assenza di una certificazione della regolarit\u00e0 delle operazioni di voto.\nNelle settimane precedenti alle elezioni, mentre nessun esponente del partito partecipa ai dibattiti televisivi, Grillo conduce una seguita campagna elettorale itinerante nelle piazze, detta \"Tsunami tour\", conclusasi il 22 febbraio a Roma con un affollato comizio a piazza San Giovanni. La linea preannunciata e poi effettivamente seguita dal M5S in Parlamento sarebbe stata quella di decidere caso per caso come votare in merito a un provvedimento, e senza precludere collaborazione su singoli temi, mentre viene in linea di massima rifiutata ogni possibilit\u00e0 di alleanza \"tout court\" con altre forze politiche.\nIl 24 e 25 febbraio 2013 il M5S si presenta in tutte le circoscrizioni: come capo della coalizione \u00e8 indicato Beppe Grillo, sebbene non candidato. L'esito particolarmente positivo delle elezioni si rivela superiore alle previsioni di tutti i sondaggi: alla Camera raggiunge il 25,55% dei voti in Italia e il 9,67% all'estero, per un totale di 8,7 milioni di voti, ed elegge 109 deputati, affermandosi come la seconda lista in ordine di voti. Al Senato elegge invece 54 senatori, con il 23,79% in Italia e 10,00% all'Estero, per un totale di 7,4 milioni di voti.\nIl 21 marzo 2013 Luigi Di Maio diventa, a ventisei anni, il pi\u00f9 giovane deputato a essere designato Vicepresidente della Camera, eletto con 173 voti. Il 6 giugno Roberto Fico \u00e8 eletto presidente della Commissione di Vigilanza Rai, rinunciando totalmente alla indennit\u00e0 aggiuntiva a cui avrebbe avuto diritto in qualit\u00e0 di Presidente.\nLa raccolta fondi per la campagna elettorale delle politiche del 2013 ammont\u00f2 a circa 775\u00a0000 euro da parte di 28\u00a0000 sottoscrittori attraverso pagamenti online sul blog di Beppe Grillo: di questi ne furono spesi circa 350\u00a0000, mentre la restante parte fu destinata ai terremotati di Mirandola per la costruzione della palestra in una scuola.\nDopo le elezioni politiche del 2013, la ripartizione dei seggi parlamentari impediva la formazione di un governo che non fosse basato su alleanze o accordi tra partiti diversi. All'indomani delle elezioni una parte dell'opinione pubblica e degli intellettuali auspicano dunque una collaborazione tra il movimento e le forze di centrosinistra per la formazione del governo. Tuttavia Grillo sostiene la linea del \"modello Sicilia\", ossia una collaborazione basata sull'appoggio del movimento solo a singoli provvedimenti della giunta Crocetta (a guida PD), ma senza un'alleanza stabile. Nonostante voci di fronde all'interno del gruppo parlamentare pentastellato, concretizzatesi gi\u00e0 il 16 marzo in un soccorso cinquestelle (stimato in dieci-dodici senatori), aspramente criticato da Grillo che permette la vittoria di Pietro Grasso nell'elezione del presidente del Senato, il 21 marzo Grillo, assieme ai capigruppo temporanei Crimi e Lombardi, chiude a qualsiasi ipotesi di appoggio a un governo non 5 stelle. Tale linea viene confermata durante le consultazioni (trasmesse via \"streaming\") tra i capigruppo 5 stelle e Bersani (incaricato dal presidente della Repubblica di formare un governo).\nNei mesi successivi, interpretazioni giornalistiche hanno provato a indagare i motivi dietro il fallimento di quegli approcci: basandosi su affermazioni dello stesso Bersani, Peter Gomez ha messo in evidenza la ristrettezza dei margini offerti da Bersani, che escludevano alcun accordo che non fosse il sostegno esterno a un governo di minoranza a guida PD. Tuttavia, altri protagonisti di quelle vicende hanno messo in rilievo come fosse stato proprio il rigetto preventivo di un governo PD-M5S affermato in modo netto da Beppe Grillo in persona, ad aver lasciato sul tappeto, come l'unica strada percorribile, la prospettiva di un appoggio del movimento a un governo di minoranza. In tale frangente, comunque, secondo Peter Gomez, il Movimento 5 Stelle non seppe cogliere l'opportunit\u00e0 di proporre alla controparte la figura di un Presidente del Consiglio esterno ai partiti e di proprio gradimento.\nTra febbraio e maggio 2013 il M5S partecipa con propri candidati alle elezioni per il rinnovo dei consigli regionali di Friuli-Venezia Giulia, Lazio, Lombardia, Molise e Valle d'Aosta: tutti i candidati alla presidenza vengono sconfitti, ma in tutte le regioni vengono eletti alcuni consiglieri. Alle elezioni amministrative di maggio il Movimento si presenta in 199 comuni e vince al ballottaggio nei comuni di Assemini, Pomezia e Ragusa.\nAlle elezioni regionali in Trentino-Alto Adige del 2013 del 27 ottobre il Movimento elegge un consigliere nella provincia autonoma di Bolzano e due in quella di Trento. Tre sono anche i consiglieri eletti alle elezioni regionali in Basilicata del novembre 2013.\nElezioni regionali e amministrative 2014.\nNonostante l'affermazione alle elezioni politiche del 2013, a febbraio 2014 il Movimento 5 Stelle non prende parte alle elezioni regionali sarde: la mancata individuazione di un candidato unitario dovuto ai dissidi tra gli attivisti induce infatti Beppe Grillo a non concedere l'utilizzo del simbolo. A maggio si vota per le regionali in Piemonte e in Abruzzo: i candidati pentastellati, Davide Bono e Sara Marcozzi arrivano terzi, ambedue con poco pi\u00f9 del 21% dei voti.\nAlle contemporanee elezioni amministrative il Movimento 5 Stelle conquista al primo turno il piccolo comune di Montelabbate nelle Marche e arriva ai ballottaggi in 11 comuni, conquistando Livorno con Filippo Nogarin, Civitavecchia con Antonio Cozzolino e Bagheria con Patrizio Cinque.\nAssai pi\u00f9 deludenti sono stati i risultati di ottobre e novembre: sia nel comune di Reggio Calabria sia alla Regione Calabria il M5S non elegge infatti alcun consigliere, mentre alle elezioni regionali dell'Emilia-Romagna il partito ottiene il 13,30% ed elegge 5 consiglieri.\nDalle elezioni europee 2014 in poi.\nAlle elezioni europee del 25 maggio 2014 il Movimento 5 Stelle raggiunge il 21,15% (pari a 5\u00a0807\u00a0362 elettori) ottenendo 17 seggi al parlamento europeo: rispetto alle elezioni politiche, anche a causa del maggiore astensionismo, il M5S perde quasi 2,5 milioni di voti, risultando comunque secondo per numero di voti dopo il Partito Democratico. L'astensione a questa tornata elettorale \u00e8 stata pari al 42,78 %, con 28\u00a0991\u00a0258 votanti su 50\u00a0662\u00a0460 aventi diritto.\nDopo le elezioni, il M5S si trova a dover decidere se entrare o meno in un gruppo parlamentare europeo (rimanere nelle file dei non iscritti avrebbe reso pressoch\u00e9 ininfluenti i loro voti, per via del sistema elettorale dell'europarlamento). Il 28 maggio 2014 lo stesso Grillo incontra a Londra Nigel Farage, leader dell'UKIP, il partito euro-scettico britannico, manifestando un forte interessamento alla costituzione di un gruppo comune. Un altro tentativo viene esperito col gruppo Verdi/ALE che, in ragione delle relazioni intrattenute dal Movimento con l'UKIP, respinge ogni ipotesi di aggregazione, definendo l'offerta una \"copertura per una decisione gi\u00e0 presa\"). Un'ulteriore trattativa viene aperta col gruppo dell'Alleanza dei Democratici e dei Liberali per l'Europa, ma anche i liberal-democratici manifestano la loro indisponibilit\u00e0, giudicando il Movimento \"profondamente anti-europeo\" e \"incompatibile\" con il loro programma.. Il 12 giugno 2014 viene dunque indetto sul blog di Beppe Grillo un referendum per decidere se aderire al gruppo parlamentare dell'EFD o dell'ECR, oppure se entrare a far parte dei non iscritti. La consultazione, caratterizzata da un forte astensionismo tra gli iscritti (avendovi partecipato 29\u00a0584 persone su oltre novantamila aventi diritto), vede prevalere la prospettiva di un gruppo con l'EFD, prescelta dal 78% dei partecipanti (23\u00a0192 preferenze). All'esito della consultazione, il 24 giugno si concretizza il gruppo unico con l'UKIP: il gruppo muta la sua denominazione in \"Europa della Libert\u00e0 e della Democrazia Diretta\" (EFDD) e David Borrelli (M5S) ne diviene co-presidente insieme a Nigel Farage.\nSulla medesima questione, l'8 gennaio 2017 verr\u00e0 indetta sul blog del Movimento 5 Stelle una nuova consultazione, con la proposta di una possibile adesione al gruppo politico dell'ALDE. In senso favorevole si esprime il 78,5% dei votanti (31.915 voti su 40.654), ma il giorno successivo Guy Verhofstadt, presidente del gruppo dell'ALDE, decliner\u00e0 l'iniziativa, sostenendo che non vi sarebbero, a suo giudizio, \"sufficienti garanzie per portare avanti un'agenda comune per riformare l'Europa\".\nA novembre 2014, dopo aver depositato il testo della proposta di legge in Cassazione, il Movimento 5 Stelle comincia una raccolta firme per una legge di iniziativa popolare costituzionale per l'indizione di un referendum consultivo sull'uscita o meno dell'Italia dall\u02beEuro. Tale iniziativa non raccoglie tuttavia l'appoggio di nessun altro partito: nemmeno del segretario della Lega Nord Matteo Salvini (l'altro principale partito euroscettico italiano), che lo bolla come \"una presa in giro\". A giugno 2015 i senatori M5S depositano oltre 200\u00a0000 firme alla presenza di Pietro Grasso per la legge di iniziativa popolare.\nNel novembre 2015, dopo l'evento \"Italia 5 Stelle\" a Imola di ottobre, si svolge una consultazione web per modificare il simbolo del Movimento e dai risultati, la scritta \"BEPPEGRILLO.IT\" nella parte inferiore del simbolo viene sostituita con \"MOVIMENTO5STELLE.IT\"; il 15 febbraio 2016.\nAl referendum abrogativo del 2016 per l'abrogazione della norma che estende la durata delle concessioni per estrarre idrocarburi in zone di mare (entro 12 miglia nautiche dalla costa) sino all'esaurimento della vita utile dei rispettivi giacimenti il Movimento \u00e8 a favore nonostante alcune perplessit\u00e0, ma il referendum viene bocciato per la bassa affluenza.\nIl 12 aprile 2016 muore uno dei due fondatori, Gianroberto Casaleggio. Da questo momento ad affiancare Grillo nella guida del partito c'\u00e8 Davide Casaleggio.\nAlle elezioni amministrative del 2016 il Movimento 5 Stelle si presenta in 251 comuni su 1.363 al voto. Il Movimento vince in 4 comuni al primo turno e in altri 19 comuni su 20 al ballottaggio, tra cui Roma e Torino dove vengono elette sindaco Virginia Raggi e Chiara Appendino.\nIl Movimento 5 Stelle si \u00e8 schierato per il SI nel referendum abrogativo del 2011 e in quello sulle trivellazioni, e per il NO sul referendum costituzionale nel 2016.\nNel novembre 2016 viene aperta un'inchiesta giudiziaria dalla procura di Palermo sulle firme false per la lista del m5s alle elezioni comunali palermitane del 2012, a seguito di un servizio della trasmissione tv Le Iene. Due deputati all'Assemblea regionale siciliana Claudia La Rocca e Giorgio Ciaccio confermano ai magistrati la vicenda e si autosospendono dal movimento. Tra i 13 indagati anche i parlamentari Riccardo Nuti, Giulia Di Vita e Claudia Mannino. Il 29 novembre il collegio dei probiviri dispone la loro \"sospensione cautelare dal movimento\".\nAlle elezioni amministrative del 2017 il Movimento subisce un calo rispetto alle amministrative dall'anno precedente in quanto riesce ad accedere al ballottaggio di 10 comuni di cui un solo capoluogo di provincia su 23 ed elegge 8 sindaci.\nNel settembre 2017 vengono svolte le elezioni primarie del Movimento 5 Stelle per individuare il candidato del movimento a presidente del Consiglio dei ministri in vista delle successive elezioni politiche del 2018 nonch\u00e9 nuovo capo politico del movimento: il voto viene vinto da Luigi Di Maio con voti, pari all'82,7%.\nIn occasione delle elezioni regionali in Sicilia del 2017, il movimento si attesta come la prima forza politica della regione con il 26,7% dei voti, davanti a Forza Italia (16,4%) e al Partito Democratico (13,0%).\nIl 15 novembre 2017 Fabio Massimo Castaldo viene eletto Vicepresidente del Parlamento Europeo ottenendo 325 voti e sconfiggendo nettamente la liberale tedesca Gesine Meissner.\nL\u2019elezione di Castaldo rappresenta per il M5S l\u2019ottenimento della prima carica di peso in Europa, nonch\u00e9 il superamento dell\u2019accordo informale tra i grandi gruppi (PPE, S&amp;D e Alde) per escludere dalle cariche istituzionali i rappresentanti del gruppo Europa della Libert\u00e0 e della Democrazia Diretta, in violazione delle tradizionali consuetudini del Parlamento Europeo.\nElezioni politiche del 2018.\nIl 1\u00ba marzo 2018 Luigi Di Maio, nuovo capo politico dei 5 stelle, presenta la squadra di governo da presentare al capo dello Stato in caso di vittoria.\nAlle elezioni politiche del 4 marzo 2018, il Movimento risulta il primo partito politico italiano, superando il 32% dei consensi sia alla Camera sia al Senato ed esprimendo cos\u00ec 227 deputati e 112 senatori..\nIl 1\u00ba giugno 2018 il Movimento entra a far parte, insieme alla Lega, del Governo Conte I.\nPrimi abbandoni.\nIl 26 luglio 2018 il deputato Andrea Mura viene espulso dal Movimento in seguito ad un'intervista a \"La Nuova Sardegna\" in cui dichiarava fieramente il suo assenteismo. Mura si dimette successivamente dalla Camera dei Deputati.\nIl 7 dicembre 2018 il deputato Matteo Dall'Osso lascia il Movimento e passa a Forza Italia.\nIl 31 dicembre 2018 i senatori Gregorio De Falco e Saverio De Bonis vengono espulsi dal Movimento per la loro opposizione al Governo Conte I.\nElezioni amministrative del 2019.\nA Caltanissetta viene eletto sindaco Roberto Gambino con il 59% e 15 seggi al consiglio comunale e a Castelvetrano il candidato sindaco Enzo Alfano con il 65%.\nElezioni europee del 2019.\nAlle elezioni europee del 2019 il movimento registra un forte calo rispetto alle elezioni politiche dell'anno precedente ottenendo il 17,07% delle preferenze diventando il terzo partito in Italia; nelle circoscrizioni Italia meridionale e insulare la lista del Movimento 5 Stelle risulta essere la pi\u00f9 votata, rispettivamente con il 29,16% e il 29,85% dei suffragi.\nNuovi abbandoni.\nIl 17 aprile 2019 la deputata Sara Cunial viene espulsa dal Movimento per avere accusato il M5S di \"favorire le agromafie\".\nIl 28 giugno 2019 la senatrice Paola Nugnes viene espulsa dal Movimento per avere votato contro i decreti sicurezza. La Nugnes aderir\u00e0 successivamente a Liberi e Uguali\nIl 1 luglio 2019 le deputate Veronica Giannone e Gloria Vizzini vengono espulse dal Movimento per la loro opposizione ad alcuni provvedimenti del Governo.\nIl 10 luglio 2019 il deputato Davide Galantino abbandona il Movimento e passa al Gruppo misto. Aderir\u00e0 in seguito a Fratelli d'Italia.\nCrisi del Governo Conte I.\nIn seguito ad alcune settimane di tensione nella maggioranza a sostegno del governo Conte I, l'8 agosto 2019 il segretario federale della Lega Matteo Salvini annuncia l'intenzione di ritirare il sostegno del suo partito al governo in carica, innescando la crisi di governo e chiedendo la convocazione di elezioni politiche anticipate. Il 9 agosto, il gruppo parlamentare della Lega presenta al Senato una mozione di sfiducia nei confronti del Governo; nondimeno, gli esponenti leghisti mantengono tutti i loro incarichi all'interno dell'esecutivo. Il 20 agosto, Conte riferisce al Senato in merito alla crisi di governo in atto, annunciando le proprie dimissioni; nel corso del dibattito, la Lega ritira la sua stessa mozione di sfiducia, ma Conte decide ugualmente di porre fine all'esperienza di governo, formalizzando le dimissioni la sera stessa.\nNei giorni successivi, Salvini si rende disponibile a formare un nuovo governo con il M5S, proponendo Luigi Di Maio come presidente del Consiglio; Di Maio rifiuta tuttavia ogni ipotesi di accordo col partito che ha ormai aperto la crisi.\nL\u2019accordo di Governo con il PD.\nIn seguito alle consultazioni di rito, rilevata la possibile esistenza di una nuova maggioranza parlamentare tra Movimento 5 Stelle, Partito Democratico e Liberi e Uguali, il presidente della Repubblica Sergio Mattarella il 29 agosto 2019 conferisce nuovamente a Giuseppe Conte l'incarico di formare il nuovo governo.\nConte accetta l'incarico \u00abcon riserva\u00bb, iniziando cos\u00ec i suoi colloqui con le sopradette forze politiche, per addivenire alla definizione della squadra di Governo.\nIl 4 settembre successivo Conte scioglie la riserva, annunciando la composizione del nuovo Consiglio dei Ministri. L'indomani Conte e i ministri giurano davanti al Presidente della Repubblica e il governo entra ufficialmente in carica.\nL\u2019alleanza elettorale con il PD in Umbria.\nAlle elezioni regionali tenutesi il 26 ottobre 2019 il Movimento si \u00e8 presentato in coalizione con il Partito Democratico e altre formazioni politiche di centrosinistra. Il candidato alla presidenza della regione Umbria Vincenzo Bianconi \u00e8 risultato sconfitto. L\u2019avversaria Donatella Tesei sostenuta dal centrodestra ha distaccato di circa 20 punti percentuali il candidato 5Stelle-PD. In questa tornata elettorale i pentastellati hanno raggiunto il 7,4% dei voti\nA seguito della vittoria della coalizione di Lega e centrodestra alle elezioni regionali dell'Umbria, un post su Facebook del M5S ha dichiarato che l'Umbria aveva rappresentato un laboratorio politico di alleanze a livello locale, in un momento di emergenza per la regione. Il risultato del voto ha evidenziato che \u00abstare al Governo con un\u2019altra forza politica - che sia la Lega o che sia il Pd - sacrifica il consenso del Movimento 5 Stelle...Il Movimento nella sua storia non aveva mai provato una strada simile. E questa esperienza testimonia che potremo davvero rappresentare la terza via solo guardando oltre i due poli contrapposti\u00bb.\nLa fuoriuscita e l'espulsione di senatori e deputati dal Movimento dopo l'inizio del governo Conte II.\nIl 25 settembre 2019 Gelsomina Vono lascia il partito per aderire a Italia Viva, il 5 novembre Elena Fattori passa al Gruppo misto e il 12 dicembre 2019 Ugo Grassi, Stefano Lucidi e Francesco Urraro passano alla Lega Nord.\nIl 25 dicembre 2019 si dimette il ministro dell'istruzione Lorenzo Fioramonti e il 30 dicembre 2019 annuncia il suo addio al Movimento e aderisce al Gruppo misto.\nIl 1\u00ba gennaio 2020 viene espulso dai probiviri il senatore Gianluigi Paragone per aver votato contro la legge di bilancio e per essersi astenuto dal voto di fiducia al Governo Conte II..\nIl 3 gennaio 2020 lasciano il Movimento 5 Stelle i deputati Nunzio Angiola e Gianluca Rospi e aderiscono al Gruppo misto\nIl 7 gennaio 2020 lascia i pentastellati il deputato Santi Cappellani e confluisce nel gruppo misto.\nIl 9 gennaio 2020 passano a gruppo misto, abbandonando il Movimento, i deputati Massimiliano De Toma e Rachele Silvestri\nIl 16 gennaio lascia invece il Senatore Luigi Di Marzio che si iscrive al gruppo misto.\nIl 21 gennaio 2020 lasciano il Movimento 5 Stelle i deputati Nadia Aprile e Michele Nitti.\nIl 31 gennaio 2020 la deputata Flora Frate \u00e8 espulsa dal Movimento per mancata restituzione dello stipendio.\nElezioni regionali del 2020.\nIl 21 novembre 2019 gli iscritti ai 5 Stelle, votando sulla piattaforma Rosseau, decidono che il Movimento deve presentarsi alle elezioni regionali in Emilia-Romagna e in Calabria che si terranno il 26 gennaio 2020.\nCandidato alla presidenza in Emilia-Romagna \u00e8 Simone Benini, mentre in Calabria il candidato alla presidenza \u00e8 Francesco Aiello. Benini nelle elezioni emiliano-romagnole si ferma al 3,48% ed il M5S elegge solo 2 consiglieri regionali, mentre in Calabria Aiello non supera la soglia dell'8% e non vengono quindi eletti consiglieri.\nAnche in altre regioni il Movimento si presenta con propri candidati presidenti: in Puglia con Antonella Laricchia (dove subisce l'uscita del consigliere uscente Mario Conca che corre autonomamente), in Toscana con Irene Galletti, in Veneto con Enrico Cappelletti. In Liguria invece il Movimento decide inizialmente di presentarsi autonomamente candidando Alice Salvatore, per poi successivamente aderire all'alleanza di centro-sinistra candidando il giornalista del \"Fatto Quotidiano\" Ferruccio Sansa. Questa scelta provoca l'uscita della Salvatore dal Movimento che decide di candidarsi autonomamente.\nLe dimissioni di Di Maio.\nIl 22 gennaio 2020 Di Maio rassegna le dimissioni dalla carica di Capo Politico del Movimento 5 Stelle; le sue funzioni sono assunte \"ad interim\" dal senatore Vito Claudio Crimi.\nLa presidenza Conte.\nDopo la caduta del governo Conte II, Giuseppe Conte viene incaricato dal garante Beppe Grillo di riorganizzare il Movimento. In aprile avviene la rottura definitiva del partito con la piattaforma Rousseau. Dopo una serie di discussioni tra Grillo e Conte, l'11 luglio viene trovato l'accordo sul nuovo statuto, approvato poi tra il 2 e il 3 agosto dall'assemblea degli iscritti al Movimento.\nIl 6 agosto Conte \u00e8 eletto primo Presidente del Movimento 5 Stelle con il 93% delle preferenze.\nIl 21 ottobre successivo, parlando all'Assemblea degli Eletti del Movimento, Conte nomina 5 vicepresidenti, tra cui Paola Taverna, che diventa vicaria.\nIl 7 febbraio 2022 a seguito della pronuncia del tribunale di Napoli la carica di Conte risulta sospesa..\nIdeologia e posizioni.\nLa scelta di marcare e sfruttare elettoralmente l'alterit\u00e0 politica dagli altri partiti e l'eterogenea estrazione ideologica dei suoi esponenti non consentono di definire in maniera univoca la linea politica del M5S.\nStando al programma per le elezioni politiche del 2013, possono tuttavia individuarsi alcuni temi di derivazione ecologistica accanto ad altri finalizzati a contrastare la partitocrazia e promuovere la partecipazione diretta dei cittadini alla gestione della cosa pubblica.\nFunzionamento della politica.\nUno dei cardini dell'ideologia del M5S \u00e8 il superamento del principio della democrazia rappresentativa, ritenuta non pienamente compatibile con il principio di sovranit\u00e0 popolare, in favore della partecipazione politica diretta. Il partito, in particolare, propugna l'estensione e la semplificazione del ricorso a referendum e l'impiego sistematico degli strumenti di e-democracy. Inoltre, per accrescere il legame tra gli elettori e i loro rappresentanti, sostiene il superamento del divieto di vincolo di mandato, previsto dalla Costituzione, e l'introduzione del mandato imperativo per gli eletti, i quali dovrebbero pertanto limitarsi a mettere in atto il programma elettorale presentato al momento delle elezioni.\nIl M5S contrasta il cumulo di incarichi politici, prevede un limite di due mandati per i propri eletti e impone ai propri candidati di dimostrare di essere incensurati n\u00e9 avere procedimenti penali in corso. Tale requisito \u00e8 diretta espressione dell'iniziativa \"Parlamento Pulito\" del 2005, che aveva lo scopo di sensibilizzare i cittadini italiani riguardo alla presenza nel Parlamento italiano di oltre venti condannati in via definitiva.\nIl M5S \u00e8 favorevole all'abolizione del finanziamento pubblico ai partiti, da sostituirsi con un sistema di piccole donazioni volontarie da parte dei privati, e alla riduzione delle indennit\u00e0 per gli amministratori pubblici. In virt\u00f9 di tali principi rinuncia ai rimborsi elettorali e a parte degli emolumenti previsti per i propri eletti.\nAmbiente, economia e lavoro.\nIl M5S abbraccia le teorie della decrescita, infatti sostiene la green economy quale volano per la creazione di nuovi posti di lavoro. Inizialmente avversava le grandi opere infrastrutturali e il consumo di suolo, ma in seguito si \u00e8 detto a favore di quelle del PNRR, pur continuando ad appoggiare la causa No TAV, un \"cambio di rotta\" secondo il Prof. Marco Ponti; che abbandona completamente la sostenibilit\u00e0 ambientale. Si definisce contrario al ricorso agli inceneritori. Propone l'adozione su vasta scala di programmi per il risparmio energetico, la produzione distribuita dell'energia da fonti rinnovabili, il riciclo dei rifiuti, la mobilit\u00e0 sostenibile, il telelavoro.\nMira alla riduzione del debito pubblico attraverso la lotta all'evasione fiscale e alla riduzione degli sprechi nella pubblica amministrazione, grazie a iniziative per l'informatizzazione.\nIl 18 gennaio 2013, durante un comizio a Brindisi, Beppe Grillo ha dichiarato che i sindacati sono organizzazioni obsolete che andrebbero eliminate in favore dell'introduzione di un sistema di co-gestione delle aziende da parte dei lavoratori.\nImmigrazione.\nA gennaio 2012 Beppe Grillo si \u00e8 detto contrario all'introduzione dello ius soli. Nell'ottobre 2013 Grillo e Casaleggio con un comunicato congiunto hanno stigmatizzato la presentazione, da parte di due senatori del M5S, di un emendamento mirante all'abolizione del reato di clandestinit\u00e0. Ciononostante, un referendum online tra gli iscritti ha bocciato la linea Grillo-Casaleggio, confermando la posizione dei due senatori. Pochi giorni dopo il Senato, con il voto favorevole dei 5 Stelle, approvava l'emendamento per la sua abolizione.\nAttivit\u00e0 parlamentare nella XVII Legislatura.\nAttivit\u00e0 di indirizzo governativo.\nIl M5S, rifiutata la richiesta del segretario del Partito Democratico Pier Luigi Bersani di appoggiare la nascita di un governo di centrosinistra, \u00e8 rimasto all'opposizione anche del governo di larghe intese, guidato da Enrico Letta e sostenuto da PD, Scelta Civica e Popolo delle Libert\u00e0, assumendo posizioni molto critiche verso l'attivit\u00e0 dell'esecutivo, confermate anche dopo la scissione del PdL e l'uscita dalla maggioranza di Forza Italia di Silvio Berlusconi.\nAnche con la formazione del governo Renzi, nel 2014, il M5S ha scelto di restare all'opposizione, confermando l'atteggiamento di aspra contrapposizione all'esecutivo gi\u00e0 sperimentato nei confronti del precedente governo.\nTra le norme approvate nate da iniziative del Movimento, vanno ricordate:\nProposta del Candidato alla Presidenza della Repubblica Italiana del 2013.\nGli iscritti al movimento al 31 dicembre 2012 hanno partecipato alla votazione on line in due turni per scegliere un candidato per il M5S alla Presidenza della Repubblica. Le operazioni di voto sono state sottoposte al controllo di un ente terzo di certificazione, la DNV Business Assurance. Nel primo turno i votanti hanno potuto esprimere le proprie preferenze senza alcuna rosa di nomi. Nel secondo sono stati chiamati a scegliere tra le nove personalit\u00e0 pi\u00f9 indicate al primo turno (la rosa comprendeva originariamente lo stesso Beppe Grillo, che tuttavia ha rifiutato la propria candidatura). Il numero dei voti espressi al secondo turno \u00e8 stato di 28\u00a0518 su 48\u00a0282 che avrebbero potuto esprimersi in base alle regole della consultazione. Il 23 aprile 2013, dopo la riconferma del presidente Giorgio Napolitano, \u00e8 stato pubblicato il numero di preferenze ottenute dai vari candidati:\nDopo il rifiuto della candidatura da parte di Milena Gabanelli e Gino Strada, viene individuato come candidato per il Quirinale Stefano Rodot\u00e0, che in tutte le votazioni \u00e8 stato votato dai parlamentari del Movimento, oltre che da numerosi parlamentari di PD e SEL.\nProposta del Candidato alla Presidenza della Repubblica Italiana del 2015.\nIl 24 gennaio 2015 il Movimento 5 Stelle rifiuta di prendere parte agli incontri bilaterali promossi dal segretario del PD Matteo Renzi e finalizzati all'individuazione di un candidato condiviso per la presidenza della Repubblica. Nei giorni successivi viene organizzata una votazione online tra gli iscritti al movimento per individuare il candidato da sostenere nel corso delle elezioni presidenziali, nell'ambito di una rosa di nomi precedentemente pattuita fra i parlamentari. Stando ai dati diffusi dal M5S i 51\u00a0677 votanti si sono espressi come segue:\nPer tale ragione, gli elettori del M5S hanno ufficialmente sostenuto la candidatura di Imposimato in tutti i quattro scrutini necessari all'elezione del nuovo capo dello Stato.\nAbbandoni ed espulsioni dal gruppo parlamentare.\nNei primi tre anni dall'ingresso in Parlamento, il Movimento 5 Stelle ha visto l'espulsione o l'abbandono volontario di 18 deputati e 19 senatori.\nIl 30 aprile 2013, tramite una votazione via internet tra gli iscritti, \u00e8 stato espulso il senatore Marino Germano Mastrangeli per assenteismo parlamentare e reiterata partecipazione non autorizzata a trasmissioni televisive; in cui contestava la restituzione della diaria. Il 7 giugno passano al Gruppo misto i deputati tarantini Vincenza Labriola e Alessandro Furnari, critici verso la posizione espressa dal M5S sulla vertenza Ilva.\nIl 19 giugno anche la senatrice Adele Gambaro viene espulsa per effetto di una votazione via internet tra gli iscritti. L'espulsione, motivata ufficialmente per aver diffamato il M5S, \u00e8 stata interpretata come conseguenza delle critiche da lei mosse alla strategia comunicativa di Beppe Grillo. Nei giorni successivi per solidariet\u00e0 ad Adele Gambaro e in polemica con la gestione verticistica del Movimento passano al Gruppo misto anche le senatrici Paola De Pin e Fabiola Anitori e il deputato Adriano Zaccagnini. A ottobre i quattro danno vita alla componente \"Gruppo Azione Popolare\" (GAP), poi rinominata in \"Gruppo Azione Partecipazione Popolare\" (GAPP), nell'ambito del Gruppo misto. La componente ha poi cessato di esistere il 16 giugno 2014..\nIl 26 febbraio 2014 dopo una votazione favorevole via web furono espulsi i senatori Luis Alberto Orellana, Francesco Campanella, Fabrizio Bocchino e Lorenzo Battista, dopo che il giorno prima l'assemblea dei parlamentari del Movimento aveva dato parere favorevole all'espulsione. La votazione era stata indetta, secondo Grillo, perch\u00e9 \"svariate segnalazioni dal territorio di ragazzi, di attivisti, che ci dicevano che i 4 senatori Battista, Bocchino, Campanella e Orellana si vedevano poco e male\". Orellana sarebbe stato sfiduciato dal meetup di Pavia con un comunicato, mentre Bocchino e Campanella da quello di Palermo, anche se entrambi gli avvisi furono scritti da una minoranza che non consult\u00f2 nessuno (il secondo fu addirittura smentito da una successiva comunicazione firmata dalla maggioranza). Inoltre, secondo una statistica di Openpolis la presenza media dei quattro espulsi \u00e8 dell'88,15%. Opinione diffusa, anche tra i diretti interessati, fu che la reale causa delle espulsioni era l'aver criticato Grillo per l'atteggiamento avuto con Matteo Renzi durante le consultazioni. I 4 confluiscono nel Gruppo misto dove fondano, assieme ad altri cinque senatori espulsi dal Movimento 5 Stelle precedentemente, la componente \"Italia Lavori in Corso\" (ILC), poi abbandonata da tutti tra luglio e novembre 2014 tranne che da Bocchino e Campanella. Il 27 febbraio hanno inviato la propria lettera di dimissioni al presidente del Senato Pietro Grasso Luis Alberto Orellana (gi\u00e0 espulso), Maria Mussini, Monica Casaletto, Maurizio Romani, Alessandra Bencini e Laura Bignami, mentre alla Camera dei deputati passarono al Gruppo misto Ivan Catalano e Alessio Tacconi. Il 7 marzo sono stati definitivamente espulsi i senatori dimissionari Bencini, Bignami, Casaletto, Mussini e Romani. Bignami, Mussini e Romani fondano (assieme a Bartolomeo Pepe, gi\u00e0 espulso in precedenza dall'M5S) la componente \"Movimento X\" (MovX) del Gruppo misto.\nIl 1\u00ba aprile il senatore Bartolomeo Pepe, dopo una contestata sfiducia da parte di un meetup di Napoli, passa al Gruppo misto. Il 15 ottobre \u00e8 seguito dalla senatrice Cristina De Pietro.\nIl 24 novembre il deputato Massimo Artini rilascia un'intervista nella quale contesta l'interpretazione data da Beppe Grillo circa i deludenti risultati elettorali alle elezioni regionali di Emilia-Romagna e Calabria. Tre giorni dopo, mediante una contestata procedura, viene espulso insieme con la deputata Paola Pinna per aver violato lo statuto circa il rendiconto delle spese sostenute e la restituzione di parte dell'indennit\u00e0 parlamentare: nella circostanza i due rigettano le accuse.\nIl 16 dicembre durante un discorso in aula il deputato Tommaso Curr\u00f2 lascia il Movimento e aderisce al gruppo misto lanciando un appello ai pentastellati di collaborare con il governo Renzi. Il 22 dicembre si dimettono i senatori Giuseppe Vacciano e Ivana Simeoni e il deputato Cristian Iannuzzi, che agli inizi di gennaio vengono poi espulsi.\nIl 27 gennaio 2015 annunciano l'uscita dal movimento i 9 deputati Mara Mucci, Sebastiano Barbanti, Tancredi Turco, Walter Rizzetto, Aris Prodani, Gessica Rostellato, Samuele Segoni, Marco Baldassarre e Eleonora Bechis. Nella stessa giornata il senatore Francesco Molinari annuncia le dimissioni dopo l'elezione del Presidente della Repubblica.\nIl 28 dicembre 2015 viene espulsa la senatrice Serenella Fucksia per non aver devoluto parte del suo stipendio da parlamentare. Inoltre nei giorni precedenti la cacciata, era stata oggetto di forti critiche per aver votato spesso in dissenso col gruppo, in particolare per aver espresso solidariet\u00e0 al ministro Maria Elena Boschi per il suo discorso nel contesto della mozione di sfiducia avviata dal Movimento 5 Stelle.\nL'11 gennaio 2017 gli europarlamentari Marco Zanni e Marco Affronte abbandonano il movimento; il primo entra nella Lega Nord nel gruppo ENL mentre il secondo entra come indipendente nel gruppo Verdi/ALE.\nIl 18 aprile 2017 i deputati Riccardo Nuti e Giulia Di Vita lasciano il gruppo per aderire al gruppo misto in seguito alla vicenda dell'inchiesta sulle firme false di M5S per le amministrative palermitane.\nIn data 20 aprile 2017 anche la deputata Claudia Mannino, coinvolta nella medesima vicenda delle firme false lascia il gruppo per aderire al gruppo misto.\nNelle istituzioni.\nMinistri della Repubblica Italiana.\ne la digitalizzazione (5 settembre 2019 - 13 febbraio 2021)\nOrgani.\nComitato operativo.\nIl comitato operativo del M5S, pi\u00f9 conosciuto con il termine giornalistico di \"direttorio\", \u00e8 formato da cinque portavoce che affiancano Beppe Grillo nell'analisi della situazione politica e nelle decisioni pi\u00f9 urgenti, oltrech\u00e9 come mediatori tra il Movimento nel suo insieme e i singoli gruppi amministrativi locali. La proposta di istituire il comitato operativo e la sua effettiva istituzione risalgono entrambe al 28 novembre 2014, quando Grillo a sorpresa chiese agli iscritti di esprimersi mediante una votazione online sull'introduzione dell'organismo e sulla sua composizione (i cinque nomi proposti da Grillo furono quelli dei parlamentari Alessandro Di Battista, Luigi Di Maio, Roberto Fico, Carla Ruocco e Carlo Sibilia). La proposta fu ratificata con il 91,7% di voti favorevoli su un totale di 37.127 partecipanti al voto.\nTeam del Futuro.\nIl team del futuro \u00e8 un organo, simile ad una segreteria nazionale, istituito nel dicembre 2019 e composto da 12 facilitatori (responsabili nazionali) che sono a capo di 12 settori: ambiente, economia, giustizia e affari istituzionali, imprese, agricoltura, lavoro e famiglia, sanit\u00e0, innovazione, scuola, sicurezza, infrastrutture e esteri. I facilitatori sono stati scelti tramite una votazione sulla piattaforma Rosseau.\nFacilitatori regionali.\nIl 22 gennaio 2020 a Roma vengono presentati i facilitatori regionali, ossia i coordinatori regionali dei 5 Stelle. Essi hanno competenze in materia di relazioni esterne, ossia rapporti con associazioni, i comitati; potere in materia di relazioni interne volte ai rapporti con gli eletti cinquestelle della regione, sulla composizione delle liste elettorali e competenze sulla formazione degli eletti e degli iscritti.\nLa piattaforma Rousseau.\nRousseau \u00e8 la piattaforma tecnologica che prende il nome dal filosofo Jean-Jacques Rousseau realizzata dalla Casaleggio Associati ed utilizzata dal Movimento 5 Stelle allo scopo di attuare la democrazia diretta. Lo scopo di Rousseau \u00e8 la gestione centralizzata delle attivit\u00e0 del partito politico per gli iscritti, i cittadini e gli eletti al Parlamento italiano, Europeo e nei Consigli regionali e comunali.\nIl sistema consente di:\nDal punto di vista tecnico pu\u00f2 essere definito come un content management system (CMS) di tipo proprietario. La natura proprietaria del software \u00e8 stata oggetto di critiche da Richard Stallman, sebbene il movimento sia sempre stato a favore dell'uso del software libero.\nNell'agosto del 2017 la piattaforma \u00e8 stato oggetto di ripetute azioni di pirateria informatica.\nTra il maggio e giugno del 2021 la piattaforma Rousseau non \u00e8 pi\u00f9 soggetto del M5S.\nCritiche e controversie.\nParentopoli.\nAi primi di novembre 2013 scoppia una parentopoli che investe soprattutto le senatrici Barbara Lezzi e Vilma Moronese, anche se il problema riguarda le condotte di ulteriori parlamentari ed europarlamentari.\nAttacchi al magistrato Silvia Della Monica.\nNel 2016, Fabrizio Gatti, giornalista dell\"'Espresso\", critica il movimento per essersi accodato alle critiche, che egli definisce denigratorie, indirizzate alla figura e all'operato del magistrato antimafia Silvia Della Monica, presidente della Commissione per le adozioni internazionali, organismo parlamentare che aveva avviato un'inchiesta su segnalazioni di irregolarit\u00e0 nelle adozioni di alcuni bambini in Bulgaria (accertate legalmente a maggio 2014) e Congo riconducibili alla ONG cattolica \"Amici dei bambini\" (AIBI) di San Giuliano Milanese. Negli attacchi contro Silvia Della Monica, il Movimento 5 Stelle si era trovato a fianco di un eterogeneo schieramento politico, che comprendeva, tra i suoi pi\u00f9 attivi fautori, i senatori Carlo Giovanardi e Aldo Di Biagio, oltre che il quotidiano \"Avvenire\" della Conferenza episcopale italiana.\nVotazioni online dopo le elezioni europee del 2014.\nAll'indomani delle elezioni europee del 2014, la collocazione del movimento all'interno del Parlamento europeo diventa terreno di scontro: nella consultazione online indetta da Beppe Grillo, infatti, vengono prospettate tre sole opzioni, nella specie l'adesione ad Europa della Libert\u00e0 e della Democrazia (EFD), al Gruppo dei Conservatori e dei Riformisti Europei (ECR) o al gruppo dei Non iscritti. Una parte dei militanti, auspicando l'adesione al gruppo ambientalista Verdi/ALE, esprime forti critiche per l'esclusione di tale alternativa, mentre alcuni attivisti e parlamentari, tra cui Giulia Sarti, evidenziano l'inopportunit\u00e0 di una convergenza col partito di Farage, lontano dal Movimento riguardo ai temi energetici ed economici e collocato su posizioni xenofobe. La consultazione, avvenuta il 12 giugno 2014 sul blog di Grillo, decreta tuttavia l'alleanza con Farage.\nVicende parlamentari.\nRiduzione volontaria dell'indennit\u00e0 parlamentare.\nFin dal 2007 Grillo ha puntato il dito sull'entit\u00e0 dei costi della politica, inserendo nello statuto del movimento un articolo in cui prevede la riduzione dell'onorario per parlamentari e senatori. Sulla base di questa politica, l'indennit\u00e0 percepita dai parlamentari dovr\u00e0 essere di cinquemila euro lordi mensili, mentre il residuo dovr\u00e0 essere devoluto a un fondo statale insieme con l'assegno di solidariet\u00e0 (detto anche di fine mandato). Secondo il consigliere regionale del Movimento 5 Stelle Giovanni Favia, la decurtazione di 5\u00a0000 euro lordi dallo stipendio dei parlamentari sarebbe tuttavia inadeguata ai principi del movimento, in quanto si tradurrebbe in una riduzione di soli 2\u00a0500 euro netti. In un'intervista concessa nel novembre 2012 ad alcuni quotidiani, Favia stima in undicimila euro mensili l'onorario previsto per un deputato 5 stelle, analogamente anche La stampa stima che lo stipendio di Luigi Di Maio e Alessandro Di Battista, tra rimborsi e indennit\u00e0, \u00e8 di circa 12-13.000 euro nette mensili.\nFin dalla sua applicazione la norma di autoriduzione dell'indennit\u00e0, sottoscritta dai deputati, creava accesi contenziosi di conformit\u00e0, e anche se una parte dei fuoriusciti restituiva successivamente la parte dovuta; si confermava come prevalente tendenza del dissidio.\nIter parlamentare della legge sulle unioni civili.\nDurante la votazione finale al Senato della Repubblica della cosiddetta \"legge Cirinn\u00e0\" in materia di unioni civili, desta alcune polemiche la mancata votazione, da parte dei senatori del Movimento 5 Stelle, del cosiddetto \"emendamento canguro\" presentato dal PD, avente lo scopo di velocizzare i tempi di discussione della legge e di superare le migliaia di emendamenti ostruzionistici presentati dalla Lega Nord. Il gruppo parlamentare pentastellato che aveva inizialmente sostenuto la legge del testo base, si \u00e8 poi astenuto al momento della votazione finale della legge, che \u00e8 passata anche grazie ai voti dei senatori di Area Popolare.\nIn precedenza, il comico Beppe Grillo, sul proprio blog, aveva lasciato \"libert\u00e0\" di coscienza ai propri senatori sul Dl in questione, nella parte riguardante il tema delle adozioni dei configli pur rimanendone favorevole, poi successivamente stralciate dal testo definitivo. Ma in seguito erano emersi diversi dubbi come sulla norma contenuta nel comma 36 dell'articolo 1 del ddl e altre problematiche.\nAl termine dell'approvazione ufficiale della legge sulle unioni civili alla Camera dei deputati, nel maggio 2016, la relatrice Monica Cirinn\u00e0 ha rivolto parole di accusa al Movimento per la linea di astensione seguita durante l'iter di approvazione. Alfonso Bonafede ha quindi replicato ancora in merito ai troppi problemi irrisolti senza aver mai potuto intervenire.\nLinea politica.\nIl collettivo di scrittori Wu Ming ha criticato il movimento per la sua vicinanza con l'estrema destra su temi come l'immigrazione.\nRoberto Saviano ha dato un giudizio negativo circa il mancato rinnovamento della classe politica locale, in occasione del rinnovo delle cariche elettive nel Comune di Napoli. In tale frangente, lo scrittore ha espresso una critica sulla mancata di autonomia decisionale nella partecipazione politica dei suo membri, che, a suo dire, si sarebbero mostrati vincolati all'obbedienza nei confronti di decisioni di vertice: \u00abIl Movimento 5 Stelle, che sul Sud poteva fare la differenza, sconta un vizio di forma: essere sempre meno un partito e sempre pi\u00f9 un'estensione della volont\u00e0 di Casaleggio. Cos\u00ec il codice d'onore, la multe e - vedi Quarto- le espulsioni assumono un profilo pericoloso perch\u00e9 antidemocratico: quello della cessione di sovranit\u00e0 attraverso la negoziazione privata\u00bb.\nPolemica sulle politiche sanitarie in materia di vaccinazioni.\nIl movimento \u00e8 stato criticato per aver espresso una linea di condotta avversa e ambigua nei confronti delle politiche sanitarie di somministrazione di vaccini, obbligatorie o consigliate, nell'ambito di misure di medicina preventiva che, invece, fanno parte stabile delle linee guida e delle politiche messe in campo dal Ministero della Sanit\u00e0 tramite il Servizio sanitario nazionale.\nIn particolare, si \u00e8 segnalato il pericolo che l'espressione di posizioni sfavorevoli, o ambigue, da parte di un movimento politico che gode di un ampio seguito, potrebbe aumentare la diffusione di malattie alimentando quel movimento di opinione che, privo di qualsiasi credibilit\u00e0 e senza alcun fondamento scientifico, predica contrariet\u00e0 ai vaccini, e pratica resistenza alle campagne vaccinali, anche sulla base di argomentazioni, del tutto denegate e screditate dalla comunit\u00e0 scientifica, come quella sui presunti legami di causa-effetto tra vaccini e autismo, un nesso che \u00e8 alla base anche di alcune teorie del complotto.\nLa polemica si \u00e8 fatta molto accesa nel corso dei primi mesi del 2017, in occasione di allarmi vertenti sul calo di alcune coperture vaccinali nella popolazione italiana, in occasione delle quali si \u00e8 registrato l'intervento sul tema di un importante organo di stampa internazionale, il \"New York Times\", con un editoriale ha stigmatizzato l'atteggiamento populista che incoraggerebbe la diffusione di malattie.\nAlcuni membri di spicco del partito hanno respinto le accuse di \"antivaccinismo\", sostenendo, ad esempio, di essere favorevoli a una politica vaccinale basata su paradigmi diversi, che faciliti l'accesso ai vaccini non attraverso inasprimenti dell'obbligatoriet\u00e0, ma facendo leva sulla gratuit\u00e0 delle prestazioni (questo argomento polemico, espresso da Alessandro Di Battista, senza essere sottoposto a fact-checking, durante il talk-show televisivo \"Piazzapulita\", risultava, in realt\u00e0, gi\u00e0 del tutto superato da provvedimenti statali che avevano gi\u00e0 sancito l'uniformazione della gratuit\u00e0, in tutte le regioni italiane, delle somministrazioni richieste dal calendario vaccinale). Un'altra replica alle critiche, in particolare a quelle avanzate dal \"New York Times\", \u00e8 venuta anche dallo stesso Beppe Grillo che ha definito una bufala quella di campagne anti-vacciniste provenienti dal movimento. In realt\u00e0, un fact-checking sulle posizioni assunte in passato conferma che molti esponenti del movimento, compreso il leader Beppe Grillo, hanno davvero manifestato atteggiamenti di netta contrariet\u00e0 ai vaccini, anche con riferimento alle false credenze che vorrebbero l'esistenza di un nesso causale tra vaccini e autismo, legame che \u00e8 del tutto rigettato dalla comunit\u00e0 scientifica. Ma non a livello giudiziario dove i rischi per la salute in generale rimaneva un problema ancora molto controverso, insieme ad uno scandaloso sistema comunicativo dell'AIFA dovuto forse ad episodi corruttivi e conflitti di interesse con le stesse case farmaceutiche nell'UE con l'EMA; che nel mondo con l'OMS.\nSpese militari e acquisto degli F35.\nNell\u2019ottobre 2018, Alessandro Gilioli dell'L\u2019Espresso rimproverava ai grillini che dall\u2019opposizione uno dei loro temi centrali erano proprio la forte riduzione delle spese militari, ma al contrario il loro Ministero della difesa oltre a non contrastarne l'opacit\u00e0 dei bilanci ed aumentarle al 2% del PIL (pi\u00f9 di 100 milioni al giorno invece dei 67 precedenti), inoltre confermavano pure l\u2019acquisto dei controversi F35.\nDi Maio e il condono di Ischia.\nDa ottobre 2018, il capo politico Luigi Di Maio \u00e8 stato satireggiato per il condono da lui voluto sugli immobili abusivi dell\u2019isola di Ischia.\nScandalo Eni e questione morale.\nA dicembre 2018, mutava l\u2019atteggiamento nei confronti dello scandalo dell\u2019Eni che come ricorda Marco Lillo de \"Il Fatto Quotidiano\" dopo averne chiesto pi\u00f9 volte le dimissioni dell\u2019amministratore delegato, anche se notizie recenti riportavano a nuovi sviluppi in cui era coinvolta anche la moglie di questi; il governo Conte I riconfermava bellamente lo status quo aziendale.\nPartecipazione e trasparenza.\nUna delle prime critiche mosse al Movimento 5 Stelle (anche da alcuni membri poi usciti), in quanto soggetto politico apartitico, e \"in primis\" antiideologico, \u00e8 stata l'essere apparentemente disorganizzato in quanto frutto di un'aggregazione popolare priva di un programma e di linee guida comuni e ben definite, lasciata all'iniziativa del singolo e soggetto al controllo autoritario dei vertici (Grillo e Casaleggio &amp; Co) ovvero senza autonomia decisionale da parte dei singoli, non esente, dunque, dal rischio di deriva populista e politica al pari di altri partiti politici. Non mancano inoltre critiche circa la mancanza di una conoscenza avanzata dei meccanismi burocratici-amministrativi statali da parte degli appartenenti al movimento e sull'impreparazione tecnica dei relativi parlamentari, tipico secondo i critici di una democrazia diretta. \u00abAlcuni blogger hanno sostenuto che Grillo si serve del blog come un medium broadcast tradizionale invece di usarlo come un medium interattivo, quasi che i suoi post fossero altrettanti editti che il leader carismatico rivolge alla massa del suo pubblico\u00bb.\nCon le elezioni amministrative del 2010, da alcune parti si evidenziava una contraddizione tra l'azione collettiva volontaria nelle lotte della societ\u00e0 civile e l'effettiva trasparenza di rappresentanza politica. Sempre nel 2010 si sono registrate tensioni tra il movimento e l'Italia dei Valori.\nPer Massimiliano Panarari dopo la separazione dal blog del fondatore Grillo, nella selezione della classe dirigente emergeva un\u2019omologazione al ribasso, in particolare dall\u2019impresentabile Emanuele Dess\u00ec ai \u201csupercompetenti\u201d di altri partiti e fino ai mezzi busti televisivi. Privilegiando la popolarit\u00e0 alla democrazia come un qualunque partito-azienda.\nDinamiche interne.\nA Modena un consigliere comunale diveniva noto alle cronache per uno strascico giudiziario fin sui diritti per l'uso del nome \"Movimento 5 Stelle\". Nel Lazio non si trovava la volont\u00e0 organizzativa di partecipare alle elezioni regionali.\nA marzo 2012 il consigliere comunale Valentino Tavolazzi, a nome del movimento, partecipava a un meeting nazionale a Rimini. All'evento era stato invitato anche Beppe Grillo, il quale aveva invece preso le distanze dal meeting rifiutando di parteciparvi, cos\u00ec come fece anche Giovanni Favia (vincolato a garantire di non candidarsi premier nel 2013). Raccolse all'incirca 150 partecipanti, ricevendo apprezzamenti e ulteriori critiche di quei pochi rappresentanti politici presenti all'incontro. Nel meeting si presero dure posizioni sui contenuti stessi del dibattito riguardo alle \"condizioni del regolamento M5S\" (in particolare art. 4 dello statuto, su propriet\u00e0 del simbolo, ruolo di Casaleggio e riguardo a mandati degli eletti e finanziamento pubblico ai partiti). Dalla ricostruzione di Mantovani (ex membro della lista di Tavolazzi) emerge inoltre come Tavolazzi avesse gi\u00e0 proposto la creazione di assemblee territoriali come luogo in cui prendere le decisioni riguardanti il movimento, proposta bocciata da Casaleggio per timore che queste si interponessero tra elettori e candidati. Gli veniva ufficialmente revocato l'uso del logo con l'interdizione dall'assumere qualsiasi incarico a nome del M5S. Si perpetuava cos\u00ec uno strascico di polemiche anche interno sulla democrazia.\nL'ex concorrente delle primarie on-line romane, Marcello De Vito, si descriveva come vittima di una congiura orchestrata dalla Raggi insieme a Daniele Frongia ed Enrico Stef\u00e0no che durante le riunioni del 7 e 10 gennaio presentarono un dossier che lo accusava di abuso di ufficio. \u00abFantasie giornalistiche\u00bb \u00e8 stata la risposta della cerchia del sindaco. Dopo alcuni anni Daniele Frongia, venuto a conoscenza dell'indagine archiviata della magistratura, informava personalmente il settimanale L'Espresso.\nPer la mancata trasparenza e legalit\u00e0 nella vicenda dello stadio dell\u2019AS Roma, il presidente della Commissione parlamentare antimafia Nicola Morra, esprimeva profondo sconcerto a cui si univa la parlamentare Carla Ruocco e la consigliera regionale Roberta Lombardi. Il documento principale di tutto il progetto riguardante il parere dell\u2019Avvocatura capitolina dopo essere stato stampato in un'unica copia, cancellato dai pc e rimasto irregolarmente secretato nonostante le regolari richieste di accesso agli atti da parte di consiglieri capitolini; sembrava essere stato smarrito.\nEspulsioni e sospensioni.\nA seguito della esclusione dello stesso Giovanni Favia e di Federica Salsi per aver espresso opinioni critiche in merito alla democrazia interna, il partito ha subito diverse critiche dagli espulsi e da membri stessi del partito. Le espulsioni sono state operate unilateralmente dal proprietario del simbolo Beppe Grillo e, come da regolamento, sono avvenute senza alcun obbligo di consultazione con gli iscritti al movimento.\nDal 2012, il movimento \u00e8 stato segnato da una lunga serie di espulsioni: Valentino Tavolazzi, consigliere comunale a Ferrara; la lista certificata Progetto per Ferrara; la lista certificata Movimento 5 Stelle di Cento (ora Cento in Movimento); Sandra Poppi, consigliera comunale a Modena; Giovanni Favia, consigliere regionale in Emilia-Romagna; Federica Salsi, consigliera comunale a Bologna; Raffaella Pirini, consigliera comunale a Forl\u00ec; la lista certificata Destinazione Forl\u00ec; Fabrizio Biol\u00e8, consigliere regionale in Piemonte; Antonio Venturino, vicepresidente vicario dell'assemblea regionale siciliana.\nAltra critica mossa di frequente dagli stessi attivisti del movimento e da ex attivisti riguarda l'assenza di forme di partecipazione effettiva via web. Non esiste attualmente uno strumento per la stesura collettiva del programma. Il forum \u00e8 considerato inadeguato allo scopo. Tramite il suo blog, nel settembre del 2012, Grillo ha affermato che un portale per la partecipazione via web era gi\u00e0 in fase di realizzazione. L'entrata in funzione era prevista per la fine dell'anno 2012, ma al momento delle elezioni politiche del febbraio del 2013 esso non risultava ancora realizzato. Dal 28 ottobre 2013 \u00e8 attivo il sito web denominato \"Sistema Operativo\", che permette agli iscritti certificati di discutere le proposte di legge di iniziativa parlamentare, che, al termine del processo, vengono ufficialmente depositate in Parlamento. Vista la grande fiducia che ripone nel web per risolvere problemi complessi, il movimento \u00e8 stato definito \"cyberutopista\".\nSospensione di Federico Pizzarotti.\nNel maggio 2016 una nuova polemica riguarda l'avviso di garanzia ricevuto dal sindaco di Parma Federico Pizzarotti sulle nomine al vertice della Fondazione Teatro Regio di Parma. Lo staff di Beppe Grillo, mediante un post apparso sul suo blog, decreta la sospensione di Pizzarotti dal Movimento. Vengono addotte varie motivazioni: da un lato, viene contestata al sindaco, nei mesi precedenti la mancata comunicazione della notizia ai vertici del Movimento (con rifiuto di inviare copia digitale dell\u2019indagine allo staff del Movimento); d'altro canto, viene contestata a Pizzarotti il perseverare in una condotta di opacit\u00e0 e slealt\u00e0 nei confronti del movimento, un comportamento definito come \u00abun obbiettivo boicottaggio dell\u2019azione politica del Movimento 5 Stelle\u00bb.\nUlteriori sviluppi della vicenda sono stati resi noti in seguito alla pubblicazione, sempre sul profilo Facebook del candidato, di alcuni scambi a mezzo stampa con i membri del \"direttorio\" del M5S. Pizzarotti era nel Movimento 5 Stelle dal 2009, poi dal 2012 primo sindaco di un capoluogo di provincia e storico dissidente. Successivamente l'11 ottobre su 19 consiglieri comunali del Movimento 5 Stelle 18 escono dal partito, rendendo Parma una citt\u00e0 non pi\u00f9 governata dal Movimento."}
{"id": "2884106", "revid": "767487", "url": "https://it.wikipedia.org/wiki?curid=2884106", "title": "Roberto Em\u00edlio da Cunha", "text": "Carriera.\nIn carriera, Roberto ha giocato per due sole squadre: il Flamengo e il S\u00e3o Crist\u00f3v\u00e3o. Ha anche giocato per la Nazionale brasiliana al Campionato mondiale di calcio 1938."}
{"id": "2884108", "revid": "104136594", "url": "https://it.wikipedia.org/wiki?curid=2884108", "title": "Fare di tutta l'erba un fascio", "text": "Fare di tutta l'erba un fascio (meglio: \"Fare di tuttE l'erbE un fascio\" oppure anche: \"Fare d'ogni erba fascio\") \u00e8 una frase idiomatica che, nelle sue diverse varianti, \u00e8 di utilizzo piuttosto diffuso nella lingua italiana.\nOrigine.\nL'origine \u00e8 legata al mondo contadino, in particolare alla raccolta delle erbe nei campi. Era evidente che non conveniva, per velocizzare il lavoro, raccogliere indiscriminatamente tutte le erbe in un unico mazzo, evitando cos\u00ec la pi\u00f9 laboriosa ma utile cernita tra le erbe buone e quelle erbe cattive, e cos\u00ec nacque il detto \"Fare di ogni erba un fascio\".\nSignificato.\nQuesta frase idiomatica indica l'atteggiamento di chi, trattando un determinato argomento, generalizza eccessivamente, non considerando (volontariamente o involontariamente) le differenze e le distinzioni tra i vari tipi di \"erba\" che pretende di riunire in un unico \"fascio\"."}
{"id": "2884109", "revid": "125311336", "url": "https://it.wikipedia.org/wiki?curid=2884109", "title": "Laverda SF", "text": "La SF \u00e8 una motocicletta stradale costruita dalla Laverda dal 1970 al 1978.\nIl contesto.\nLe origini della SF risalgono alla met\u00e0 degli anni sessanta, quando la Casa di Breganze inizi\u00f2 ad impostare una serie di modelli di grossa cilindrata. L'ispirazione per queste nuove moto fu data da un modello giapponese di gran successo negli USA, la Honda CB77 \"Superhawk\" 305 cm\u00b3.\nA lavorare al nuovo progetto sono in tre: Massimo Laverda (figlio del fondatore dell'azienda veneta), Luciano Zen (responsabile tecnico) e Adriano Valente (disegnatore). Il frutto di questo lavoro venne presentato al Salone di Londra 1966: una 650 cm\u00b3 bicilindrica monoalbero, entrata in produzione l'anno successivo.\nLa \"650 GT\", questo il nome commerciale della nuova Laverda, venne sostituita nel 1968 da una versione maggiorata a 750 cm\u00b3, la quale fu affiancata nel 1969 dalla pi\u00f9 sportiva \"750 S\". Le nuove moto iniziarono a fare presa sul mercato, specialmente la \u201cS\u201d, e inizi\u00f2 anche l'esportazione negli Stati Uniti, sotto il marchio \"American Eagle\".\nIl 1970 vide il lancio dell'erede della \u201cS\u201d, la \"750 SF\". Il nome della nuova nata della Casa di Breganze \u00e8 l'acronimo di \u201cSuper Freni\u201d: freni a tamburo dotati di una ventola interna che ne migliora il raffreddamento nell'impiego pi\u00f9 gravoso. Altra modifica rispetto al modello precedente riguarda il telaio, abbassato e con il cannotto di sterzo meno inclinato.\nLa moto ottenne un grande successo, sia sul mercato nazionale (1096 esemplari venduti nel '70, che diventarono 1915 nel '71 e 3082 nel '72: in quest'ultima stagione fu la maximoto pi\u00f9 venduta d'Italia) che all'estero. Il successo si deve, oltre che a un prezzo competitivo (poco pi\u00f9 di un milione di lire nel '72, quando la Honda CB750 Four costava 1.280.000 lire e la Moto Guzzi V7 Sport 1.480.000), ad un insieme di stile e meccanica all'avanguardia, e alle buone prestazioni, come testimoniato dal successo nelle competizioni, specie nell'Endurance, dove le bicilindriche venete raccolsero notevoli allori, tanto da portare la Casa a introdurre in commercio una versione dedicata alle corse, la \"SFC\". La moto presentava per\u00f2 anche dei punti deboli: la frizione era dura da azionare, e si riscontrava una scarsa maneggevolezza nell'inserimento in curva.\nA met\u00e0 1972 la SF venne rivisitata, con l'introduzione del modello \"SF 73\", noto anche come \"SF1\", beneficiando del telaio e della termica della SFC (dotata di valvole di dimensioni maggiori e di due carburatori Dell'Orto PHB 36 invece dei precedenti VHB 30) grazie alla quale la potenza passava da 60 a 66 CV. Nuova anche la strumentazione, costruita dalla giapponese Nippodenso, i freni e il sistema di scarico. Nel 1974 (modello \"SF2\") i freni anteriori divennero a disco.\nL'ultima versione della SF (la \"SF3\"), con cerchi in lega, freno a disco al posteriore e un leggero restyling, venne presentata nel 1976. Scalzata nel suo ruolo di \u201cammiraglia\u201d di casa Laverda dalla \"1000 tre cilindri\", la produzione della SF cesser\u00e0 nel 1978, dopo 18.500 esemplari costruiti."}
{"id": "2884117", "revid": "247222", "url": "https://it.wikipedia.org/wiki?curid=2884117", "title": "Torino Football Club 1906 1942-1943", "text": ""}
{"id": "2884121", "revid": "880848", "url": "https://it.wikipedia.org/wiki?curid=2884121", "title": "Cacofemismo", "text": "Il cacofemismo \u00e8 una figura retorica, che consiste nell'usare, invece di un termine gradevole, un termine sgradevole che nel contesto acquista un valore positivo, anche ammirativo o affettivo. Molto usata nel parlare colloquiale, "}
{"id": "2884122", "revid": "418178", "url": "https://it.wikipedia.org/wiki?curid=2884122", "title": "Canone RAI", "text": ""}
{"id": "2884123", "revid": "1543377", "url": "https://it.wikipedia.org/wiki?curid=2884123", "title": "Regione di Lacerta OB1", "text": "La regione di Lacerta OB1 \u00e8 un insieme di deboli filamenti nebulosi e di stelle giovani e calde raggruppate in un'associazione OB, nota come Lacerta\u00a0OB1; il sistema trae il suo nome dalla costellazione in cui \u00e8 visibile, quella della Lucertola.\nCon una distanza di appena 370\u00a0parsec (1200 anni luce), Lacerta OB1 appare come una delle associazioni\u00a0OB pi\u00f9 vicine in assoluto al sistema solare, assieme alle associazioni locali Scorpius-Centaurus, Perseus\u00a0OB3 e Vela\u00a0OB2; queste, assieme ad altre poste a distanze leggermente superiori, costituiscono la Cintura di Gould, un brillante anello di stelle giovani e massicce che si sviluppa lungo un immenso anello in espansione di gas noto come Anello Lindblad.\nLacerta OB1 \u00e8 un ottimo esempio di giovane associazione stellare non molto estesa, in cui i fenomeni di formazione stellare sono in via di completo esaurimento; la sua relativa vicinanza e la sua posizione lontana dal piano galattico e dalle sue fonti di disturbo dovute alla sovrapposizione di pi\u00f9 strutture sulla stessa linea di vista, ne fanno un campo di ricerca di facile studio.\nOsservazione.\nLa regione dell'associazione Lac\u00a0OB1 si estende nella parte meridionale della costellazione in cui \u00e8 ospitata, sconfinando in parte nella vicina Andromeda, in una parte di cielo poco nota e scarsamente esplorata a livello amatoriale a causa della sua oscurit\u00e0 e scarsit\u00e0 di oggetti facilmente osservabili; ad un'osservazione amatoriale le uniche componenti osservabili direttamente sono quelle stellari: le stelle dell'associazione infatti possiedono una magnitudine compresa fra la quarta e la nona grandezza. Le componenti pi\u00f9 luminose sono facilmente distinguibili anche ad occhio nudo in una notte particolarmente buia e si riconoscono come membri grazie al loro colore marcatamente azzurrognolo; questa manciata di stelle osservabili senza strumenti, circa una decina o poco pi\u00f9, non mostrano quasi la minima concentrazione, apparendo al contrario disperse fra i campi stellari circostanti.\nLa componente pi\u00f9 luminosa \u00e8 la 6 Lacertae, di magnitudine 4,51, seguita dalla 10 Lacertae, di magnitudine 4,88, e da altre stelline di quinta grandezza. Con un binocolo il numero delle componenti azzurrognole aumenta notevolmente, mentre si fa evidente una leggera concentrazione di stelle di sesta e settima grandezza, disperse nel raggio di alcuni gradi attorno alla 10\u00a0lacertae. Non appare alcuna traccia di nebulosit\u00e0 n\u00e9 al binocolo, n\u00e9 con un piccolo telescopio.\nI filamenti nebulosi, per lo pi\u00f9 oscuri o poco luminosi, sono evidenti solo nelle foto astronomiche a lunga posa e si concentrano anch'essi attorno alla stella 10\u00a0Lacertae; alcuni filamenti appaiono illuminati da stelle vicine, come nel caso di vdB 158, visibile alcuni gradi a nordest della 2 Andromedae.\nLa declinazione di questa regione \u00e8 fortemente boreale; ci\u00f2 ne consente un'agevole osservazione specialmente dalle regioni terrestri poste a nord dell'equatore, mentre dall'emisfero australe la visibilit\u00e0 si riduce alle solo regioni tropicali e subtropicali. Il periodo pi\u00f9 indicato per la sua osservazione nel cielo della sera ricade nei mesi autunnali, per l'emisfero boreale, sebbene sia agevolmente individuabile in tutto il periodo compreso fra agosto e gennaio.\nCaratteristiche e struttura.\nLa regione dell'associazione Lac OB1 comprende alcune nubi non illuminate con emissioni visibili nella banda del CO, masse di gas ionizzato e luminoso, e alcune piccole nebulose a riflessione associate ad alcune stelle massicce. Nonostante ci\u00f2, la presenza delle nubi appare molto ridotta, vista l'associazione con stelle massicce, a differenza di altre regioni simili, in cui a fianco a giovani stelle di grande massa si rinvengono grandi quantit\u00e0 di gas. La regione ospita solo due nubi, che mostrano i segni di una recente attivit\u00e0 di formazione stellare: la pi\u00f9 occidentale, situata nei pressi della stella pi\u00f9 massiccia dell'associazione, \u00e8 indicata come LBN\u00a0437, mentre la seconda, situata un po' in disparte in direzione nordest, possiede un aspetto cometario ed \u00e8 nota con la sigla GAL\u00a0110-13. Entrambe le nubi sono dei residui della grande nube molecolare originaria da cui l'associazione si \u00e8 formata. L'associazione\u00a0OB \u00e8 pure divisa in due sottogruppi, indicati con le sigle Lac\u00a0OB1a e Lac\u00a0OB1b, distinti per il moto proprio e la velocit\u00e0 radiale delle loro componenti.\nLBN 437 \u00e8 la nebulosa pi\u00f9 centrale della regione; si trova sul bordo sudorientale di una lunga nube con emissioni CO che si estende verso nordovest e nota come Kh\u00a0149, nonch\u00e9 a breve distanza dalla nebulosa Sh2-126; quest'ultima, nota anche come LBN\u00a0428, riceve la radiazione della stella 10\u00a0Lacertae, che la ionizza rendendola luminosa. La parte pi\u00f9 densa di LBN\u00a0437, indicata con la lettera A, \u00e8 associata ad alcune stelle giovani e luminose, fra le quali spicca LkH\u03b1\u00a0233, nota anche con la sigla di stella variabile V375\u00a0Lacertae: una giovane stella Ae/Be di Herbig di tredicesima magnitudine, che mostra delle forti emissioni H\u03b1. Questa stella \u00e8 anche la principale responsabile dell'eccitazione di alcuni oggetti HH di natura bipolare, fra i quali spiccano HH\u00a0398 - il pi\u00f9 notevole - e la serie indicata da HH\u00a0808 a HH\u00a0814, tutti concentrati entro un raggio di pochi primi d'arco; le loro dimensioni reali medie sono pari ad alcuni parsec e alcuni di essi, come nel caso di HH\u00a0813 e HH\u00a0814, presentano dei bow shock. Nella regione \u00e8 anche presente una sorgente di radiazione infrarossa, IRAS\u00a022317+4024.\nLa regione attorno a questa nebulosa \u00e8 ricca di stelle di pre-sequenza principale, cui si aggiungono altre stelle con forti emissioni H\u03b1, come LkH\u03b1\u00a0230, 231 e 232; altre stelle giovani, fra cui cinque stelle T Tauri, si individuano fra la nube e la stella 10\u00a0Lacertae, raggruppate in una piccola associazione estesa per 24', pari a circa 2,6\u00a0parsec. La formazione di questo gruppo di stelle giovani \u00e8 dovuta alla compressione causata dall'intensa radiazione ultravioletta della gigante 10\u00a0Lacertae, che ha dapprima impattato e poi modellato una precedente nube molecolare; questa, nel punto di impatto, si \u00e8 compressa fino a collassare in pi\u00f9 punti, generando le nuove stelle.\nGAL 110-13 \u00e8 la nube pi\u00f9 periferica della regione, essendo posta in una posizione isolata alcuni gradi a nordest rispetto al centro dell'associazione; le sue coordinate la fanno per altro ricadere nella costellazione di Andromeda. L'appartenenza di questa nube al sistema \u00e8 suggerita dalla sua distanza, che essendo pari a circa 440\u00a0parsec \u00e8 compatibile con quella di Lac\u00a0OB1. I suoi gas appaiono illuminati da alcune stelle massicce che mostrano un moto proprio comune fra di loro, catalogate come HD\u00a0222142, HD\u00a0222046 e HD\u00a0222086, responsabili anche della diretta illuminazione della nube a riflessione vdB 158, una sezione della nube stessa. La nube mostra evidenti segni di un'intensa attivit\u00e0 di formazione stellare, causati probabilmente dalla collisione fra due nubi. Tuttavia, la forma a cometa con la chioma allungata in direzione opposta al centro dell'associazione (e in particolare a 10\u00a0Lacertae) farebbe pensare che tali fenomeni potrebbero anche essere stati favoriti dall'esplosione di una supernova generata da uno dei membri pi\u00f9 massicci dell'associazione Lac\u00a0OB1, oltre che dall'azione del vento stellare delle componenti pi\u00f9 massicce del sistema, che hanno contribuito anche a modellare la nube GAL\u00a0110-13. L'evento dell'esplosione della supernova sarebbe confermato anche dalla presenza di alcune stelle fuggitive osservate nei dintorni dell'associazione.\nLe stime sulla distanza della regione hanno fornito valori compresi fra i 600 e i 370\u00a0parsec; quest'ultimo \u00e8 in genere il valore pi\u00f9 accettato dalla comunit\u00e0 scientifica. Tuttavia, uno studio del 2009, che prende in esame il moto proprio di 12 componenti dell'associazione, propone una distanza pari a 520\u00b120\u00a0parsec, dunque notevolmente superiore alle misure effettuate sulla parallasse individuata dal satellite Hipparcos.\nComponenti stellari ed evoluzione.\nL'associazione Lac OB1 \u00e8 composta, come visto, da due sottogruppi, distinti in base all'et\u00e0, al moto proprio e alla velocit\u00e0 radiale delle componenti. Il sottogruppo Lac\u00a0OB1a occupa la parte orientale dell'associazione ed \u00e8 composto da una quindicina di stelle massicce con un'et\u00e0 compresa fra 16 e 25 milioni di anni; il sottogruppo appare molto disperso e le sue componenti si estendono in direzione nordest rispetto al nucleo dell'associazione, verso la nube GAL\u00a0110-13. Lac\u00a0OB1a conta in totale 51 componenti, delle quali 9 di classe spettrale O e B, ossia stelle di grande massa, e 42 delle classi spettrali inferiori (stelle bianche e bianco-gialle); alcune delle componenti pi\u00f9 massicce hanno gi\u00e0 lasciato la sequenza principale a causa della loro evoluzione pi\u00f9 avanzata.\nIl sottogruppo Lac\u00a0OB1b invece occupa la parte sudoccidentale dell'associazione, si estende per circa 5\u00b0 e mostra un'et\u00e0 inferiore rispetto al sottogruppo Lac\u00a0OB1a, attorno ai 12-16 milioni di anni; \u00c8 composto da 45 stelle, delle quali 27 sono stelle massicce di classe O e B, mentre le restanti sono di media massa.\nIn totale, l'associazione ospita una stella di classe O (la 10\u00a0Lacertae), 35 di classe B, 46 di classe A, una di classe F, 8 di classe K e 3 di classe M, cui si aggiunge la stella al carbonio HD\u00a0222241 (HIP\u00a0116681), situata al confine fra Andromeda e Pegaso, e una stella di cui non \u00e8 stata determinata la classe spettrale, HIP\u00a0111762; le componenti dominanti, visibili con facilit\u00e0 anche ad occhio nudo, sono, oltre alla 10\u00a0Lacertae, la 12 Lacertae, una variabile Beta Cephei di magnitudine media 5,25, e la 16 Lacertae, un'altra Beta Cefeide di magnitudine 5,60.\nI processi di formazione stellare che hanno generato l'associazione hanno avuto luogo in tempi distinti, l'ultimo dei quali solo pochi milioni di anni fa. I fenomeni iniziali avrebbero avuto luogo in una nube molecolare gigante isolata; a seguito della nascita delle prime stelle massicce, si sarebbe generato un fronte di ionizzazione che avrebbe investito i frammenti pi\u00f9 lontani della nube, avviandovi fenomeni generativi secondari. Alcuni studiosi sospettano che il sottogruppo Lac\u00a0OB1a non sia un gruppo stellare realmente esistente, e in effetti se lo fosse dovrebbe contenere delle stelle di pre-sequenza principale; le stelle giovani in direzione di questo gruppo si rinvengono in effetti in direzione della nube GAL\u00a0110-13, dove la formazione stellare sarebbe stata causata da eventi violenti, come l'esplosione di una supernova o una collisione fra nubi."}
{"id": "2884126", "revid": "1728", "url": "https://it.wikipedia.org/wiki?curid=2884126", "title": "Triumviro monetario", "text": ""}
{"id": "2884133", "revid": "183483", "url": "https://it.wikipedia.org/wiki?curid=2884133", "title": "Lacerta OB1", "text": ""}
{"id": "2884134", "revid": "337866", "url": "https://it.wikipedia.org/wiki?curid=2884134", "title": "Bobo Dioulasso", "text": ""}
{"id": "2884136", "revid": "287204", "url": "https://it.wikipedia.org/wiki?curid=2884136", "title": "Sh2-126", "text": "Sh2-126 \u00e8 una nebulosa a emissione visibile nella costellazione della Lucertola.\nSi individua nella parte meridionale della costellazione, a circa 1\u00b0 in direzione ovest rispetto alla stella 10 Lacertae, una stella blu di sequenza principale di classe spettrale O9V; ha l'aspetto di un tenue filamento orientato in senso nordest-sudovest, invisibile alla semplice osservazione tramite strumenti amatoriali a causa della sua debolezza. Il periodo pi\u00f9 indicato per la sua osservazione nel cielo della sera ricade nei mesi compresi fra agosto e gennaio, in particolare per le regioni poste nell'emisfero boreale.\nSh2-126 costituisce il filamento nebuloso pi\u00f9 brillante del complesso di nubi disperse associate a Lacerta OB1, un'associazione OB posta a circa 370\u00a0parsec (1200 anni luce) di distanza, ad una latitudine galattica piuttosto elevata; la fonte della ionizzazione dei suoi gas \u00e8 l'intensa radiazione ultravioletta della stella 10\u00a0Lacertae, l'astro dominante dell'associazione di cui fa parte. Nei pressi di questa nube si trova il lungo filamento catalogato come LBN\u00a0437, associata ad un gruppo di stelle di pre-sequenza principale e stelle Ae/Be di Herbig."}
{"id": "2884138", "revid": "767487", "url": "https://it.wikipedia.org/wiki?curid=2884138", "title": "Fleshcrawl", "text": "I Fleshcrawl sono una band death metal tedesca formatasi ad Illertissen, in Baviera, nel 1987."}
{"id": "2884139", "revid": "767487", "url": "https://it.wikipedia.org/wiki?curid=2884139", "title": "Chamanna Coaz", "text": "La Chamanna Coaz CAS \u00e8 un rifugio si trova nella Val Roseg, laterale dell'Engadina, nel Cantone dei Grigioni, nel Massiccio del Bernina (Alpi Retiche occidentali), a 2.610\u00a0m s.l.m.\nCaratteristiche e informazioni.\nIl rifugio ospita fino a 80 persone ed \u00e8 aperto da met\u00e0 marzo a met\u00e0 maggio e da fine giugno a inizio ottobre\nAccessi.\nAccesso d'estate:\nAccesso d'inverno:"}
{"id": "2884143", "revid": "337866", "url": "https://it.wikipedia.org/wiki?curid=2884143", "title": "Malink\u00e8", "text": ""}
{"id": "2884147", "revid": "767487", "url": "https://it.wikipedia.org/wiki?curid=2884147", "title": "Euclydes Barbosa", "text": "Carriera.\nIn carriera, Ja\u00fa ha giocato per svariati club brasiliani tra cui il Corinthians, il Vasco da Gama e il Santos. Ha giocato per la Nazionale brasiliana al Campionato mondiale di calcio 1938."}
{"id": "2884152", "revid": "767487", "url": "https://it.wikipedia.org/wiki?curid=2884152", "title": "Rockerilla", "text": "Rockerilla \u00e8 una rivista musicale italiana fondata nel 1978 a Cairo Montenotte. La rivista \u00e8 stata, secondo molti, una delle pi\u00f9 importanti riviste musicali di rock alternativo per un ventennio dal periodo new wave e punk rock in poi.\nStoria della rivista.\n1975: Radio Cairo 103 e le origini di \"Rockerilla\".\n\u00c8 tra il 1974 ed il 1976 che in seguito ad una sentenza della Corte Costituzionale, nasce in Italia il fenomeno delle radio libere, che molto spesso diedero voce ad importanti movimenti musicali e politici di quel periodo. Radio Alice di Bologna, Radio Onda Rossa nel Lazio o Radio Popolare in Lombardia diedero spesso spazio, sia alle istanze del Movimento del '77, che alle nuove tendenze musicali che si sviluppavano in Italia e nel mondo. In questo contesto, nel 1975 a Cairo Montenotte, in provincia di Savona, venne fondata Radio Cairo 103, nella quale videro gli esordi, sul finire del 1976, i due redattori Beppe Badino e Sandro Priarone, che alle precedenti programmazioni, incentrate sul rock degli anni '60 e sul rock progressivo, iniziarono ad aggiungere le nuove sonorit\u00e0 del punk rock e della new wave con selezioni che vedevano brani di Clash, Sex Pistols, Damned, The Jam, Ramones, Television, Pere Ubu, Patti Smith. Fu in questi anni, che i due, appoggiati da altre figure coinvolte in Radio Cairo 103, iniziarono a concepire una fanzine che andasse a colmare la mancanza di attenzione rivolta a questi generi dalla stampa ufficiale e di settore italiana. Un nucleo iniziale che lavor\u00f2 al progetto della fanzine vedeva Mariano Basano, che nella radio trattava soprattutto rock and roll e Rockabilly, oltre a Mauro Alfei e Simona Giannotti\n1978: La nascita di \"Rockerilla\".\nL'idea del nome della rivista fu una elaborazione del titolo dell'album Parkerilla di Graham Parker &amp; The Rumor. \"Rockerilla\" nasce quindi nel 1978 dall'incontro di questo prototipo redazionale con Gian Paolo Carlini, che ne fu il primo direttore responsabile, con l'intento di creare una fanzine semiprofessionale che parlasse di gruppi e sonorit\u00e0 underground e di difficile reperibilit\u00e0. Se infatti da una parte la stampa di settore italiana era spesso pi\u00f9 che altro concentrata sui grandi nomi della musica rock e pop, dall'altra parte questo tipo di sonorit\u00e0 venivano spesso trattate da fanzine e pubblicazioni amatoriali. Nell'ottobre di quell'anno usc\u00ec dalla Tipografia \"La Stampa\" di Savona, il primo numero della rivista: 16 pagine al costo di 500 lire e con una tiratura di 2000 copie. Nella redazione vi erano, oltre a Gian Paolo Carlini, anche Mauro Alfei, Beppe Badino, Mariano Basano, Sandro Priarone, Mauro Rota e Paolo Tessore. La copertina era dedicata ad Eddie Cochran, mentre gli articoli trattavano di Clash, Patti Smith, Only Ones, Magazine, Syd Barrett, Bo Diddley, Talking Heads e Dire Straits.\nNel giro di pochi numeri la fanzine vide una distribuzione che comprendeva le citt\u00e0 di Genova, Savona, Torino, Milano, Bologna e Sanremo, la rete di edicole \"Co.Ves\" delle stazioni ferroviarie, ed una trentina di negozi di dischi di musica underground della nazione, esaurendo cos\u00ec le copie dei primi numeri in tempi molto brevi e convincendo cos\u00ec il gruppo a diventare presto una vera e propria rivista.\n1980: \"Rockerilla\" magazine.\n\u00c8 con il numero del gennaio del 1980 che \"Rockerilla\" passa dall'essere una fanzine molto ben organizzata, ad un vero e proprio magazine, con un ampliamento sia redazionale che della rivista stessa. La riorganizzazione comprendeva ora una rivista di 36 pagine fatta da una redazione composta da Mauro Alfei, Ugo Bacci, Beppe Badino, Mariano Basano, Sandro Priarone, Beppe Riva, Mario Rivera, Claudio Sorge, Paolo Tessore, Gino Tozzini ed una serie di collaboratori che diventeranno poi alcune delle firme storiche, come Cesare Barani, Maurizio Bianchi, o Alberto Campo, ma anche altri come M. Grazia Baccino, Massimo Buda, Laura Du Plenty, Simona Giannotti, Pietro No\u00e8, Fabio Nosotti, Sandra Bordigoni, Marco Regali, Alvise Riccioli, Elena Riva, Marc Robine, Franco Scarpa, Tracy Sirotti.\n\u00c8 invece nel 1981 che la rivista assume una tiratura regolare di 25.000 copie in tutte le edicole italiane, con una distribuzione curata dalla milanese Messaggerie Periodici SpA.\nAd essa hanno collaborato, fra gli altri, Piero Scaruffi, Riccardo Bertoncelli e Guido Chiesa.\nSecondo Federico Guglielmi, all'inizio degli anni '80 era \"la rivista pi\u00f9 seguita dagli appassionati di nuove tendenze rock\".\nHa trattato generi di new wave, hard rock-heavy metal, punk, grunge."}
{"id": "2884155", "revid": "256896", "url": "https://it.wikipedia.org/wiki?curid=2884155", "title": "Assise di Gerusalemme", "text": ""}
{"id": "2884158", "revid": "276327", "url": "https://it.wikipedia.org/wiki?curid=2884158", "title": "Ipponatte di Efeso", "text": ""}
{"id": "2884166", "revid": "122903210", "url": "https://it.wikipedia.org/wiki?curid=2884166", "title": "Paria del Regno Unito", "text": "La par\u00eca del Regno Unito comprende tutti quei titoli di pari creati nell'ambito del regno di Gran Bretagna e Irlanda dopo l'Atto di Unione del 1800, nel quale la paria di Gran Bretagna venne rimpiazzata con la nuova. In questo ambito continu\u00f2 a conservare particolari privilegi la paria d'Irlanda sino per\u00f2 al 1922, anno in cui essa si dichiar\u00f2 stato indipendente.\nIn generale non sono pi\u00f9 state create nuove par\u00ece ereditarie dal governo del laburista Harold Wilson negli anni '60. L'ultimo ducato di prerogativa non reale venne creato nel 1900, l'ultimo marchesato nel 1926, e l'ultima contea non reale nel 1956. L'ultimo visconte venne creato nel 1964 e l'ultima baronia ereditaria non reale nel 1965.\nSino all'House of Lords Act 1999, tutti i pari del Regno Unito erano automaticamente membri della Camera dei lord. Ad ogni modo, gran parte dei pari vennero esclusi con la riforma parlamentare mentre i pari a vita poterono mantenere la loro posizione."}
{"id": "2884167", "revid": "3115", "url": "https://it.wikipedia.org/wiki?curid=2884167", "title": "Comunione aperta", "text": "La comunione aperta (chiamata anche \"ospitalit\u00e0 eucaristica\" o \"intercomunione\") \u00e8 quella pratica per la quale alcune chiese cristiane (intese in senso locale o denominazionale) permettono a membri di chiese diverse dalla propria di ricevere (a vario titolo) gli elementi del pane e del vino durante la celebrazione della Cena del Signore (chiamata anche Eucaristia o Santa Cena).\nPure si intende comunione aperta la possibilit\u00e0 offerta da alcune chiese a persone (ancora) non battezzate, di partecipare alla Cena del Signore.\nLa comunione aperta si contrappone cos\u00ec alla pratica della comunione chiusa (o ristretta), laddove la partecipazione al rito della Cena del Signore \u00e8 riservato solo alle persone battezzate che siano membro di quella chiesa particolare e/o solo a quelle con le quali siano in rapporto di piena comunione o comunque riconosciute come chiese legittime.\nDiscussione.\nLa questione della comune partecipazione di tutti coloro che si professano cristiani alla celebrazione eucaristica \u00e8 una delle grandi questioni ancora irrisolte dal movimento ecumenico La grande frammentazione delle chiese cristiane, la loro diversa comprensione di che cosa significhi essere chiesa, del valore da attribuire ai sacramenti (o ordinanze) ed il reciproco riconoscimento come autentiche chiese a tutti gli effetti, rende questo problema particolarmente complesso.\nSi rileva, infatti, come questo sia un grande paradosso: la celebrazione stessa istituita da Ges\u00f9 per unire i suoi discepoli, quel pane e quel vino ai quali osa accostarsi persino il traditore Giuda Iscariota, segno del dono incondizionato di tutto s\u00e9 stesso che Ges\u00f9 fa loro (il suo \"corpo\" ed il suo \"sangue\"), \u00e8 diventata nel corso dei secoli e rimane a tutt'oggi occasione e ragione di dispute.\nLa comunione aperta nella storia.\nFra i personaggi meno sospettabili di \"liberalismo\", eppure strenui sostenitori della comunione aperta, \u00e8 il puritano John Bunyan, autore de \"Il pellegrinaggio del cristiano\". Pur rimanendo saldamente battista e riformato, a differenza dei suoi fratelli in fede, Bunyan rifiuta di escludere delle persone dalla Cena del Signore solo perch\u00e9 non erano state battezzate secondo le persuasioni dei Battisti. Egli mette in rilievo questo punto nel 1673 nell'opera: \"Differenze di giudizio sul battesimo d'acqua: non costituisce alcun impedimento alla comunione\".. Ad un certo punto scrive: \"\"Io ti ho anche detto come il battesimo non ti renda membro della chiesa, n\u00e9 ti renda visibilmente un santo. Esso quindi non ti d\u00e0 (di per s\u00e9) n\u00e9 diritto ad essere membro di chiesa n\u00e9 ti rende tale\".\" Il punto che Bunyan intende avvalorare \u00e8 che il battesimo, essendo un segno esteriore e visibile, non rappresenta di per s\u00e9 una speciale chiave per entrare nel regno dei cieli. Bunyan rimarr\u00e0 fedele a questa sua posizione sulla comunione e, secondo la rivista \"Christian History\", \"rimase in comunione sia con i Battisti che con i congregazionalisti\". Questo in apparente contraddizione con le parole del Signore riportate dall'evangelista s. Giovanni:\nL'attuale situazione nelle chiese.\nProtestantesimo \"storico\".\nLa condivisione della celebrazione eucaristica avviene oggi prevalentemente nel protestantesimo storico. La Concordia di Leuenberg (1973) stabilisce che le Chiese riformate e luterane d'Europa (alle quali si sono poi aggiunte le Chiese metodiste) \"si accordano reciprocamente comunione nella Parola e nei sacramenti, e tendono alla massima comunanza possibile nella testimonianza e nel servizio al mondo\" (n. 29). Accordi simili a questo esistono nelle altre parti del mondo. Sin dal 1954 l'Alleanza riformata mondiale raccomanda l'ammissione alla Mensa del Signore \"ogni persona battezzata che ama e confessa Ges\u00f9 Cristo come Signore e Salvatore\". Questa \u00e8 anche la posizione condivisa dagli anglicani, che accolgono alle loro celebrazioni eucaristiche tutti i battezzati che partecipano alla vita liturgica delle loro chiese.\nEvangelicalismo.\nLa situazione \u00e8 diversa per le chiese evangelicali. Nella loro pi\u00f9 gran parte esse pongono l'autentica conversione della persona a Cristo, suggellata dal battesimo per immersione (o comunque con una pubblica confessione di fede), come requisito indispensabile per la partecipazione alla Cena del Signore, il quale richiede comprensione e adesione al suo significato. Il battesimo del credente, inoltre, lo sottopone al controllo della disciplina della Chiesa alla quale appartiene. Tutto questo \u00e8 considerato offrire relative \"garanzie\" per la sacralit\u00e0 della celebrazione eucaristica che, cos\u00ec, non verrebbe dissacrata dal formalismo o dall'eventuale \"indegnit\u00e0\" morale e spirituale di chi vi partecipa.. Il battesimo del credente assume allora una funzione di \"salvaguardia\" della celebrazione della Santa Cena, cosa che, teoricamente, nel Cattolicesimo viene assunta dal requisito preliminare della Confessione, peraltro necessaria sono nel caso che il fedele abbia commesso un \"peccato mortale\". Rifiutare la \"comunione aperta\" \u00e8 quindi essenzialmente la necessit\u00e0 di \"proteggere\" adeguatamente la Cena del Signore, cosa che viene considerata non garantita dando accesso ad essa a chi \u00e8 stato battezzato da piccolo. Altre chiese sono meno radicali e, relativizzando il battesimo chiedono che chi si accosta alla Santa Cena abbia fatto almeno una pubblica confessione della sua fede e/o sia membro regolare \"in buona considerazione\" e non sottoposto ad azioni disciplinari.\nLe \"Assemblee dei fratelli\" non accolgono alla celebrazione della Cena del Signore chi \u00e8 stato battezzato da bambino, non riconoscendo la validit\u00e0 di tale battesimo. Nel pluriforme cristianesimo pentecostale e in quello battista le posizioni sono differenziate. In virt\u00f9 del congregazionalismo che le caratterizza, ogni comunit\u00e0 locale \u00e8 libera di regolare questa come pure altre questioni secondo le decisioni delle proprie assemblee.\nChiesa cattolica, Chiesa ortodossa, Monofisiti.\nNell'ambito della Chiesa cattolica i ministri amministrano lecitamente i sacramenti della penitenza, dell'Eucaristia e dell'unzione degli infermi ai membri delle Chiese orientali, che non hanno comunione piena con la Chiesa cattolica, qualora li richiedano spontaneamente e siano ben disposti; ci\u00f2 vale anche per i membri delle altre Chiese, le quali, a giudizio della Sede Apostolica, relativamente ai sacramenti in questione, si trovino nella stessa condizione delle predette Chiese orientali.\nParimenti la chiesa cattolica permette di ricevere i sacramenti della penitenza, dell'Eucaristia e dell'unzione degli infermi da ministri non cattolici, nella cui Chiesa sono validi i predetti sacramenti.\nLa Chiesa Ortodossa invece permette solo in casi eccezionali e con un permesso speciale la somministrazione dei sacramenti a cristiani di altre chiese; non riconosce inoltre la validit\u00e0 dei sacramenti impartiti a fedeli ortodossi da altre chiese.\nDa queste chiese si distingue la Chiesa apostolica armena che, in occasioni ecumeniche, pratica la \"comunione aperta\", cio\u00e8 accoglie alle proprie celebrazioni eucaristiche cristiani battezzati di altre chiese, ma per questo \u00e8 criticata dalle Chiese ortodosse.\nLa partecipazione dei non battezzati.\nGeneralmente ancora pi\u00f9 rara e ancora pi\u00f9 contestata \u00e8 la libera partecipazione alla Cena del Signore che includa persone che non siano (mai) state battezzate.\nAlcune denominazioni come la Chiesa metodista unita (United Methodist Church) offrono la comunione a chiunque, senza fare inchieste lasciando la cosa alla coscienza individuale davanti a Dio. Essa invita a parteciparvi: \"tutti coloro che aspirano a vivere in comunione con il Dio trino e l'uno con l'altro... tutti coloro che rispondono con fede all'invito sono benvenuti. Le persone non battezzate che, per grazia di Dio, rispondono all'invito, sono esortate a ricevere l'istruzione sul significato del battesimo ed a farsi battezzare il pi\u00f9 presto possibile come segno della conversione che \u00e8 avvenuta nell'atto di ricevere l'Eucaristia... L'invito alla Mensa del Signore proviene dal Cristo risorto e presente. Cristo invita alla sua Mensa tutti coloro che lo amano, si ravvedono dai loro peccati e cercano di vivere come discepoli di Cristo. La santa Comunione \u00e8 un dono di Dio alla chiesa ed un atto della comunit\u00e0 di fede. Rispondendo a questo invito noi affermiamo ed approfondiamo il nostro rapporto personale con Dio attraverso Ges\u00f9 Cristo ed il nostro impegno di membri del corpo di Cristo e nella Sua missione\". I metodisti, cos\u00ec accolgono i non battezzati alla Cena del Signore perch\u00e9, sebbene il battesimo sia preferibile, esso non \u00e8 ritenuto essenziale alla salvezza. Una volta esteso l'invito, la responsabilit\u00e0 di parteciparvi o meno sta nell'individuo stesso che deve determinare fino a che punto sia consapevole del significato dell'atto che compie partecipandovi.\nPer questo, le chiese che aprono a tutti coloro che lo desiderano partecipare alla Cena del Signore, non si ritengono legittimate ad interferire fra un individuo e Cristo. Alcune tradizioni ritengono che vi siano certe circostanze per le quali un individuo non dovrebbe presentarsi alla comunione, ma la cosa viene lasciata alla sua discrezionalit\u00e0.\nPer altre chiese il concetto stesso di \"indegno a ricevere la Cena del Signore\" \u00e8 sconosciuto e, di fatto, il rifiuto di porgere gli elementi del pane e del vino ad una persona sarebbe considerato scandaloso."}
{"id": "2884170", "revid": "53588", "url": "https://it.wikipedia.org/wiki?curid=2884170", "title": "Ospitalit\u00e0 eucaristica", "text": ""}
{"id": "2884171", "revid": "53588", "url": "https://it.wikipedia.org/wiki?curid=2884171", "title": "Intercomunione", "text": ""}
{"id": "2884172", "revid": "1718925", "url": "https://it.wikipedia.org/wiki?curid=2884172", "title": "Tempio Valdese (Torino)", "text": "Il tempio Valdese di Torino \u00e8 un luogo di culto valdese della citt\u00e0 di Torino sito in corso Vittorio Emanuele II, 23.\nStoria.\nFino al 1848 i valdesi non avevano diritto di risiedere a Torino o celebrarvi il culto. I pochi presenti in citt\u00e0 seguivano le funzioni presso la cappella dell'ambasciata di Prussia. L'ambasciatore prussiano Friedrich Truchsess zu Waldburg, giunto a Torino nel 1816, ottenne nel 1825 il permesso di costruire la Cappella delle Legazioni (ambasciate) protestanti prussiana e inglese. Prima in via dell\u2019Ospedale, dal 1848 fu spostata a Palazzo Bellora (tra via Carlo Alberto e corso Vittorio Emanuele II). La cappella era ad uso esclusivo del personale diplomatico, agli stranieri e ai valdesi in citt\u00e0 ed erano esclusi i cattolici. I ministri delle ambasciate chiesero alla Tavola valdese l\u2019invio di un cappellano: furono mandati Jean Pierre Bonjour (dal 1827 al 1832) e poi Amedeo Bert (dal 1832 al 1849). \nNel 1849 la congregazione evangelica di Torino \u00e8 ufficialmente aggregata alla Chiesa delle Valli. La mutata situazione giuridica realizzata dalle lettere patenti e la decisa iniziativa del colonnello inglese Charles John Beckwith, sostenuto dal banchiere Giuseppe Malan nell'acquisto del terreno, rese possibile la costruzione dell'attuale edificio tra il 1851 ed il 1853, su progetto di Luigi Formento. It tempio fu inaugurato nel dicembre 1853 alla presenza degli ambasciatori di Prussia, Inghilterra, Paesi Bassi e Svizzera. Nell'Ottocento il culto era lingua italiana e francese, e vi era un asilo e scuola Valdese, ed una cappella Anglicana.\nIl 22 giugno 2015 papa Francesco comp\u00ec una visita pastorale al Tempio Valdese, prima volta per un pontefice nella storia.\nDescrizione.\nArte e architettura.\nIl tempio Valdese di Torino si presenta in uno stile eclettico, con un'ossatura di torri e guglie di stile neogotico, il portale e le finestre in stile neoromanico, e con influssi neorinascimentali particolarmente nell'interno.\nLa facciata \u00e8 divisa in due fasce sovrapposte da un cornicione scolpito a bassorilievo ed \u00e8 affiancata da due esili campanili a pianta ottagonale, ciascuno terminante con una cuspide. Nella fascia inferiore della facciata, si trova il portale strombato con lunetta a tutto sesto recante l'iscrizione:\nNella fascia superiore, invece, vi \u00e8 una polifora composta da sette monofore intervallate da semicolonne con capitelli scolpiti e sormontata da un rosone circolare.\nL'interno del tempio \u00e8 suddiviso in tre navate da due file di archi a tutto sesto poggianti su colonne corinzie. Sia la navata centrale che quelle laterali sono coperte con volta a crociera ed illuminate da monofore a tutto sesto. La navata maggiore termina con l'abside semicircolare, al centro della quale si trova il pregevole pulpito ligneo neogotico.\nOrgano a canne.\nSotto l'ultima arcata tra la navata centrale e quella laterale di sinistra, si trova l'organo a canne Pinchi \"opus 412\", costruito nel 1996.\nLo strumento, ispirato agli organi barocchi tedeschi, \u00e8 a trasmissione integralmente meccanica ed ha due tastiere di 54 note ciascuna e pedaliera dritta di 30 note.\nL'organo ha temperamento non equabile (Werkmeister III) con La a 415\u00a0Hz, ma tre registri hanno temperamento equabile con La a 440\u00a0Hz e in pratica costituiscono un nucleo a s\u00e9 stante che viene utilizzato per suonare con strumenti moderni, per esempio quando si accompagna il canto con organo e chitarra."}
{"id": "2884174", "revid": "767487", "url": "https://it.wikipedia.org/wiki?curid=2884174", "title": "Svebor", "text": "Svebor \u00e8 un'arte marziale originaria della Serbia. La parola Svebor deriva da \"srpske ve\u0161tine borenja\" o \"sve vrste borenja\" che pu\u00f2 essere tradotta rispettivamente come \"arti marziali serbe\" e \"tutti i tipi di combattimento\"."}
{"id": "2884175", "revid": "767487", "url": "https://it.wikipedia.org/wiki?curid=2884175", "title": "Australian Indoor Championships 1981", "text": "L'Australian Indoor Championships 1981 \u00e8 stato un torneo di tennis giocato cemento indoor dell'Hordern Pavilion di Sydney in Australia. Il torneo fa parte del Volvo Grand Prix 1981. Si \u00e8 giocato dal 12 al 18 ottobre 1981.\nCampioni.\nSingolare maschile.\n John McEnroe ha battuto in finale Roscoe Tanner 6\u20134, 7\u20135, 6\u20132\nDoppio maschile.\n Peter Fleming / John McEnroe hanno battuto in finale Sherwood Stewart / Ferdi Taygan 6\u20137, 7\u20136, 6\u20131"}
{"id": "2884179", "revid": "933835", "url": "https://it.wikipedia.org/wiki?curid=2884179", "title": "Mende", "text": ""}
{"id": "2884182", "revid": "1573940", "url": "https://it.wikipedia.org/wiki?curid=2884182", "title": "Evergete", "text": "Evergete () \u00e8 un titolo di benemerenza che assunsero parecchi personaggi pubblici del mondo grecofono. In particolare celebri sono:"}
{"id": "2884183", "revid": "1543377", "url": "https://it.wikipedia.org/wiki?curid=2884183", "title": "Liber Figurarum", "text": "Il Liber Figurarum (Il Libro delle Figure) \u00e8 un codice miniato che raccoglie delle figure illustranti il pensiero teologico dell'abate calabrese Gioacchino da Fiore, vissuto nel XII secolo.\nIl codice.\nDel codice si conoscono tre esemplari presenti rispettivamente presso il \"St. Anne's College\" di Oxford in Inghilterra, un museo di Dresda in Germania e presso la \"Biblioteca del seminario\" di Reggio Emilia, quest'ultimo scoperto dallo studioso italiano Leone Tondelli nel 1937. \nIl codice pi\u00f9 antico \u00e8 quello di Oxford, scoperto dalla storica britannica Marjorie Reeves nel 1942, mentre gli altri sono pi\u00f9 recenti.\nIl \"Liber figurarum\" \u00e8 citato come opera di Gioacchino da Fiore nella \"Cronica\" di Salimbene de Adam da Parma, risalente al sec. XIII, e dopo questa citazione se ne sono perse le tracce, fino al ritrovamento nel sec. XX.\nLa prerogativa del codice \u00e8 quella di contenere delle immagini miniate, non comunemente presenti nei codici del tempo che presentavano invece dei ricchi capilettera.\nLe immagini presenti nel codice sono state concepite per rendere maggiormente comprensibile il pensiero gioachimita, in un'epoca di oscurantismo come il basso medioevo in cui l'opera venne redatta.\nRisulta evidente che per la sua stesura abbiano dovuto lavorare anche dei miniatori oltre che degli amanuensi.\nDel \"Liber figurarum\" come fonte della \"Divina Commedia\" di Dante Alighieri si sono occupati dettagliatamente gli studiosi Leone Tondelli e Antonio Piromalli e altri."}
{"id": "2884186", "revid": "276327", "url": "https://it.wikipedia.org/wiki?curid=2884186", "title": "Scazonti", "text": ""}
{"id": "2884187", "revid": "1774197", "url": "https://it.wikipedia.org/wiki?curid=2884187", "title": "Scarpa d'oro 2002", "text": "La Scarpa d'oro 2002 \u00e8 il riconoscimento calcistico che \u00e8 stato assegnato al miglior marcatore assoluto in Europa tenendo presente le marcature segnate nel rispettivo campionato nazionale per il valore del coefficiente UEFA nella stagione 2001-2002. Il vincitore del premio \u00e8 stato M\u00e1rio Jardel, con 42 reti nella Primeira Liga."}
{"id": "2884188", "revid": "743200", "url": "https://it.wikipedia.org/wiki?curid=2884188", "title": "Australian Indoor Championships 1981 - Singolare", "text": "Il singolare dell'Australian Indoor Championships 1981 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo e ha battuto in finale 6\u20134, 7\u20135, 6\u20132 Roscoe Tanner."}
{"id": "2884190", "revid": "1442080", "url": "https://it.wikipedia.org/wiki?curid=2884190", "title": "Australian Indoor Championships 1981 - Doppio", "text": "Il doppio dell'Australian Indoor Championships 1981 \u00e8 stato un torneo di tennis facente parte della categoria Grand Prix.\nPeter Fleming e John McEnroe erano i detentori del titolo e hanno battuto in finale 6\u20137, 7\u20136, 6\u20131 Sherwood Stewart e Ferdi Taygan."}
{"id": "2884191", "revid": "33689", "url": "https://it.wikipedia.org/wiki?curid=2884191", "title": "Apollonio (dieceta)", "text": "Fu dieceta di Tolomeo II Filadelfo, cio\u00e8 gestore degli affari finanziari ed economici del sovrano, dal 262 a.C. alla morte del Filadelfo nel 246 a.C. \nPi\u00f9 che della sua politica come dieceta, siamo informati sui metodi con i quali gestiva la vasta tenuta presso Filadelfia, nel Fayyum, ricevuta dal sovrano come donazione revocabile. \u00c8 stato infatti ritrovato l'archivio dell'amministratore di Apollonio, Zenone, che costituisce una fonte di grande importanza sull'economia e l'agronomia dell'Egitto ellenistico.\nApollonio fu attivamente interessato alle innovazioni tecnologiche in agricoltura e specialmente in viticultura ed orticoltura, nonch\u00e9 al miglioramento delle razze degli animali allevati nella sua tenuta e ai lavori di sistemazione idrica della regione. Ai metodi usati nella tenuta di Apollonio si interessava anche il sovrano: sappiamo, ad esempio, da una lettera di Apollonio a Zenone che il re aveva ordinato personalmente di introdurre il doppio raccolto annuo.\nGli affari di Apollonio erano molto estesi anche in altre zone dell'Egitto; egli possedeva anche una flotta mercantile per spedire le merci prodotte nella sua tenuta. Dell'ingegnere Cleone, che si occupava delle opere idrauliche necessarie per la tenuta di Apollonio, abbiamo notizia anche da altre fonti."}
{"id": "2884194", "revid": "276327", "url": "https://it.wikipedia.org/wiki?curid=2884194", "title": "Mimiambi", "text": ""}
{"id": "2884195", "revid": "729019", "url": "https://it.wikipedia.org/wiki?curid=2884195", "title": "Fischer Grand Prix 1981", "text": "Il Fischer Grand Prix 1981 \u00e8 stato un torneo di tennis giocato sul cemento indoor del Wiener Stadthalle di Vienna in Austria. \u00c8 stata la 7\u00aa edizione del torneo che fa parte del Volvo Grand Prix 1981. Il torneo si \u00e8 giocato dal 19 al 25 ottobre 1981.\nCampioni.\nSingolare maschile.\n Ivan Lendl ha battuto in finale Brian Gottfried 1\u20136, 6\u20130, 6\u20131, 6\u20132\nDoppio maschile.\n Steve Denton / Tim Wilkison hanno battuto in finale Sammy Giammalva Jr. / Fred McNair 7\u20135, 6\u20134"}
{"id": "2884200", "revid": "1305772", "url": "https://it.wikipedia.org/wiki?curid=2884200", "title": "Fischer Grand Prix 1981 - Singolare", "text": "Il singolare del Fischer Grand Prix 1981 \u00e8 stato un torneo di tennis facente parte della categoria Grand Prix.\nBrian Gottfried era il detentore del titolo, ma ha perso in finale 1\u20136, 6\u20130, 6\u20131, 6\u20132 contro Ivan Lendl.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2884203", "revid": "599013", "url": "https://it.wikipedia.org/wiki?curid=2884203", "title": "Skj\u00e1lfandi", "text": "Skj\u00e1lfandi \u00e8 una grande baia situata nella parte nord-orientale dell'Islanda. Il suo nome, che significa in islandese \"Baia dei Tremori\", si riferisce all'intensa attivit\u00e0 sismica che si verifica sotto le sue acque e sulle sue sponde: sotto la baia infatti scorre una delle faglie pi\u00f9 attive d'Islanda e del mondo.\nLa baia \u00e8 stata originata dall'attivit\u00e0 glaciale ed in essa hanno fine due fiumi, il Skj\u00e1lfandaflj\u00f3t, che \u00e8 un fiume glaciale e il Lax\u00e1, che \u00e8 invece sorgivo. Quest'ultimo \u00e8 famoso, come indica il nome stesso (\"lax\" in islandese significa salmone), per l'abbondanza di salmoni delle sue acque.\nIl principale insediamento che si affaccia sulla baia \u00e8 H\u00fasav\u00edk, da cui si ammira il pittoresco Kinnarfj\u00f6ll, la catena montuosa, di origine vulcanica, posta sull'altra sponda della Skj\u00e1lfandi, le cui cime pi\u00f9 alte, che raggiungono i 1.100\u00a0m, sono coperte di neve tutto l'anno.\nNella baia si trovano due isole: Flatey e Lundey.\nFlatey \u00e8 la maggiore delle due ed \u00e8 localizzata a 8,7\u00a0km a Nord-Ovest di H\u00fasav\u00edk, vicina alla costa opposta della baia. Il suo nome significa Isola Pianeggiante e non \u00e8 da confondere con altre isole piatte con lo stesso nome (per esempio Flatey).\nIl suo punto pi\u00f9 alto si trova ad appena 22\u00a0m sul livello del mare e bench\u00e9 nel corso del XX secolo si sia alzata, a causa del fatto che si trova lungo una delle faglie pi\u00f9 attive d'Islanda,\nper avvistarla \u00e8 necessario trovarsi su un rilievo o vicini all'isola stessa.\nUn tempo quest'isola era abitata ed ancora oggi vi si trova il villaggio abbandonato di Flatey composto da alcune case, una scuola (con ancora i banchi all'interno) ed una chiesa.\nParte delle case sono ora utilizzate come villeggiature estive.\nTuttavia non esistono traghetti per l'isola.\nLa seconda isola \u00e8 Lundey e si trova, facilmente visibile, a ridosso della costa Est, a poca distanza da H\u00fasav\u00edk.\nIl nome dell'isola significa \"isola dei Pulcinella di Mare\"\nper via della colonia di molte decine di migliaia di esemplari di questa specie che trova dimora sulle sue ripide scogliere.\nFauna.\nLa baia \u00e8 famosa per le numerose variet\u00e0 di cetacei che la abitano, dalle comuni balenottere minori e capodogli, alle megattere che compiono impressionanti acrobazie fuori dall'acqua, fino alle rare balenottere azzurre, gli animali pi\u00f9 grandi del mondo.\nDa H\u00fasav\u00edk \u00e8 possibile partire con una nave alla loro ricerca. Per la facilit\u00e0 con cui si possono avvistare le balene, H\u00fasav\u00edk \u00e8 detta la \u201ccapitale mondiale dell'osservazione dei cetacei\u201d.\nLa baia di Skj\u00e1lfandi \u00e8 un ottimo tratto di mare per pescare, specialmente merluzzi e lompi.\nStoria.\nIl vichingo svedese Gar\u00f0ar Svavarsson fu il primo scandinavo in assoluto che la storia racconta aver visitato e abitato l'Islanda, arriv\u00f2 verso l'860 come testimoniano i ritrovamenti del suo insediamento sulla costa della Skj\u00e1lfandi, poi, dopo aver trascorso i mesi invernali, decise di abbandonare l'isola. In accordo con quanto afferma l'edizione di Haukr Erlendsson del Landn\u00e1mab\u00f3k, il Libro degli Insediamenti, Svavarsson possedeva terra in Sj\u00e6lland (Danimarca) ed era sposato con una donna delle Ebridi. Durante un viaggio verso queste isole, intorno all'860, al fine di richiedere la sua eredit\u00e0 al suocero, fu colto da una tempesta nel Pentland Firth, il burrascoso tratto di mare che separa la parte settentrionale della Scozia dalle isole Orcadi. La tempesta spinse la barca verso nord e non si calm\u00f2 finch\u00e9 non spinse la nave in vista della costa orientale dell'Islanda. Il vichingo, con la curiosit\u00e0 propria del suo popolo di esploratori, circumnavig\u00f2 la grande isola, per poi trascorrere l'inverno nella baia di Skj\u00e1lfandi.\nUna volta tornato a casa preg\u00f2 lo spirito della nuova terra che aveva visto ed abitato, diede ad essa il nome di Gar\u00f0arsh\u00f3lmi, dal proprio nome. La storia non ci dice se abbia mai fatto ritorno in Islanda, ma il figlio Uni vi emigr\u00f2 ed il nipote che nacque nella nuova terra fu chiamato col nome di Hr\u00f3ar, come il go\u00f0i (sacerdote norreno) di Tunga (localit\u00e0 non lontano da Trondheim, in Norvegia).\nIn seguito al viaggio di Svavarsson, il norvegese Fl\u00f3ki Vilger\u00f0arson si mise in viaggio verso l'Islanda. La leggenda dice che vi giunse seguendo uno stormo di corvi e per questo venne soprannominato \"Hrafna Fl\u00f3ki\", Fl\u00f3ki dei corvi. Egli approd\u00f2 sulle coste occidentali, presso Vatnsfjordur. Qui trov\u00f2 un clima rigido e ritenne opportuno ribattezzare l'isola col nome di \u00cdsland, terra di ghiaccio. Proprio a causa delle condizioni climatiche egli prefer\u00ec tornare in Norvegia e solo anni dopo ritent\u00f2 l'avventura e si stanzi\u00f2 definitivamente sulla costa settentrionale presso lo Skagafj\u00f6r\u00f0ur."}
{"id": "2884204", "revid": "155634", "url": "https://it.wikipedia.org/wiki?curid=2884204", "title": "Fischer Grand Prix 1981 - Doppio", "text": "Il doppio del Fischer Grand Prix 1981 \u00e8 stato un torneo di tennis facente parte della categoria Grand Prix.\nRobert Lutz e Stan Smith erano i detentori del titolo, ma solo Smith ha partecipato in coppia con Brian Gottfried.\nGottfried e Smith hanno perso nei quarti di finale contro Steve Denton e Tim Wilkison.\nDenton e Wilkison hanno battuto in finale 7\u20135, 6\u20134 Sammy Giammalva Jr. e Fred McNair.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2884209", "revid": "406204", "url": "https://it.wikipedia.org/wiki?curid=2884209", "title": "Coliambi", "text": ""}
{"id": "2884212", "revid": "1442080", "url": "https://it.wikipedia.org/wiki?curid=2884212", "title": "Paris Open 1981 - Singolare", "text": "Il singolare del Paris Open 1981 \u00e8 stato un torneo di tennis facente parte della categoria Grand Prix.\nBrian Gottfried era il detentore del titolo, ma ha perso nei quarti di finale contro Stan Smith.\nMark Vines ha battuto in finale 6\u20132, 6\u20134, 6\u20133 Pascal Portes."}
{"id": "2884213", "revid": "838137", "url": "https://it.wikipedia.org/wiki?curid=2884213", "title": "Paris Open 1981 - Doppio", "text": "Il doppio del Paris Open 1981 \u00e8 stato un torneo di tennis facente parte della categoria Grand Prix.\nPaolo Bertolucci e Adriano Panatta erano i detentori del titolo, ma hanno perso nel 1\u00ba turno contro J\u00e9r\u00f4me Potier e Thierry Tulasne.\nIlie N\u0103stase e Yannick Noah hanno battuto in finale 6\u20134, 6\u20134 Andrew Jarrett e Jonathan Smith."}
{"id": "2884220", "revid": "1305772", "url": "https://it.wikipedia.org/wiki?curid=2884220", "title": "ATP Buenos Aires 1981", "text": "L'ATP Buenos Aires 1981 \u00e8 stato un torneo di tennis giocato sulla terra rossa. \u00c8 stata la 15\u00aa edizione del torneo, che fa parte del Volvo Grand Prix 1981.Si \u00e8 giocato a Buenos Aires in Argentina dal 16 al 22 novembre 1981.\nCampioni.\nSingolare maschile.\n Ivan Lendl ha battuto in finale Guillermo Vilas 6\u20132, 6\u20132\nDoppio maschile.\n Marcos Hocevar / Jo\u00e3o Soares hanno battuto in finale \u00c1lvaro Fillol / Jaime Fillol 7\u20136, 6\u20137, 6\u20134"}
{"id": "2884222", "revid": "1305772", "url": "https://it.wikipedia.org/wiki?curid=2884222", "title": "ATP Buenos Aires 1981 - Singolare", "text": "Il singolare dell'ATP Buenos Aires 1981 \u00e8 stato un torneo di tennis facente parte della categoria Grand Prix.\nJos\u00e9 Luis Clerc era il detentore del titolo, ma quest'anno non ha partecipato.\nIvan Lendl ha battuto in finale 6\u20132, 6\u20132 Guillermo Vilas."}
{"id": "2884227", "revid": "599013", "url": "https://it.wikipedia.org/wiki?curid=2884227", "title": "Lago Rakshastal", "text": "Il lago Rakshastal (tibetano: \"La'nga Co\"; \"lago del Demone\") \u00e8 un lago tibetano poco ad ovest del lago Manasarovar. Comunica col vicino lago tramite il canale naturale Ganga Chu. Entrambi si trovano ai piedi del monte Kailash. Il fiume Sutlej nasce a nord-ovest del lago.\nLe sue acque salate, rispetto alle acque dolci del vicino lago, non nutrono n\u00e9 piante n\u00e9 pesci e vengono considerate velenose dai locali.\nIl lago Rakshastal \u00e8 considerato la residenza di R\u0101va\u1e47a, il re demone di Lanka dalle 10 teste.\nNel buddhismo il lago Rakshastal, dalla forma di luna crescente, simboleggia la \"oscurit\u00e0\". Mentre il lago Manasarovar, rotondo come il sole, simboleggia la \"luminosit\u00e0\"."}
{"id": "2884228", "revid": "1590006", "url": "https://it.wikipedia.org/wiki?curid=2884228", "title": "Alte vie respiratorie", "text": "Nell'ambito dell'apparato respiratorio le alte vie respiratorie sono costituite dalle prime vie d'immissione dell'aria ambientale. Attraverso esse l'aria pu\u00f2 raggiungere le basse vie e quindi gli alveoli polmonari, ove ha luogo lo \"scambio alveolocapillare\".\nDelle alte vie respiratorie fanno parte: cavit\u00e0 nasale, seni paranasali, cavit\u00e0 orale, faringe, epiglottide e laringe.\nFunzioni principali delle alte vie respiratorie.\nLe alte vie respiratorie hanno diverse funzioni:\nFunzione anatomica.\nLa pi\u00f9 importante funzione delle prime vie aeree \u00e8 quella di permettere un adeguato afflusso ed efflusso dell'aria, passaggi che avvengono passivamente durante le due fasi respiratorie. Durante la fase di inspirazione, il motore che permette il movimento dell'aria verso l'interno \u00e8 dato da una differenza di pressione negativa tra le cavit\u00e0 toraciche e l'aria ambiente. Viceversa avviene durante la fase espiratoria. Per le alte vie questa \u00e8 quindi una funzione passiva.\nFunzione protettiva.\nL'aria ambientale \u00e8 un miscuglio eterogeneo di diversi gas (azoto 78%, ossigeno 21%, anidride carbonica 0,03%), vapore acqueo, polveri e particolato, microrganismi, agenti virali. Di per s\u00e9 quindi essa non \u00e8 adatta a penetrare nell'organismo senza che vi sia una adeguata funzione di filtro e di difesa. Durante l'inspirazione risulta fondamentale proteggere l'albero respiratorio a valle, attraverso diversi sistemi che attuano un controllo delle particelle in entrata. Essi sono:\nFunzione di scambio termico.\nOltre ai sistemi che controllano la composizione dell'aria, esiste anche una capacit\u00e0, seppur limitata, di controllo sulla temperatura dell'aria in entrata. L'aria ambientale \u00e8 generalmente pi\u00f9 fredda dei 37 \u00b0C corporei. Una parziale funzione di scambio termico si ha a livello nasale e soprattutto paranasale, ove la sottomucosa presenta numerosi capillari a stretta vicinanza con la superficie. Lo scambio di calore per fenomeno di conduzione favorisce cos\u00ec il riscaldamento dell'aria verso valori pi\u00f9 ottimali per l'albero bronchiale e la superficie dell'alveolo.\nFunzione di fonazione.\nLa funzione di fonazione \u00e8 resa possibile durante l'espirazione, dall'aria in uscita. La colonna d'aria che esce rapidamente proviene dall'albero bronchiale e viene convogliata verso la trachea. Da qui avviene il passaggio attraverso la laringe, la quale \u00e8 da considerarsi l'organo centrale nella formazione della voce. All'interno della laringe si sita infatti una struttura a strettoia formata dall'anteposizione di due piani muscolari legamentosi coperti da lembi di mucosa. Tali legamenti e le rispettive mucose formano le corde vocali. Il passaggio della colonna d'aria attraverso la strettoia comporta la formazione di un'onda di vibrazione nella colonna d'aria stessa (come accade nelle canne di un organo). La vibrazione cos\u00ec ottenuta \u00e8 per\u00f2 di scarsa energia e non sarebbe facilmente percepibile dall'orecchio umano. \u00c8 quindi necessaria la presenza dei seni paranasali i quali sono ampie cavit\u00e0 situate all'interno delle ossa facciali, comunicanti con la cavit\u00e0 nasale. In queste cavit\u00e0 la vibrazione della colonna d'aria viene enormemente amplificata comportando la formazione del timbro della voce. Le corde vocali, e la laringe in generale, sono invece responsabili della tonalit\u00e0 della voce, che pu\u00f2 variare a seguito della contrazione dei muscoli laringei che tendono o meno le corde vocali stesse ampliando o riducendo l'apertura della strettoia."}
{"id": "2884230", "revid": "553803", "url": "https://it.wikipedia.org/wiki?curid=2884230", "title": "Volvo Masters 1981", "text": "Il Volvo Masters 1981 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata la 12\u00aa edizione del torneo di singolare di fine anno, la 8\u00aa del torneo di doppio di fine anno ed era parte del Volvo Grand Prix 1981. Il torneo si \u00e8 giocato a New York dal 13 al 17 gennaio 1982.\n= Singolare.\n Ivan Lendl ha battuto in finale Vitas Gerulaitis 6\u20137(5), 2\u20136, 7\u20136(6), 6\u20132, 6\u20134.\nDoppio.\n Peter Fleming / John McEnroe hanno battuto in finale Kevin Curren / Steve Denton 6\u20133, 6\u20133"}
{"id": "2884235", "revid": "332094", "url": "https://it.wikipedia.org/wiki?curid=2884235", "title": "Tupolev SB-2", "text": ""}
{"id": "2884240", "revid": "2176804", "url": "https://it.wikipedia.org/wiki?curid=2884240", "title": "SALOME", "text": "SALOME \u00e8 una piattaforma di calcolo scientifico gratuita (GNU Lesser General Public License) che permette la realizzazione di studi industriali di una simulazione fisica. \nQuesta piattaforma, sviluppata in collaborazione con EDF e , crea un ambiente per i vari stadi di uno studio che devono essere realizzati: dalla creazione del modello CAD e delle meshing, fino al post-processing e la visualizzazione dei risultati, includendo la sequenza degli schemi di calcolo. Sono implementante anche altre funzionalit\u00e0, quali l'integrazione dei dati e il trattamento delle incertezze. \nSALOME non include risolutori fisici, ma fornisce l'ambiente IT necessario alla loro integrazione. L'ambiente SALOME funge da base per la creazione di piattaforme disciplinari, come salome_meca (che include code_aster), salome_cfd (con code_saturn) e SALOME_HYDRO (con TELEMAC-MASCARET ). \n\u00c8 inoltre possibile creare strumenti di business per una specifica applicazione (per esempio ingegneria civile, dinamiche rapide per condutture o macchine rotanti, tutte disponibili in salome_meca), per le quali le interfacce grafiche specializzate facilitano la prestazione dello studio. \nOltre all'uso di SALOME attraverso la sua interfaccia grafica, la maggior parte delle funzionalit\u00e0 sono raggiungibili via Python API. \nPer quanto riguarda la distribuzione, SALOME \u00e8 disponibile sul sito ufficiale. \nAnnualmente ha luogo il \"SALOME User's Day\", con presentazione dei successi ottenuti con SALOME in vari campi di applicazione, sia che siano avvenuti in EDF, CEA oppure altrove. Le presentazioni delle edizioni precedenti sono disponibili sul sito web. \nStoria e Consorzio.\nLo sviluppo di SALOME inizia negli anni 2000 con una collaborazione RNTL (Rete Nazionale delle Tecnologie Software), costituita da 9 partner, tra cui EDF, CEA e OpenCascade. L'acronimo SALOME sta per \"Simulazioni Numeriche di OPEN Source Software Architecture e Metodologie Evolutive\". Nel 2020, la partnership si concentrer\u00e0 sulle applicazioni industriali nell'ambito energetico, e sar\u00e0 formata da EDF e CEA. \nIl formato MED.\nIl formato MED (Modello per lo scambio dei dati) \u00e8 una specializzazione dello standard HDF5. \u00c8 di propriet\u00e0 congiunta di EDF e CEA. MED costituisce il modello di scambio dati di SALOME. Il modello dei dati MED permette una rappresentazione standardizzata delle mesh e dei campi di risultati indipendentemente dalla fisica simulata. La libreria MED \u00e8 sviluppata in C e C++, e dispone di API in C, FORTRAN e Python.\u00a0 \u00a0\nFunzionalit\u00e0 disponibili.\nLa maggior parte dei moduli sono accessibili sia tramite GUI sia attraverso script Python. Tuttavia, alcuni moduli possono essere utilizzati esclusivamente attraverso codice (via script python). \nSegue una lista dei moduli disponibili con l'interfaccia grafica di SALOME 9.7 4.5, che sono anche accessibili via script python: \nI moduli accessibili esclusivamente in python sono: \nVersioni Disponibili.\nSALOME \u00e8 disponibile per diversi sistemi operativi UNIX e per Windows. \nVersioni specifiche che contengono pacchetti specifici per la loro applicazione sono prodotte da EDF e da CEA. Le differenti versioni possono essere scaricate dal sito web ufficiale di SALOME5,6 e dai siti delle piattaforme disciplinari. "}
{"id": "2884248", "revid": "1645873", "url": "https://it.wikipedia.org/wiki?curid=2884248", "title": "Lingua mende", "text": "La lingua mende (\"M\u025bnde yia\") \u00e8 una lingua mande parlata in Sierra Leone e Liberia.\nDistribuzione geografica.\nIl mendo \u00e8 una delle lingue principali (assieme al temne) dello stato africano della Sierra Leone. \u00c8 parlato prevalentemente nella parte meridionale del paese, soprattutto dall'etnia Mende, e in misura minore in alcune zone della Liberia. Conta complessivamente 1.499.700 parlanti\nGrammatica.\nIl mende \u00e8 una lingua tonale, appartenente alla famiglia delle lingue mande.\nSistema di scrittura.\nNel 1921 Kisimi Kamara, un semplice sarto di un villaggio della Sierra Leone, mise a punto un sillabario mende, detto kikakui, che ebbe inizialmente una discreta diffusione. Tuttavia il mende viene oggi prevalentemente scritto in caratteri latini.\nDialoghi in mende sono estesamente presenti in due celebri film, \"Amistad\" e \"Blood Diamond\"."}
{"id": "2884249", "revid": "438678", "url": "https://it.wikipedia.org/wiki?curid=2884249", "title": "Antonio Mancini (criminale)", "text": "Biografia.\nNato a Castiglione a Casauria, in provincia di Pescara, ma cresciuto a Roma, nel quartiere di San Basilio (dove s'era trasferito ad 11 anni con la famiglia), Mancini inizi\u00f2 la sua carriera criminale da giovanissimo: a 12 anni rub\u00f2 infatti una Lambretta e fin\u00ec per la prima volta nel carcere minorile a 14 anni. Divent\u00f2 poi membro di una banda (in gergo \"batteria\") specializzata nell'assalto ai treni, di cui era membro, tra gli altri, anche Gianfranco Urbani, detto \"Er Pantera\", proprio come lui futuro membro della Banda.\nNell'ambiente era conosciuto con il soprannome di \"Accattone\", nomignolo con cui era spesso chiamato scherzosamente dai propri compagni per via sia d'una sua certa passione per il film omonimo di Pasolini (ed in generale proprio della sua opera letteraria, essendo pure un lettore appassionato), che vide svariate volte, sia per la somiglianza con i ragazzi di vita tratteggiati nell'opera del poeta-regista.\nDurante i suoi soggiorni nel carcere di Regina Coeli, rafforz\u00f2 i legami con numerosi esponenti della malavita romana e non, tra cui Nicolino Selis, componente di una \"batteria\" che operava tra Acilia ed Ostia (anch'essa tra l'altro specializzata nell'assalto ai treni in cui milit\u00f2 il primo futuro pentito di quella che sar\u00e0 la banda della Magliana, Fulvio Lucioli detto \"Er sorcio\"). Il contatto con Selis sar\u00e0 importante per l'\"\"accattone\", poich\u00e9 sar\u00e0 grazie a costui che sposer\u00e0 a pieno il progetto di partecipare alla creazione di una forte organizzazione malavitosa composta di soli romani e volta al controllo in esclusiva dei traffici criminali nella capitale. In tale progetto, il duo Selis-Mancini coinvolse molti criminali di loro conoscenza che da l\u00ec a poco tempo sarebbero diventati celeberrimi boss del nuovo sodalizio criminale: Edoardo Toscano detto l'\"operaietto\", Giuseppe Magliolo il killer, Angelo de Angelis detto \"Er catena\", Giovanni Girlando detto \"er roscio\" e Libero Mancone.\nLa Banda della Magliana.\nNel 1979, una volta uscito dalla casa di lavoro di Soriano nel Cimino (sar\u00e0 in totale libert\u00e0 dall'ottobre del 1980), diventa membro della Banda della Magliana, nell'ambito della quale svolgeva principalmente il compito di \"drizzare i torti\" (ovvero di \u201cpersuadere\u201d eventuali debitori morosi o altri temerari che si ribellavano alla lex de imperio della banda), Mancini era legato da profonda amicizia al boss testaccino Danilo Abbruciati detto \"Er camaleonte\", che accompagn\u00f2 diverse volte a Milano nel periodo in cui il bandito Francis Turatello era sotto processo; con il \"camaleonte\"\" form\u00f2 il plotone d'esecuzione di Antonio Leccese, nell'ambito della medesima spedizione che port\u00f2 all'eliminazione dell'ex compare e compagno di detenzione Nicolino Selis (cognato di Leccese) il 3 febbraio 1981, per dissidi interni alla banda. Poco pi\u00f9 di un mese dopo prese parte all'agguato di via di Donna Olimpia a danno dei fratelli Proietti detti \"\"pesciaroli\", accusati da quelli della Magliana di essere gli esecutori dell'omicidio del loro leader Franco Giuseppucci detto \"Er negro\"\" avvenuto il 13 settembre 1980.\nLa sera del 16 marzo 1981, Antonio Mancini e Marcello Colafigli intercettarono Maurizio Proietti detto \"\"il pescetto\" e il fratello Mario soprannominato \"palle d'oro\"\" nei pressi di via di Donna Olimpia n\u00ba152 a Monteverde (quartiere di Roma): nel furibondo scontro a fuoco che ne segu\u00ec perse la vita Maurizio Proietti, mentre i due banditi della Magliana furono feriti. Nel tentativo di evitare l'arresto e aprirsi un varco, Colafigli e Mancini inscenarono il rapimento di uno dei figli dei Proietti, senza riuscire nell'intento. Maurizio Abbatino in sede processuale racconter\u00e0 di essere stato presente sul posto insieme a Raffaele Pernasetti e Giorgio Paradisi in macchina e di essere andati via con l'arrivo della polizia; il pentito disse di essersi precostituito un alibi: insieme a Edoardo Toscano doveva risultare essere a casa di Alvaro Pompili a Filettino (Frosinone). Durante il confronto in aula Mancini, Colafigli e Pernasetti per\u00f2 smentirono Abbatino.\nIn seguito ai fatti di via di Donna Olimpia, per Mancini si aprirono le porte del carcere. \nIn realt\u00e0 venne mandato a Sulmona. Da qui il 22 maggio 1985 fu trasferito alla fortezza di Pianosa con l'accusa di essere il mandante dell'omicidio di Sisto Nardocchi, avvenuto in carcere nell'agosto del 1983. Venne condannato a 28 anni di reclusione. L'esperienza a Pianosa dur\u00f2 meno del previsto, infatti il 13 febbraio 1986 fu trasferito inaspettatamente a Busto Arsizio; il pentito racconter\u00e0 in seguito che l'intercessione di Enrico \"Renatino\" De Pedis presso \u201cqualcuno al ministero\u201d (il direttore degli Affari generali del Ministero di Grazia e Giustizia Carlo Adriano Testi tramite Claudio Vitalone) si rivel\u00f2 determinante per il raggiungimento di questo inatteso risultato. Il 26 maggio 1986 rifiut\u00f2, insieme a Toscano, di evadere al termine di un'udienza del maxi processo alla Banda dall'aula Occorsio del tribunale di Roma, episodio ancora oggi famoso e per certi versi scandaloso che vide alla fine protagonista un altro membro della banda, Vittorio Carnovale detto \"Er coniglio\". Mancini era infatti vicino a ottenere un regolare permesso dopo ben 6 anni di detenzione.\nUna pagina particolarmente importante della vita di Mancini fu quella riguardante la relazione con Fabiola Moretti, l'ex compagna di Abbruciati nel frattempo ucciso a Milano il 27 aprile 1982. Enrico De Pedis e Raffaele Pernasetti avevano mantenuto i contatti con Mancini proprio grazie alla donna che aveva acquisito, al fine di avere i colloqui in\ncarcere con l\"'Accattone\", la qualifica di \u201cconvivente\u201d. Con la Moretti, legata tra l'altro a De Pedis da una profonda amicizia (legame che predilesse temporaneamente allorquando costui, entrato in conflitto con l'ala maglianese della banda di cui Mancini era esponente, venne ucciso in via del Pellegrino il 2 febbraio del 1990), visse intensi anni al limite della legalit\u00e0 e trascorse con lei l'ultimo periodo da criminale. Uscito di galera nel 1992 per un cumulo, dopo 11 anni di carcere, inizi\u00f2 a scontare la pena nella casa di lavoro di Saliceta San Giuliano in provincia di Modena. Il 16 aprile 1993 fu arrestato come conseguenza delle rivelazioni di Maurizio Abbatino. Uscito dopo poco, nella notte tra il 16 e il 17 gennaio 1994 venne nuovamente arrestato, con la Moretti e la figlia Natascia, poich\u00e9 nella cassaforte di casa sua vennero rinvenuti gioielli per oltre mezzo miliardo di lire, due pistole con centinaia di proiettili e un chilogrammo di eroina purissima (era uscito dalla casa lavoro in licenza speciale per motivi di salute); l'arresto precedette di poco la decisione di collaborare con la giustizia insieme alla stessa Moretti.\nIl pentimento.\nNell'interrogatorio reso il 25 aprile 1994, l\"'Accattone\" spieg\u00f2 cos\u00ec le ragioni della sua scelta di collaborazione:\nLe dichiarazioni dell\u2019\"Accattone\" aiutarono gli inquirenti a svelare molti dei misteri che ancora avvolgevano la banda e numerosi fatti di cronaca nera degli ultimi trent'anni: il delitto Pecorelli, i rapporti con i servizi segreti, il ruolo della Banda nelle ricerche della prigione di Aldo Moro e l\u2019agguato a Enrico De Pedis. Nel corso degli interrogatori di Mancini, la sua convivente Fabiola Moretti fu vittima di strane visite e atti intimidatori, non ultimo l'irruzione in casa di misteriosi ladri, avvenimento assai strano per un boss del calibro dell\"'Accattone\", sintomatico di una perdita di prestigio nell\u2019ambiente malavitoso: ricevette pressioni da parte di tale Angelo, legato ai servizi segreti e in stretto rapporto con il suo ex compagno Abbruciati, visite da parte di persone che volevano verificare la notizia della collaborazione di Mancini oltre al fatto che Renzo Danesi incaric\u00f2 Lamberti Canino di Ostia di avvertire l\u2019ambiente riguardo al pentimento; due anni dopo le rivelazioni riguardo all\u2019omicidio Pecorelli, precipitata in una grave depressione, ritratter\u00e0 tutte le accuse (Abbatino dir\u00e0 di essere certo del fatto che la donna fu spinta a ritrattare per poi venire protetta grazie a un accordo con i testaccini).\nRiguardo al delitto Pecorelli, Mancini, nell'interrogatorio al pm di Perugia dell'11 marzo 1994, rivel\u00f2 che, secondo quanto saputo da Enrico De Pedis: \n In seguito aggiunger\u00e0 che, secondo quanto riferitogli da Abbruciati, la richiesta arriv\u00f2 da Pippo Cal\u00f2 e il mandante fu Claudio Vitalone. Quest'ultimo accus\u00f2 Mancini di essere un finto pentito attirato da \"\u201ccinque milioni al mese, pi\u00f9 casa e bollete pagate\u201d\" promessigli da un altro magistrato; l\u2019Accattone lo querel\u00f2 ma perse la causa. Mancini chiam\u00f2 in causa anche Gianni Letta e il giudice Augusta Iannini (moglie di Bruno Vespa): \"Si trattava del progetto di farmi trasferire a Rebibbia, carcere soft. Secondo De Pedis l\u00e0 alcuni detenuti avrebbero sequestrato delle guardie. Io sarei intervenuto sedando la rivolta. Gianni Letta, allora direttore del \"Il Tempo\", sul suo giornale avrebbe fatto risaltare il valore del mio intervento. In questo modo il giudizio sulla mia pericolosit\u00e0 sarebbe del tutto cambiato. E la Iannini, giudice di sorveglianza, avrebbe agevolato la concessione di benefici nei miei confronti\"; la Iannini querel\u00f2 il pentito precisando che l'unico suo rapporto con De Pedis fu un mandato di cattura per tentato omicidio.\nNel maxiprocesso alla Banda il 23 luglio 1996 fu condannato a un anno per poi ottenere gli arresti domiciliari.\nStabilitosi a Jesi in quell\u2019anno, avr\u00e0 l'opportunit\u00e0 di reinserirsi nella societ\u00e0 diventando assistente nel pulmino comunale che accompagna i disabili e nel corso degli anni, rimasto senza protezione dopo poco tempo nonostante la collaborazione, rilascer\u00e0 diverse interviste a viso scoperto.\nNel febbraio 2006 Mancini torn\u00f2 alla ribalta della cronaca affermando, in un'intervista a \"Chi l'ha visto?\", di aver riconosciuto nella voce di \"Mario\", il misterioso telefonista del rapimento di Emanuela Orlandi, cittadina vaticana figlia di un commesso della Prefettura della Casa Pontificia sparita in circostanze misteriose all'et\u00e0 di 15 anni il 22 giugno del 1983 a Roma, quella di un sicario al servizio di De Pedis, tale \"Rufetto\". Le indagini condotte dalla Procura della Repubblica tuttavia, non confermarono quanto dichiarato da Mancini.\nNel 2007 Mancini rilasci\u00f2 dichiarazioni relative al coinvolgimento di De Pedis e di alcuni esponenti vaticani nella vicenda di Emanuela Orlandi, rivelando ai magistrati della Procura di Roma che in carcere, all'epoca della scomparsa della quindicenne \u00absi diceva che la ragazza era robba nostra (della Banda, ndr), l'aveva presa uno dei nostri\u00bb. Le dichiarazioni di Mancini sembrano confermate anche da Maurizio Abbatino, altro pentito e grande accusatore della Banda, che, nel dicembre del 2009, riveler\u00e0 al procuratore aggiunto titolare dell'inchiesta sulla Magliana alcune confidenze raccolte fra i loro membri sul coinvolgimento di De Pedis e dei suoi uomini nel sequestro e nell'uccisione di Emanuela nell'ambito di rapporti intrattenuti da lui con alcuni esponenti del Vaticano. \nIl 24 luglio 2011 in un'intervista a \"La Stampa\" ha dichiarato che effettivamente la Orlandi fu rapita dalla Banda per ottenere la restituzione del denaro investito nello IOR attraverso il Banco Ambrosiano, come ipotizzato dal giudice Rosario Priore. Mancini ha aggiunto di ritenere sottostimata la cifra di 20 miliardi e che fu De Pedis a far cessare gli attacchi contro il Vaticano, malgrado i soldi non fossero stati tutti restituiti, ottenendo in cambio, fra le altre cose, la possibilit\u00e0 di essere sepolto nella basilica di Sant'Apollinare, come poi effettivamente avvenne. \nIn effetti nel 2005 alla redazione di \"Chi l'ha visto?\" era arrivata una telefonata anonima in cui si diceva che per risolvere il caso Orlandi era necessario andare a vedere chi \u00e8 sepolto nella basilica di Sant'Apollinare e controllare \u00ab\"del favore che Renatino fece al cardinal Poletti\"\u00bb. Si scopr\u00ec cos\u00ec che \"l'illustre\" defunto altri non era che De Pedis. \nNel maggio 2012 finalmente verr\u00e0 aperta la tomba di De Pedis ma al suo interno \u00e8 presente unicamente la salma del defunto che, per espresso desiderio dei familiari, \u00e8 stata cremata. Allora si \u00e8 scavato pi\u00f9 approfonditamente, ma sono state trovate solo nicchie con resti di ossa risalenti al periodo napoleonico. Quattro giorni dopo, il 18 maggio, \u00e8 stato indagato don Pietro Vergari per concorso in sequestro di persona.\nIntervistato nel 2010 da Carlo Bonini per un'inchiesta de \"La Repubblica\" Mancini ha raccontato:\nIn una intervista sempre de \"La Repubblica\" Mancini ha rivelato di aver affidato, prima di essere arrestato, un miliardo e trecento milioni di lire a Enrico Nicoletti, considerato il cassiere della banda. Quest'ultimo li avrebbe girati a Danilo Coppola, imprenditore romano. Questo getta un'ombra sulle attivit\u00e0 di Coppola e sul potere finanziario che ancora oggi la Banda della Magliana avrebbe negli ambienti della capitale.\nIn una lunga intervista del 2014 a \"Il Fatto Quotidiano\" racconta:\nNel 2015 \u00e8 finito sotto i riflettori per la sua biografia \"Con il sangue agli occhi\", scritta con Federica Sciarelli, e per il suo romanzo \"Qualcuno \u00e8 vivo\".\nNel 2016, partendo dal racconto della sua personale esperienza ed interpretando se stesso, ha debuttato nel cine-spettacolo di Milo Vallone \"Il Mondo di Mezzo. Dalla Banda della Magliana a Mafia Capitale\" raccontando nelle varie repliche per tutta la penisola, 40 anni di malavita romana e italiana.\nNel maggio di quell'anno sua figlia \u00e8 stata di nuovo arrestata insieme al fidanzato nomade con l'accusa di spaccio e condannata a 8 mesi di reclusione; in precedenza era gi\u00e0 stata condannata a 10 mesi. Fabiola Moretti era finita in cella nel dicembre 2015 per aver accoltellato il ragazzo di sua figlia, indesiderato dalla donna e finir\u00e0 dentro per droga nel novembre 2016 e nel novembre del 2019."}
{"id": "2884250", "revid": "332094", "url": "https://it.wikipedia.org/wiki?curid=2884250", "title": "Tupolev SB", "text": ""}
{"id": "2884251", "revid": "2078304", "url": "https://it.wikipedia.org/wiki?curid=2884251", "title": "Mille e una sera (programma televisivo)", "text": "Mille e una sera \u00e8 stata una rubrica televisiva di cartoni animati d'autore trasmessa il sabato sera a partire dall'ottobre 1970 su Rai 2 (allora denominato \"Secondo Programma\"), in alternativa al variet\u00e0 autunnale \"Canzonissima\" di Rai 1 e curata da Gianni Rondolino e Mario Accolti Gil. Il programma venne trasmesso in due stagioni, in concomitanza con il concorso canoro, indirizzato ad un pubblico di appassionati di cinema d'animazione di et\u00e0 adulta (ma fu visto anche da molti bambini e adolescenti). Le puntate erano condotte, a turno, da diversi personaggio, tra i quali Alberto Lionello, Mario Accolti Gil, Enzo Jannacci e Paolo Poli.\nLa trasmissione.\nLa rubrica esordisce con un lungometraggio di Karel Zeman, \"La diabolica invenzione\" (\"Vyn\u00e1lez sk\u00e1zy\"- 1958), proseguendo con le altre opere del regista e animatore cecoslovacco, la cui caratteristica era quella di far muovere attori dal vero su sfondi disegnati evocando il fascino delle illustrazioni ottocentesche dei libri di Jules Verne. A questi seguirono altri classici dell'animazione dell'est, tra i quali i film di Ji\u0159\u00ed Trnka, mago dell'animazione di pupazzi a \"passo uno\", e lo sperimentalismo di \"Madame Kabal\" dell'eclettico regista polacco Walerian Borowczyk. \nNella rubrica furono proposti per la prima volta in tv i lungometraggi di Bruno Bozzetto (\"West and Soda\" e \"Vip mio fratello superuomo\"), nonch\u00e9 i classici del dopoguerra, come \"La rosa di Bagdad\" di Anton Gino Domeneghini, (il classico del dopoguerra ), il rarissimo \"I Fratelli Dinamite\" (1949) dei veneti Nino e Toni Pagot. Seguono \"Il cavaliere inesistente\" (1971), di Pino Zac e cortometraggi di Giulio Gianini ed Emanuele Luzzati.\nL'intento dell'autore del programma, lo storico del cinema Gianni Rondolino, \u00e8 di mostrare alla platea televisiva il cinema d'animazione europeo, adombrato dalla popolarit\u00e0 e la diffusione di quello statunitense, Walt Disney in particolare. A differenza delle opere di quest'ultimo, che vengono rieditate nelle sale con regolarit\u00e0, i pi\u00f9 giovani hanno cos\u00ec modo di scoprire per la prima volta cartoni animati del passato pi\u00f9 o meno prossimo altrimenti scomparsi e introvabili come \"La fattoria degli animali\" (1954) dei registi inglesi Halas &amp; Batchelor, tratto dal romanzo omonimo di George Orwell, \"Putiferio va alla guerra\" (1968) di Roberto Gavioli, \"I viaggi di Gulliver\" (1939) di Max e Dave Fleischer. Vasta ed estremamente varia \u00e8 anche la selezione dei cortometraggi come quelli della animatrice tedesca Lotte Reiniger, del giapponese Taiji Yabushita, e dei francesi Jean Image, Georges de La Grandi\u00e8re e Roland Topor, tra i moltissimi altri.\nSigla di apertura e chiusura era l'omonimo brano scritto da Luigi Albertelli, Beppe Carletti e Dembrao Gilocchi ed interpretato da i Nomadi."}
{"id": "2884253", "revid": "475691", "url": "https://it.wikipedia.org/wiki?curid=2884253", "title": "Elia Astorino", "text": ""}
{"id": "2884254", "revid": "332094", "url": "https://it.wikipedia.org/wiki?curid=2884254", "title": "Tupolev ANT-41", "text": ""}
{"id": "2884255", "revid": "332094", "url": "https://it.wikipedia.org/wiki?curid=2884255", "title": "Tupolev ANT-46", "text": ""}
{"id": "2884256", "revid": "73843", "url": "https://it.wikipedia.org/wiki?curid=2884256", "title": "Lago di Scutari", "text": "Il lago di Scutari (in albanese: \"Liqeni i Shkodr\u00ebs\") \u00e8 il pi\u00f9 grande lago della penisola balcanica.\nIl lago \u00e8 cos\u00ec chiamato in quanto sull'estremo sud-orientale si trova la citt\u00e0 di Scutari (\"Shkod\u00ebr\" in albanese). Il lago \u00e8 situato al confine fra l'Albania e il Montenegro, a quest'ultimo appartengono circa i 2/3 della superficie.\nA sud-ovest una catena montuosa che raggiunge i 1.600\u00a0m (tra le cime di maggior rilievo i monti Rumija [m 1.594 s.l.m.] e Tarabosh [m 593]) lo separa dal mare Adriatico, dal quale dista appena 12\u00a0km.\nIl lago occupa una depressione carsica e ha un livello di profondit\u00e0 massima di 60\u00a0m, con una media di 44\u00a0m; la variabilit\u00e0 della profondit\u00e0 \u00e8 dovuta alle variazioni di flusso di acque afferenti, provenienti in gran parte da massicce sorgenti subacquee. Anche la superficie del lago cambia vistosamente a seconda del ciclo stagionale: le variazioni non sono dovute ad evaporazione, ma piuttosto ai flussi sotterranei gi\u00e0 citati, che variano stagionalmente in maniera altrettanto vistosa. La superficie \u00e8 stimata tra i 370 e 450\u00a0km\u00b2. Immissario \u00e8 il fiume Mora\u010da, emissario il Boiana.\nSi incontrano variate decine di specie di uccelli tra cui il pellicano dalmata, l'airone giallo, il cormorano, la spatola, la garzetta, l'ibis."}
{"id": "2884259", "revid": "767487", "url": "https://it.wikipedia.org/wiki?curid=2884259", "title": "Lang Zheng", "text": "Carriera.\nLang Zheng inizi\u00f2 la sua carriera sportiva nel 2005 con l'Hebei Football Team e gi\u00e0 aveva catturato l'attenzione del Beijing Guoan e del Tianjin Teda.\nIn seguito pass\u00f2 al Beijing Guoan e fece il suo debutto nella Chinese Super League contro il Changchun Yatai il 15 ottobre 2006 1-0, subentrando a partita in corso; questa fu seguita da un'altra sostituzione nell'ultima partita della stagione del 2006 contro lo Xiamen Lanshi, dove il Beijing Guoan perse 2-0.\nNella stagione del 2007 continua a stabilirsi al Beijing Guoan e fa la prima partita del campionato il 16 giugno contro il Tianjin Teda nella sconfitta per 1-0.\nNella stagione del campionato del 2009 divenne titolare della squadra ed aiut\u00f2 il Beijing a vincere il titolo di campione facendo il suo primo gol nella partita contro il Qingdao Jonoon il 26 settembre 2009 in una vittoria 1-0."}
{"id": "2884269", "revid": "339392", "url": "https://it.wikipedia.org/wiki?curid=2884269", "title": "Orchis longibracteata", "text": ""}
{"id": "2884275", "revid": "2096950", "url": "https://it.wikipedia.org/wiki?curid=2884275", "title": "Paolo Di Giannantonio", "text": "Biografia.\nComincia a lavorare nel dicembre 1974 come fattorino al quotidiano economico \"Il Fiorino\". Successivamente lavora come archivista e correttore di bozze a \"Vita Sera\". Diventa giornalista professionista nel 1980 con esame presso l'Ordine dei giornalisti e nel 1981 ottiene contratti di collaborazione con il Gr2 della Rai. Nel 1983 entra al Tg1. \u00c8 il figlio dell'ex parlamentare della Democrazia Cristiana, Natalino Di Giannantonio, gi\u00e0 deputato per cinque legislature.\nNel 1992-1993 conduce \"Uno Mattina\" su Raiuno, con Puccio Corona e Livia Azzariti. In seguito passa alla conduzione del Tg1, in particolare dell'edizione delle 13.30.\nIl 26 febbraio del 2010, nell'edizione del TG1 delle 13:30 da lui condotta, durante i titoli di testa e nell'introduzione del servizio diede la notizia dell'assoluzione dell'avvocato David Mills, invece che della prescrizione del reato commesso. Il servizio introdotto diede poi la notizia corretta. Ci\u00f2 suscit\u00f2 proteste sfociate anche in una raccolta di firme.\nUn mese dopo viene allontanato dalla conduzione del Tg1 (assieme ai colleghi Tiziana Ferrario e Piero Damosso). I consiglieri di minoranza della Rai parlano di \u00abepurazione\u00bb, ma il direttore Augusto Minzolini afferma che la decisione era stata presa molto tempo prima: \u00abMa quale epurazione, stiamo parlando di conduttori che lavorano da 28 anni, servono volti nuovi\u00bb.. Tra il 2012 e il 2014 conduce la parte del Tg1 nella nuova edizione di Unomattina insieme a Elisa Isoardi e Franco Di Mare.\nControversie.\nNel 1993, nell'ambito dell'inchiesta sulle note spese degli inviati della Rai, \u00e8 stato destinatario di un avviso di garanzia per truffa e falso in bilancio, insieme a diversi altri colleghi giornalisti, da parte dei magistrati Francesco Misiani e Antonino Vinci dalla Procura della Repubblica di Roma. Secondo l'accusa i giornalisti indagati avevano \"gonfiato\" le note spese compilate al termine di una serie di missioni per coprire i servizi sulla guerra in Bosnia e l'operazione di pace in Somalia. A seguito di tali accertamenti la Rai ha inviato una lettera di licenziamento ai giornalisti Donato Bendicenti, Paolo Di Giannantonio e Massimo De Angelis. Successivamente il licenziamento \u00e8 stato sospeso e l'inchiesta si \u00e8 conclusa con l'archiviazione. Il caso suscit\u00f2 una lunga eco sui media, e sfoci\u00f2 anche in Parlamento con diverse interrogazioni parlamentari."}
{"id": "2884288", "revid": "922800", "url": "https://it.wikipedia.org/wiki?curid=2884288", "title": "Mercantile Credit Centenary Trophy", "text": "Il Mercantile Credit Centenary Trophy (\"Trofeo del centenario Mercantile Credit\"), cos\u00ec denominato perch\u00e9 sponsorizzato dalla societ\u00e0 Mercantile Credit, \u00e8 stata una competizione calcistica inglese organizzata dalla Football League nel 1988 per celebrare i 100 anni di attivit\u00e0.\nFu giocata con la formula ad eliminazione diretta tra le formazioni che avevano concluso ai primi 8 posti la stagione 1987-88 in First Division, durante le prime settimane della stagione successiva. Fu la seconda competizione organizzata per celebrare il centenario della Football League, dopo il Torneo del centenario giocato in aprile. Anche in questo caso per\u00f2, le presenze allo stadio delusero in parte le aspettative degli organizzatori.\nFormula.\nAl termine della stagione 1987-88 della First Division, le prime otto squadre classificate furono:\nQueste formazioni furono invitate a giocare, tra settembre e ottobre del 1988, il Mercantile Credit Centenary Trophy, affrontandosi in partite ad eliminazione diretta, ricalcando la formula del Torneo del centenario. La finale fu giocata il 9 ottobre 1988 al Villa Park di Birmingham tra Arsenal e Manchester United, e termin\u00f2 con la vittoria dei \"gunners\" per 2-1, grazie alle reti di Paul Vincent Davis e Michael Thomas, a cui rispose per i \"red devils\" Clayton Blackmore."}
{"id": "2884295", "revid": "767487", "url": "https://it.wikipedia.org/wiki?curid=2884295", "title": "Kina Grannis", "text": "Biografia.\nNata a Mission Viejo, California, il 4 agosto 1985, proviene da una famiglia di origini miste: per una met\u00e0 giapponese, per l'altra met\u00e0 inglese, irlandese, francese, olandese, gallese e scozzese.\nNelle scuole elementari compose diversi brani per pianoforte che present\u00f2 a delle competizioni, e presto cominci\u00f2 a studiare violino, strumento che suon\u00f2 durante le superiori. A 15 anni impar\u00f2 da sola a suonare la chitarra, che \u00e8 diventata ora il suo strumento principale.\nFrequent\u00f2 la Viejo Elementary School, la Newhart Middle School e dal 1999 al 2003 la Capistrano Valley High School.\nSi iscrisse all'University of Southern California (USC), a Los Angeles, nel 2003. Due anni dopo i membri dello staff dell'Universit\u00e0 Thornton School of Music le chiesero di produrre un album. Quell'album, \"Sincerely Me\", fu pubblicato nell'anno stesso.\nNel 2007 si laure\u00f2 in scienze sociali.\nGrannis \u00e8 stata la vincitrice del concorso Doritos \"Crash The Super Bowl\". Come premio della vittoria ha ricevuto un contratto discografico con Interscope Records ed il suo video musicale \u00e8 stato trasmesso durante l'intermezzo pubblicitario del Super Bowl XLII.\nCarriera solista.\nNel 2006, Grannis ha registrato e auto-prodotto due album, \"One More in the Attic\" e \"In Memory of the Singing Bridge\". A inizio 2007 ha registrato \"Ours to Keep\", scritta da Rachel Lawrence e Deborah Ellen. Questa canzone \u00e8 stata utilizzata pi\u00f9 volte all'interno del serial \"General Hospital\" ed \u00e8 presente anche in un episodio del 2008 di \"Samurai Girl\".\nIl 14 novembre 2007 ha creato la sua pagina YouTube, portando i suoi filmati a raggiungere i 35 milioni di visioni. Il suo primo video YouTube, \"Message From Your Heart\" le ha permesso di partecipare al concorso \"Crash the Super Bowl\", portandola cos\u00ec al contratto discografico con Interscope Records. L'idea di produrre un nuovo album con Interscope Records \u00e8 per\u00f2 stata abbandonata con l'annuncio, a gennaio 2009, di aver abbandonato la casa discografica per diventare invece una artista indipendente.\nNel giugno 2009 i suoi brani \"Never Never\" e \"People\" sono stati utilizzati nel reality di MTV \"College Life\". Il 12 gennaio 2010 Grannis \u00e8 stata l'artista principale ad un concerto presso il club \"The Troubadour\" di Los Angeles.\nIl 23 febbraio 2010 \u00e8 uscito \"Stairwells\", un album che include molti brani originali che erano gi\u00e0 apparsi su YouTube e 3 inediti: \"World in Front of Me\", \"In Your Arms\" e \"Mr. Sun\". \"Stairwells\" ha debuttato alla posizione numero 139 della Billboard 200, alla numero 5 della Billboard Top Internet Albums, alla numero 2 della Billboard Heatseekers ed alla numero 18 della Billboard Independent Albums. L'uscita dell'album \u00e8 stata accompagnata da una festa-concerto presso \"The Dakota Lounge\" di Santa Monica.\nIl 17 febbraio 2014 ha pubblicato, sul proprio canale YouTube, un teaser del nuovo album e, pochi giorni dopo, ha rilasciato il video di \"The Fire\", il primo singolo estratto dall'album \"Elements,\" che poi uscir\u00e0 il 6 maggio seguente, prodotto da Matt Hales (alias Aqualung).\nGrannis ha annunciato che avrebbe festeggiato l'uscita del suo secondo album in studio, \"Elements,\" insieme ai fan, con piccoli spettacoli in tutto il Nord America, iniziando dal club \"The Troubadour\" di Hollywood, Los Angeles, il 6 maggio, data di uscita dell'album. Da l\u00ec, si esibisce a San Francisco, New York, Brooklyn, DC, Boston, Toronto, e Chicago.\nVerso la fine del 2014 ed inizio 2015, Grannis ha lanciato il tour ufficiale di \"Elements\" in Europa e Nord America. Nel mese di gennaio 2015, ha pubblicato un sondaggio sul suo Instagram per consentire, ai fan, di votare per i paesi da inserire nel suo prossimo tour nel sud est asiatico.\nIl 7 aprile 2017, sempre tramite il proprio canale YouTube, Grannis ha annunciato l'uscita di un prossimo nuovo album, pubblicando, il 12 maggio, il video del nuovo singolo \"When Will I Learn\".\nVita personale.\nKina Grannis ha due sorelle, Misa ed Emi, apparse saltuariamente nel suo videoblog. Suo padre Gordon \u00e8 un chiropratico e sua madre Trish \u00e8 una grafica. Grande sostenitrice della ricerca contro il cancro, Grannis si \u00e8 esibita a svariate edizioni dell'evento \"Relay For Life\". Nel 2007 ha contribuito all'album per fini benefici \"Band Together: To Fight Measles\". Nell'ottobre 2008 ha partecipato alla Nike Women's Marathon di San Francisco in supporto alla Leukemia Lymphoma Society, raccogliendo 6.000$ per l'organizzazione. Il suo brano \"Message From Your Heart\" \u00e8 stato adottato dall'organizzazione filantropica \"Sister to Sister\". Il 1\u00ba settembre 2013 si \u00e8 unita in matrimonio a Jesse Epstein, conosciuto in arte come Imaginary Future."}
{"id": "2884297", "revid": "99998274", "url": "https://it.wikipedia.org/wiki?curid=2884297", "title": "Ganga Chu", "text": "Il Ganga Chu \u00e8 uno stretto canale naturale che collega il Lago Manasarovar con il Lago Rakshastal in Tibet. L'acqua scorre dal Lago Manasarovar verso il Lago Rakshatal. \nIl flusso non \u00e8 perenne. Quando \u00e8 presente viene considerato un buon anno. A causa del flusso da un lago verso l'altro, la tradizione attribuisce al Lago Manasarovar caratteristiche maschili, mentre al Lago Rakshastal caratteristiche femminili. \nSecondo il mito una volta nel Lago Manasarovar c'erano due pesci d'oro. Un giorno si misero a combattere e il perdente fugg\u00ec nel vicino scavando il canale."}
{"id": "2884298", "revid": "253269", "url": "https://it.wikipedia.org/wiki?curid=2884298", "title": "Elizabeth Spriggs", "text": "Carriera.\nNata nel Derbyshire con il nome di Elizabeth Jean Williams, ebbe il suo ruolo pi\u00f9 longevo interpretando Nan nella serie televisiva britannica \"Shine on Harvey Moon\". Apparve nella serie \"Doctor Who\", e recit\u00f2 negli adattamenti televisivi della BBC di \"Il nostro comune amico\" e \"Martin Chuzzlewit\" di Charles Dickens, e \"Middlemarch\" di George Eliot. Oltre a frequenti ruoli minori e di supporto in serie drammatiche e commedie britanniche, interpret\u00f2 la strega principale nella produzione per bambini della BBC \"Simon and the Witch\" (1987). Interpret\u00f2 inoltre il ruolo di Zia Agatha, precedentemente appartenuto a Mary Wimbush, nello show della ITV \"Jeeves and Wooster\".\nLa Spriggs fece due apparizioni nella longeva serie poliziesca \"L'ispettore Barnaby\", prima nel ruolo di Iris Rainbird nell'episodio pilota \"Il prezzo del silenzio\" (1997), e successivamente come la sorella gemella di quest'ultima, Ursula Gooding, nell'episodio \"Lettere postume\" (2006) della nona stagione. In entrambe le occasioni apparve insieme a Richard Cant, che interpret\u00f2 sempre suo figlio.\nMembro della Royal Shakespeare Company e artista associata della RSC, interpret\u00f2 diversi importanti ruoli shakespeariani dal 1962 al 1976. In \"Amleto\", diretto da Peter Hall e messo in scena a Stratford e Londra, imperson\u00f2 Gertrude al fianco di David Warner nel ruolo di Amleto e Brewster Mason nel ruolo di Claudius. Dopo l'esperienza con la Royal Shakespeare Company, interpret\u00f2 Madame Arcati in \"Spirito allegro\" di No\u00ebl Coward, messo in scena durante la stagione di apertura del nuovo National Theatre, sulla South Bank di Londra. Nel 1978 vinse il Laurence Olivier Award come \"miglior attrice non protagonista\", grazie alla sua interpretazione in \"Love Letters on Blue Paper\", di Arnold Wesker.\nPer quanto riguarda il cinema, uno dei suoi primi ruoli fu quello della signora Murray nel film \"Work Is a Four-Letter Word\" (1968) di Peter Hall, accanto a Cilla Black e David Warner, basato sullo spettacolo teatrale \"Eh!\" di Henry Livings. Recit\u00f2 in \"Ragione e sentimento\" (1995), tratto dal romanzo di Jane Austen. Grazie alla sua interpretazione in questo film, al fianco di Emma Thompson, Kate Winslet e Alan Rickman, fu candidata ai BAFTA Awards come \"Miglior Attrice in un Ruolo di Supporto\", ma il premio fu poi vinto dalla stessa co-star Kate Winslet. Interpret\u00f2 inoltre la Signora Grassa, ritratto nella parete di entrata dei dormitori di Grifondoro, in \"Harry Potter e la pietra filosofale\" (2001), la Duchessa Brutta di \"Alice nel Paese delle Meraviglie\" e, per dodici episodi, la madre di Swiss nella commedia della BBC Three \"Swiss Toni\".\nUna delle sue ultime interpretazioni fu quella di Miss Doggett, in un adattamento della BBC Radio 4 di \"Jane and Prudence\" di Barbara Pym. Poco prima di morire, inoltre, ebbe un piccolo ruolo nel film \"Is Anybody There?\" con Michael Caine, uscito nel 2009.\nSi spos\u00f2 tre volte: con Kenneth Spriggs, da cui prese il cognome e dal quale ebbe una figlia, Wendy, con Marshall Jones e Murray Manson. I primi due matrimoni finirono con il divorzio mentre rimase con Manson fino alla morte."}
{"id": "2884301", "revid": "767487", "url": "https://it.wikipedia.org/wiki?curid=2884301", "title": "Luca Della Scala", "text": "Carriera.\nCresciuto nella , viene ceduto all' nel 1982.\nNella squadra empolese conquista subito una promozione in Serie B nel 1983 poi una in Serie A nel 1986. In massima serie debutta in occasione della vittoria per 1-0 sull' disputando 29 gare nella prima stagione e poi 28 (con una rete) nella seconda; lascia gli \"azzurri\" toscani nel 1989, poi passa al in Serie C1 rimanendovi per due stagioni.\nNel 1991 gioca per un anno nella Massese, prima di passare ai dilettanti della Cerretese, dove chiude la carriera nel 1997."}
{"id": "2884302", "revid": "1442080", "url": "https://it.wikipedia.org/wiki?curid=2884302", "title": "Sony Ericsson Open 2010 - Singolare maschile", "text": "Il singolare maschile dello Sony Ericsson Open 2010 \u00e8 stato un torneo di tennis facente parte dell'ATP World Tour 2010.\nAndy Murray era il detentore del titolo, ma ha perso contro Mardy Fish nel 2\u00ba turno.\nAndy Roddick ha battuto in finale Tom\u00e1\u0161 Berdych 7-5, 6-4, vincendo il suo 1\u00b0 Masters 1000 dal 2006.Il suo 2\u00b0 Sony Ericsson Open e 2\u00ba titolo del 2010.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2884303", "revid": "599013", "url": "https://it.wikipedia.org/wiki?curid=2884303", "title": "Benson &amp; Hedges Centennial Open 1980", "text": "L'Heineken Open 1980 \u00e8 stato un torneo di tennis giocato sul cemento.\n\u00c8 stata la 13\u00aa edizione dell'Heineken Open,che fa parte del Volvo Grand Prix 1980. Si \u00e8 giocato all'ASB Tennis Centre di Auckland in Nuova Zelanda, dall'1 al 7 gennaio 1980.\nCampioni.\nSingolare.\n John Sadri ha battuto in finale Tim Wilkison 6-3, 4-6, 6-4, 2-6, 6-2\nDoppio.\n Peter Feigl / Rod Frawley hanno battuto in finale John Sadri / Tim Wilkison 6-2, 7-5"}
{"id": "2884307", "revid": "433605", "url": "https://it.wikipedia.org/wiki?curid=2884307", "title": "I concerti live @ RTSI (album Roberto Vecchioni)", "text": "I concerti live @ RTSI \u00e8 un album che contiene la registrazione dal vivo del concerto di Vecchioni alla RSI - Radio Svizzera Italiana del 5 luglio 1984. Lo accompagna alla chitarra acustica Carlo Coccioli."}
{"id": "2884308", "revid": "1573940", "url": "https://it.wikipedia.org/wiki?curid=2884308", "title": "Xylocopa iris", "text": "Xylocopa iris () \u00e8 un imenottero della famiglia Apidae.\nDescrizione.\nSimile a \"Xylocopa violacea\" ma pi\u00f9 piccola.\nDistribuzione e habitat.\nLa specie ha un areale mediterraneo.\n\u00c8 una delle 3 specie del genere \"Xylocopa\" presenti in Italia.\nBiologia.\nNidifica in cavit\u00e0 degli steli di diverse specie tra cui \"Artemisia arborescens\", \"Helianthus annuus\", \"Angelica\" spp., \"Asphodelus\" spp., \"Carduus\" spp., \"Ferula\" spp. Il periodo di volo si estende da aprile a settembre. I maschi emergono dai nidi poco prima delle femmine.\n\u00c8 una specie oligolettica che si nutre principalmente del polline e del nettare di Apiaceae, Asteraceae e Fabaceae, con una particolare predilezione per \"Eryngium campestre\" .\n\"X. iris\" \u00e8 stata segnalata come insetto impollinatore di diverse specie di orchidee tra cui \"Ophrys sipontensis\", \"Ophrys sphegodes\" e \"Serapias lingua\" .\nTassonomia.\nOltre alla nominale (\"X. iris iris\") sono state descritte le seguenti sottospecie: "}
{"id": "2884309", "revid": "599013", "url": "https://it.wikipedia.org/wiki?curid=2884309", "title": "Benson &amp; Hedges Centennial Open 1980 - Singolare", "text": "Il singolare del Heineken Open 1980 \u00e8 stato un torneo di tennis facente parte della categoria Grand Prix.\nTim Wilkison era il detentore del titolo.\nJohn Sadri ha battuto in finale Tim Wilkison 6-3, 4-6, 6-4, 2-6, 6-2."}
{"id": "2884311", "revid": "767487", "url": "https://it.wikipedia.org/wiki?curid=2884311", "title": "U.S. Pro Indoor 1980", "text": "Lo U.S. Pro Indoor 1980 \u00e8 stato un torneo di tennis giocato sintetico indoor. \u00c8 stata la 13\u00aa edizione dello U.S. Pro Indoor, che fa parte del Volvo Grand Prix 1980. Si \u00e8 giocato al Wachovia Spectrum di Filadelfia in Pennsylvania negli Stati Uniti dal 21 al 27 gennaio 1980.\nCampioni.\nSingolare maschile.\n Jimmy Connors ha battuto in finale John McEnroe 6\u20133, 2\u20136, 6\u20133, 3\u20136, 6\u20134\nDoppio maschile.\n Peter Fleming / John McEnroe hanno battuto in finale Brian Gottfried / Ra\u00fal Ram\u00edrez 7\u20136, 4\u20136, 6\u20133"}
{"id": "2884316", "revid": "767487", "url": "https://it.wikipedia.org/wiki?curid=2884316", "title": "WCT Finals 1980", "text": "Il WCT Finals 1980 \u00e8 stato un torneo di tennis giocato sul sintetico indoor. \u00c8 stata la 10\u00aa edizione del torneo, che fa parte del Volvo Grand Prix 1980. Il torneo si \u00e8 giocato al Reunion Arena di Dallas negli Stati Uniti dal 28 aprile al 4 maggio 1980.\nCampioni.\nSingolare maschile.\n Jimmy Connors ha battuto in finale John McEnroe 2\u20136, 7\u20136, 6\u20131, 6\u20132"}
{"id": "2884321", "revid": "1924342", "url": "https://it.wikipedia.org/wiki?curid=2884321", "title": "Put It in a Love Song", "text": "Put It in a Love Song \u00e8 un singolo della cantante statunitense Alicia Keys cantato in duetto con Beyonc\u00e9 Knowles pubblicato nel 2009 dalla J Records in CD ed mp3, quarto estratto dall'album \"The Element of Freedom\".\nDescrizione.\nIn un'intervista, Alicia Keys ha dichiarato a proposito del brano e della sua collaborazione con Beyonc\u00e9: \u00abCi siamo divertite molto. \u00c8 bello poter festeggiare reciprocamente le nostre carriere, che \u00e8 tra l'altro l'argomento della canzone, ossia riuscire a renderci consapevoli l'un l'altra. Siamo diventate davvero ottime amiche. Era come una festa in sala registrazione, in cui l'energia era altissima e la chimica genuina.\u00bb\nNegli Stati Uniti il singolo \u00e8 stato trasmesso radiofonicamente il 19 gennaio 2010, dove \u00e8 stato distribuito in formato digitale il 19 gennaio 2010 Mainstream e Rhythmic\nIn Italia \u00e8 uscito il 25 maggio 2010 e nel Regno Unito il 12 giugno.\nClassifiche.\nIl singolo ha fatto la sua prima comparsa nella classifica ufficiale canadese il 20 febbraio 2010 alla posizione 74."}
{"id": "2884322", "revid": "155634", "url": "https://it.wikipedia.org/wiki?curid=2884322", "title": "WCT Finals 1980 - Singolare", "text": "John McEnroe era il detentore del titolo, ma ha perso in finale 2\u20136, 7\u20136, 6\u20131, 6\u20132 contro Jimmy Connors."}
{"id": "2884324", "revid": "104458", "url": "https://it.wikipedia.org/wiki?curid=2884324", "title": "Campionati mondiali sprint di pattinaggio di velocit\u00e0", "text": ""}
{"id": "2884326", "revid": "767487", "url": "https://it.wikipedia.org/wiki?curid=2884326", "title": "She &amp; Him", "text": "She &amp; Him sono un duo musicale formato dal cantante e chitarrista statunitense M. Ward e dalla cantante e attrice statunitense Zooey Deschanel. Il loro primo album, \"Volume One\" \u00e8 stato pubblicato il 18 marzo 2008. Il duo \u00e8 affiancato dai musicisti Rachel Blumberg (batteria), Mike Mogis (chitarra, mandolino) e Mike Coykendall (basso, chitarra).\nStoria.\nDeschanel e Ward si sono incontrati per la prima volta nel 2006 sul set del film \"American Sunshine\", per lavorare alla cover di un brano di Richard e Linda Thompson che il regista Martin Hynes chiese ai due di cantare per i titoli di coda del film. M. Ward aveva gi\u00e0 avuto modo di sentire cantare Zooey nel film \"Elf\", ma rimase sorpreso nell'apprendere che lei stessa scriveva canzoni da molto tempo.\nZooey decise di spedire alcuni dei suoi testi a Ward il quale la contatt\u00f2 poco tempo dopo proponendo una collaborazione musicale dalla quale nacque poi questo duo. Per i primi tempi i due musicisti si scambiano i lavori via e-mail, essendo l'uno residente in Oregon e l'altra in California. Nel dicembre 2006 e poi nel periodo febbraio-marzo 2007 registrano il primo album negli studi di Mike Coykendall e Adam Selzer. Deschanel \u00e8 autrice dei brani di \"Volume One\" (a eccezione di due cover inserite nel disco) e viene pubblicato nel marzo 2008. Vengono realizzate due versioni del videoclip del brano \"Why Do You Let Me Stay Here?\", una semi-animata (2008) e una per promuovere il film \"(500) giorni insieme\".\nNel marzo 2010 viene pubblicato \"Volume Two\", il secondo album in studio del duo, a cui partecipa anche il gruppo indie pop Tilly and the Wall e il musicista Mike Mogis. L'album ha raggiunto la sesta posizione della Billboard 200, la classifica di vendita statunitense. Nella primavera del 2010 intraprendono un tour che include alcune tappe in importanti festival musicali: SXSW e Coachella su tutti. Si esibiscono anche in Europa (All Tomorrow's Parties in Inghilterra, poi Spagna, Paesi Bassi, Norvegia, Germania, Francia, Svezia e Danimarca). Nel settembre 2011 viene annunciato l'album \"A Very She &amp; Him Christmas\", che viene pubblicato il mese seguente. L'album, dedicato al Natale, \u00e8 edito dalla Merge Records, come gli altri lavori.\nNel maggio 2013 esce invece \"Volume 3\". L'album include undici canzoni scritte da Zooey e tre cover. Nel mese di marzo era stato anticipato dal singolo \"Never Wanted Your Love\". L'album si \u00e8 posizionato alla posizione n. 15 della Billboard 200."}
{"id": "2884327", "revid": "83531", "url": "https://it.wikipedia.org/wiki?curid=2884327", "title": "Tayammum", "text": "Il tayammum (dall'arabo \ufe97\ufef4\ufee4\ufee2) \u00e8 la pulizia che, in assenza d'acqua, permette al musulmano di conseguire lo stato di purit\u00e0 rituale.\nModalit\u00e0.\nDal momento che ogni atto legale deve essere adempiuto in stato di purit\u00e0 rituale, il musulmano ha l'obbligo di pulirsi il corpo parzialmente (col \"wu\u1e0d\u016b\u02be\") o totalmente (con il \"ghusl\"), ma non in ragione ai peccati (minori o maggiori) come si potrebbe pensare. Dipende piuttosto se il musulmano sia o meno in stato di impurit\u00e0 minore (ad esempio, dopo essere andato in bagno) o maggiore (come dopo un'eiaculazione o per il ciclo mestruale). Senza la purit\u00e0 rituale e l'espressione della propria retta volont\u00e0 di procedere all'assolvimento del suo obbligo, l'atto di legge non avrebbe infatti alcuna validit\u00e0.\nIn mancanza di acqua (o neve), vi \u00e8 la possibilit\u00e0 di ricorrere a elementi inerti e non sudici (pietre, intonaco murale, sabbia, polvere) per il un lavacro che trova un perfetto corrispettivo nella \"lustratio pulveralis\" dei Latini."}
{"id": "2884329", "revid": "6923", "url": "https://it.wikipedia.org/wiki?curid=2884329", "title": "Moto Morini Granpasso 1200", "text": ""}
{"id": "2884331", "revid": "287204", "url": "https://it.wikipedia.org/wiki?curid=2884331", "title": "BMW Open 1980", "text": "Il BMW Open 1980 \u00e8 stato un torneo di tennis giocato sulla terra rossa.\n\u00c8 stata la 7\u00aa edizione del torneo, che fa parte del Volvo Grand Prix 1980.\nSi \u00e8 giocato a Monaco di Baviera in Germania, dal 20 al 25 maggio 1980.\nCampioni.\nSingolare.\n Rolf Gehring ha battuto in finale Christophe Freyss 6-2, 0-6, 6-2, 6-2\nDoppio.\n Heinz G\u00fcnthardt / Bob Hewitt hanno battuto in finale David Carter / Chris Lewis 7-6, 6-1"}
{"id": "2884338", "revid": "729019", "url": "https://it.wikipedia.org/wiki?curid=2884338", "title": "Ocronosi", "text": "L'ocronosi \u00e8 una patologia metabolica rara dovuta all'alterazione del catabolismo della tirosina e della fenilalanina per carenza dell'enzima omogentisin-ossidasi, lo stesso coinvolto nella patogenesi dell'alcaptonuria.\nDescrizione.\nL'ocronosi si manifesta con una pigmentazione grigio-nerastra localizzata a livello dei tessuti connettivi, specialmente alle pareti delle arterie, alle cartilagini, ai tendini, alla sclera e alla cute.\nLa colorazione avviene perch\u00e9 l'acido omogentisico, non catabolizzato, depositandosi nei tessuti, si ossida."}
{"id": "2884339", "revid": "1442080", "url": "https://it.wikipedia.org/wiki?curid=2884339", "title": "BMW Open 1980 - Singolare", "text": "Il singolare del BMW Open 1980 \u00e8 stato un torneo di tennis facente parte della categoria Grand Prix.\nRolf Gehring ha battuto in finale Christophe Freyss 6-2, 0-6, 6-2, 6-2"}
{"id": "2884340", "revid": "253269", "url": "https://it.wikipedia.org/wiki?curid=2884340", "title": "Richard Cant", "text": "Biografia e carriera.\nNato dall'attrice Mary Gibson e dal conduttore televisivo e attore Brian Cant, Richard appare per la prima volta in televisione nel 1997, nell'episodio pilota della serie poliziesca \"L'ispettore Barnaby\", intitolato \"Il prezzo del silenzio\". In esso interpreta il becchino Dennis Rainbird, insieme ad Elizabeth Spriggs nel ruolo di sua madre. Successivamente partecipa alla medesima serie, questa volta nell'episodio \"Lettere postume\" (2006), nel quale interpreta Alistair Gooding, cugino del personaggio precedente. In questo secondo episodio, Cant recita nuovamente con Jason Hughes (il detective Ben Jones), con il quale aveva gi\u00e0 lavorato in un episodio della serie cult della BBC 2 \"This Life\", nel ruolo di Phil, un amico gay del personaggio di Hughes, Warren.\nNel 2007 appare in un episodio di \"Doctor Who\", intitolato \"Blink\". Precedentemente aveva avuto ruoli anche nelle serie \"The Way We Live Now\", \"Bleak House\", \"Gimme Gimme Gimme\" e \"Gunpowder Treason and Plot\". Ha recitato a teatro, tra gli altri, insieme alla Royal Shakespeare Company, alla Royal Court, alla Cheek by Jowl ed alla Sheffield Crucible.\nDal 2001, Richard Cant \u00e8 un regista regolare della Arts Educational School of Acting, per la quale ha diretto \"An Experiment With an Air Pump\", \"Cause Celebre\", \"Roberto Zucco\" e \"Don Juan Comes Back From The War\". Successivamente si esibisce a teatro, nella produzione della compagnia Cheek by Jowl di \"Troilo e Cressida\", messa in scena al Barbican Theatre di Londra.\nNel 2018 interpreta il ruolo del comico Harry Langdon nel film biografico \"Stanlio &amp; Ollio\"."}
{"id": "2884342", "revid": "729019", "url": "https://it.wikipedia.org/wiki?curid=2884342", "title": "Queen's Club Championships 1980", "text": "Il Queen's Club Championships 1980 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata la 78\u00aa edizione del Queen's Club Championships, che fa parte del Volvo Grand Prix 1980. Si \u00e8 giocato al Queen's Club di Londra in Inghilterra, dal 9 al 15 giugno 1980.\nCampioni.\nSingolare.\n John McEnroe ha battuto in finale Kim Warwick 6\u20133, 6\u20131\nDoppio.\n Rod Frawley / Geoff Masters hanno battuto in finale Paul McNamee / Sherwood Stewart 6\u20132, 4\u20136, 11\u20139"}
{"id": "2884346", "revid": "1442080", "url": "https://it.wikipedia.org/wiki?curid=2884346", "title": "Queen's Club Championships 1980 - Singolare", "text": "Il singolare del Queen's Club Championships 1980 \u00e8 stato un torneo di tennis facente parte della categoria Grand Prix.\nJohn McEnroe era il detentore del titolo e ha battuto in finale 6\u20133, 6\u20131 Kim Warwick."}
{"id": "2884349", "revid": "838137", "url": "https://it.wikipedia.org/wiki?curid=2884349", "title": "Queen's Club Championships 1980 - Doppio", "text": "Il doppio del Queen's Club Championships 1980 \u00e8 stato un torneo di tennis facente parte della categoria Grand Prix.\nTim Gullikson e Tom Gullikson erano i detentori del titolo, ma hanno perso in semifinale contro Rod Frawley e Geoff Masters.\nFrawley e Masters hanno battuto in finale 6\u20132, 4\u20136, 11\u20139 Paul McNamee e Sherwood Stewart."}
{"id": "2884350", "revid": "600229", "url": "https://it.wikipedia.org/wiki?curid=2884350", "title": "Sarastro", "text": ""}
{"id": "2884353", "revid": "729019", "url": "https://it.wikipedia.org/wiki?curid=2884353", "title": "Stazione di Poggiomarino", "text": "La stazione di Poggiomarino \u00e8 una fermata della ex Circumvesuviana, posta sulle linee Napoli-Ottaviano-Sarno e Napoli-Pompei-Poggiomarino.\nStrutture e impianti.\nLa stazione dispone di un fabbricato viaggiatori con sala d'attesa e biglietteria.\nCi sono sei binari, di cui due sono terminali della linea Napoli-Poggiomarino, due sui quali passano i treni da Napoli per Sarno e viceversa, e due inutilizzati.\nNon vi \u00e8 scalo merci.\nMovimento.\nIl traffico passeggeri \u00e8 buono ed \u00e8 composto principalmente da pendolari e da giovani, a causa della costruzione del cinema multisala praticamente adiacente alla stazione, e vi fermano tutti i treni \"accelerati\". La costruzione avvenuta nel 1906 ha permesso alla citt\u00e0 di raggiungere un forte sviluppo.\nServizi.\nLa stazione dispone di:"}
{"id": "2884354", "revid": "767487", "url": "https://it.wikipedia.org/wiki?curid=2884354", "title": "ATP Volvo International 1980", "text": "Il Volvo International 1980 \u00e8 stato un torneo di tennis giocato sulla terra battuta. Il torneo fa parte del Volvo Grand Prix 1980. Si \u00e8 giocato a North Conway negli Stati Uniti dal 27 luglio al 3 agosto 1980.\nCampioni.\nSingolare maschile.\n Jimmy Connors ha battuto in finale Eddie Dibbs 6\u20133, 5\u20137, 6\u20131\nDoppio maschile.\n Jimmy Connors / Brian Gottfried hanno battuto in finale Kevin Curren / Steve Denton 7\u20136, 6\u20132"}
{"id": "2884358", "revid": "1305772", "url": "https://it.wikipedia.org/wiki?curid=2884358", "title": "ATP Volvo International 1980 - Singolare", "text": "Il singolare dell'ATP Volvo International 1980 \u00e8 stato un torneo di tennis facente parte della categoria Grand Prix.\nHarold Solomon era il detentore del titolo, ma ha perso in semifinale contro Eddie Dibbs.\nJimmy Connors ha battuto in finale 6\u20133, 5\u20137, 6\u20131 Dibbs."}
{"id": "2884367", "revid": "155634", "url": "https://it.wikipedia.org/wiki?curid=2884367", "title": "ATP Volvo International 1980 - Doppio", "text": "Il doppio dell'ATP Volvo International 1980 \u00e8 stato un torneo di tennis facente parte della categoria Grand Prix.\nIon \u021airiac e Guillermo Vilas erano i detentori del titolo, ma quest'anno non hanno partecipato.\nJimmy Connors e Brian Gottfried hanno battuto in finale 7\u20136, 6\u20132 Kevin Curren e Steve Denton."}
{"id": "2884370", "revid": "767487", "url": "https://it.wikipedia.org/wiki?curid=2884370", "title": "Geneva Open 1980", "text": "Il Geneva Open 1980 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo, che fa parte del Volvo Grand Prix 1980. Si \u00e8 giocato a Ginevra in Svizzera dal 22 al 28 settembre 1980.\nCampioni.\nSingolare maschile.\n Bal\u00e1zs Tar\u00f3czy ha battuto in finale Adriano Panatta 6\u20133, 6\u20132\nDoppio maschile.\n \u017deljko Franulovi\u0107 / Bal\u00e1zs Tar\u00f3czy hanno battuto in finale Heinz G\u00fcnthardt / Markus G\u00fcnthardt 6\u20134, 4\u20136, 6\u20134"}
{"id": "2884374", "revid": "119785745", "url": "https://it.wikipedia.org/wiki?curid=2884374", "title": "Elasticit\u00e0 di sostituzione intertemporale", "text": "In economia, l'elasticit\u00e0 di sostituzione intertemporale (in inglese \"elasticity of intertemporal substitution, EIS\") \u00e8 l'elasticit\u00e0 della struttura temporale dei consumi al tasso di interesse. In particolare, misura la variazione percentuale del rapporto tra i consumi presenti e futuri alla variazione del tasso di interesse.\nSi tratta di un tipo particolare di elasticit\u00e0 di sostituzione, che in termini formali pu\u00f2 essere definita come:\ndove \"ct\" \u00e8 il consumo al tempo \"t\" e \"SMSIt1,t2\" \u00e8 il saggio marginale di sostituzione intertemporale tra il tempo \"t1\" e \"t2\", cio\u00e8 il saggio marginale di sostituzione tra il consumo al tempo \"t1\" e quello al tempo \"t2\". \nLaddove sia possibile calcolare variazioni infinitesimali delle variabili nell'intervallo di interesse, la formula precedente pu\u00f2 essere riscritta come:\nPoich\u00e9 inoltre, se il consumatore massimizza la sua utilit\u00e0, il SMSI tra il tempo \"t\" e il tempo \"t+1\" \u00e8 uguale a (1+\"r\"), dove \"r\" \u00e8 il tasso di interesse reale, si ha:\nIn ambito continuo espressione equivalente \u00e8:\ndove formula_5 \u00e8 la variazione istantanea di \"c\" (la sua derivata rispetto al tempo).\nElasticit\u00e0 di sostituzione intertemporale ed elasticit\u00e0 dell'utilit\u00e0 marginale.\nL'elasticit\u00e0 di sostituzione intertemporale \u00e8 anche data da:\ndove \"u\"(\"c\") \u00e8 la funzione di utilit\u00e0 istantanea, u'(\"c\") l'utilit\u00e0 marginale del consumo (la derivata prima rispetto a \"c\") e \"u\"\"(\"c\") la derivata seconda.\nLa forma precedente pu\u00f2 essere derivata differenziando quella che in economia \u00e8 chiamata equazione di Eulero, che rappresenta la condizione per la massimizzazione intertemporale dell'utilit\u00e0 assumendo preferenze additive e separabili nel tempo:\ndove \u03c1 \u00e8 il saggio di preferenza intertemporale.\nTrasformando in logaritmi e calcolando il differenziale (assumendo \u03c1 costante) si ottiene:\nInoltre, se:\nsi ha:\ne quindi:\nVa notato che formula_12 non \u00e8 altro che l\"'elasticit\u00e0 dell'utilit\u00e0 marginale\", cio\u00e8 la variazione percentuale dell'utilit\u00e0 marginale che deriva da una variazione percentuale unitaria del consumo. Nel caso di funzioni di utilit\u00e0 separabili nel tempo, l'elasticit\u00e0 di sostituzione intertemporale \u00e8 quindi uguale all'inverso dell'elasticit\u00e0 dell'utilit\u00e0 marginale."}
{"id": "2884375", "revid": "2091899", "url": "https://it.wikipedia.org/wiki?curid=2884375", "title": "Tel Aviv Open 1980", "text": "Il Tel Aviv Open 1980 \u00e8 stato un torneo di tennis giocato sul cemento. \u00c8 stata la 2\u00aa edizione del torneo, che fa parte del Volvo Grand Prix 1980. Si \u00e8 giocato al Israel Tennis Centers di Ramat HaSharon vicino a Tel Aviv in Israele dal 6 al 12 ottobre 1980.\nCampioni.\nSingolare maschile.\n Harold Solomon ha battuto in finale Shlomo Glickstein 6\u20132, 6\u20133\nDoppio maschile.\n Per Hjertquist / Steve Krulevitz hanno battuto in finale Eric Fromm / Cary Leeds 7\u20136, 6\u20133"}
{"id": "2884379", "revid": "372624", "url": "https://it.wikipedia.org/wiki?curid=2884379", "title": "Giacomo De Maria", "text": "Biografia.\nGiacomo De Maria si form\u00f2 all'Accademia Clementina di Bologna dove fu allievo di Domenico Pi\u00f2.\nDecisivo per la sua formazione fu il soggiorno romano (1787-1788) durante il quale frequent\u00f2 lo studio di Canova.\nAl suo ritorno a Bologna ebbe incarichi prestigiosi e un posto di insegnante all'Accademia delle Belle Arti. Nel 1789 vinse il Premio Curlandese con \"Il Genio incorona le Arti\", scultura in marmo.\nCollaboratore di spicco dell'architetto Angelo Venturoli, Giacomo De Maria divenne poi direttore degli studi del Collegio Venturoli, al quale istituto lascer\u00e0 la sua gipsoteca. Tra le sue opere nella citt\u00e0 natale vanno ricordate le statue a palazzo Hercolani, i monumenti per Palazzo Poggi, le decorazioni sul timpano di Villa Aldini, la tomba Caprara al cimitero della Certosa. Ad Ancona realizz\u00f2 le sculture sul timpano del Teatro delle Muse, rappresentante Apollo tra le divinit\u00e0 ispiratrici degli artisti.\nGiacomo De Maria \u00e8 sepolto nel Chiostro V o Maggiore del cimitero monumentale della Certosa di Bologna.\nAnche il nipote e il pronipote, Mario e Astolfo de Maria, si distinsero in ambito artistico come pittori.\nUna monografia dedicata all'artista \u00e8 stata pubblicata nel 2020 a cura di Antonella Mampieri, funzionario storico dell'arte del Comune di Bologna."}
{"id": "2884382", "revid": "743200", "url": "https://it.wikipedia.org/wiki?curid=2884382", "title": "Australian Indoor Championships 1980", "text": "L'Australian Indoor Championships 1980 \u00e8 stato un torneo di tennis giocato cemento indoor dell'Hordern Pavilion di Sydney in Australia. Il torneo fa parte del Volvo Grand Prix 1980. Si \u00e8 giocato dal 13 al 19 ottobre 1980.\nCampioni.\nSingolare maschile.\n John McEnroe ha battuto in finale Vitas Gerulaitis 6\u20133, 6\u20134\nDoppio maschile.\n Peter Fleming / John McEnroe hanno battuto in finale Tim Gullikson / Johan Kriek 4\u20136, 6\u20131, 6\u20132"}
{"id": "2884386", "revid": "122311112", "url": "https://it.wikipedia.org/wiki?curid=2884386", "title": "Erio Testi", "text": "Biografia.\nFiglio di Umberto Testi, fondatore dell'omonima casa ciclistica, aiut\u00f2 il padre in officina fino al 1953, quando venne mandato in Austria, presso la Fichtel &amp; Sachs, per apprendere i segreti dei motori a due tempi di piccola cilindrata. Al ritorno, le preziose nozioni acquisite furono trasferite a Vittorio Minarelli, nei mesi che precedettero la fondazione della Motori Minarelli.\nErio Testi assunse la direzione dell'azienda di famiglia nel 1958, orientando la produzione sui ciclomotori, secondo una filosofia costruttiva che privilegiava fortemente l'innovazione tecnica, l'eleganza stilistica e l'attenta finitura dei prodotti, anche a discapito della concorrenzialit\u00e0 di prezzo sul mercato.\nParticolare era anche il suo rapporto con le maestranze aziendali, del quale restano leggendarie le combattute partite a calcio o a briscola nel corso della pausa pranzo.\nSu queste basi riusc\u00ec a raggiungere livelli produttivi notevoli che, nei periodi migliori, raggiunsero i 30.000 esemplari annui, la maggior parte dei quali erano destinati all'esportazione negli USA o costruiti direttamente in Francia dalla consociata Gitane-Testi.\nNel 1984, su iniziativa di un gruppo finanziario statunitense, Erio Testi impegn\u00f2 tutte le sue energie e ingenti capitali nella realizzazione di un grande stabilimento nella citt\u00e0 cinese di Foshan, destinato alla produzione di ciclomotori con il marchio \"FOSTI\".\nDopo un inizio promettente, l'affare cinese si blocc\u00f2, sfociando in una causa legale, ancora pendente, che vede il governo degli Stati Uniti e la Testi, contrapposti al governo della Repubblica Popolare Cinese. A cagione dei forti investimenti gi\u00e0 anticipati, la Testi fu costretta a chiudere.\nErio Testi, senza poter vedere la fine della causa, mor\u00ec d'infarto a Malindi, dove abitualmente trascorreva i mesi invernali."}
{"id": "2884387", "revid": "743200", "url": "https://it.wikipedia.org/wiki?curid=2884387", "title": "Australian Indoor Championships 1980 - Singolare", "text": "Il singolare dell'Australian Indoor Championships 1980 \u00e8 stato un torneo di tennis facente parte della categoria Grand Prix.\nVitas Gerulaitis era il detentore del titolo, ma ha perso in finale 6\u20133, 6\u20134 contro John McEnroe."}
{"id": "2884388", "revid": "181699", "url": "https://it.wikipedia.org/wiki?curid=2884388", "title": "Chiesa Saint-\u00c9tienne-du-Mont", "text": ""}
{"id": "2884389", "revid": "598732", "url": "https://it.wikipedia.org/wiki?curid=2884389", "title": "Piazza Bovio (Napoli)", "text": ""}
{"id": "2884393", "revid": "1442080", "url": "https://it.wikipedia.org/wiki?curid=2884393", "title": "Australian Indoor Championships 1980 - Doppio", "text": "Il doppio dell'Australian Indoor Championships 1980 \u00e8 stato un torneo di tennis facente parte della categoria Grand Prix.\nRod Frawley e Francisco Gonz\u00e1lez erano i detentori del titolo, ma hanno perso nel 1\u00ba turno contro Peter McNamara e Paul McNamee.\nPeter Fleming e John McEnroe hanno battuto in finale 4\u20136, 6\u20131, 6\u20132 Tim Gullikson e Johan Kriek."}
{"id": "2884395", "revid": "181699", "url": "https://it.wikipedia.org/wiki?curid=2884395", "title": "Chiesa di Saint Eustache", "text": ""}
{"id": "2884396", "revid": "1728", "url": "https://it.wikipedia.org/wiki?curid=2884396", "title": "Magistrati monetari", "text": ""}
{"id": "2884397", "revid": "287204", "url": "https://it.wikipedia.org/wiki?curid=2884397", "title": "Fischer Grand Prix 1980", "text": "Il Fischer Grand Prix 1980 \u00e8 stato un torneo di tennis giocato cemento indoor del Wiener Stadthalle di Vienna in Austria. \u00c8 stata la 6\u00aa edizione del torneo che fa parte del Volvo Grand Prix 1980. Il torneo si \u00e8 giocato dal 20 al 26 ottobre 1980.\nCampioni.\nSingolare maschile.\n Brian Gottfried ha battuto in finale Trey Waltke 6\u20132, 6\u20134, 6\u20133\nDoppio maschile.\n Robert Lutz / Stan Smith hanno battuto in finale Heinz G\u00fcnthardt / Pavel Slo\u017eil 6\u20134, 6\u20132"}
{"id": "2884399", "revid": "2156516", "url": "https://it.wikipedia.org/wiki?curid=2884399", "title": "Parco urbano dell'Ippodromo", "text": "Il parco urbano dell'Ippodromo \u00e8 un parco pubblico nella citt\u00e0 di Cesena realizzato nel 2003 e ampliato nel 2008.\nDescrizione.\nSituato nella zona nord-ovest della citt\u00e0, alle spalle del Carisport e della pista di atletica leggera, il parco si estende fra la linea ferroviaria, l'argine del fiume Savio e la via Fausto Coppi. Venne inaugurato nel 2003 e aveva un'estensione 80.000\u00a0m\u00b2; a seguito dell'ampiamento eseguito nel 2008, \u00e8 stato ampliato rendendo fruibili altri 55.000\u00a0m\u00b2 raggiungendo quindi un'estensione di circa 135.000\u00a0m\u00b2 diventando cos\u00ec l'area verde pi\u00f9 grande di Cesena. \n\u00c8 situato fuori dall'abitato e sono presenti boschetti e radure, lunghi sentieri percorribili sia a piedi o in bicicletta, e aree attrezzate con giochi per bambini e una zona attrezzata per skateboard () che si estende per circa 800\u00a0m\u00b2.\nI lavori di ampliamento del 2008 hanno riguardato la realizzazione di ulteriori nuovi sentieri e la collocazione di nuovi giochi e la messa a dimora di un migliaio di nuovi alberi e quasi altrettanti cespugli di varie specie; nella zona a bosco ci sono soprattutto querce roverelle, ciavardelli, sorbi, cornioli e aceri minori.\nAltrettanto ricca \u00e8 la variet\u00e0 dei cespugli, si va dai salici rosmarinifoglia ai biancospini.\nFlora.\nNell'area sono presenti pini, aceri, carpini, farnie, meli e ciliegi selvatici; mentre nella zona a bosco crescono querce roverelle, ciavardelli, sorbi, cornioli, e aceri minori.\nLa variet\u00e0 dei cespugli \u00e8 composta da salici rosmarini foglia, salici da vimini, forsizie, viburni; mentre nello strato arbustivo dell'area boschiva sono presenti biancospini, lantane, agazzini, ligustri, coronille. Nel parco sono presenti due riserve naturali situate in due depressioni del terreno, che hanno permesso di salvaguardare la flora e la fauna tipiche della zona e di renderle accessibili attraverso percorsi interni. "}
{"id": "2884400", "revid": "181699", "url": "https://it.wikipedia.org/wiki?curid=2884400", "title": "Chiesa di Saint-Germain l'Auxerrois", "text": ""}
{"id": "2884402", "revid": "1442080", "url": "https://it.wikipedia.org/wiki?curid=2884402", "title": "Fischer Grand Prix 1980 - Singolare", "text": "Il singolare del Fischer Grand Prix 1980 \u00e8 stato un torneo di tennis facente parte della categoria Grand Prix.\nStan Smith era il detentore del titolo, ma ha perso nel 2\u00ba turno contro Raymond Moore.\nBrian Gottfried ha battuto in finale 6\u20132, 6\u20134, 6\u20133 Trey Waltke.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2884404", "revid": "1078002", "url": "https://it.wikipedia.org/wiki?curid=2884404", "title": "Cicloturistica", "text": "Per cicloturistica si intende una manifestazione ciclistica amatoriale svolta ad andatura controllata, comunque non superiore ai 30 km/orari, senza fini agonistici n\u00e9 classifiche individuali.\nL'attivit\u00e0 cicloturistica \u00e8 disciplinata dal Regolamento UDACE - CSAIN . Negli anni 2000 la pi\u00f9 famosa manifestazione cicloturistica \u00e8 stata L'Eroica.\nRegolamento.\nL'attivit\u00e0 cicloturistica \u00e8 consentita dai 15 ai 70 anni.\nSi svolge ad andatura controllata sulle seguenti distanze:"}
{"id": "2884405", "revid": "110157", "url": "https://it.wikipedia.org/wiki?curid=2884405", "title": "II Giochi paralimpici invernali", "text": "I II Giochi paralimpici invernali si sono disputati ad Geilo (Norvegia) dal 1\u00b0 al 7 febbraio 1980.\nPaesi partecipanti.\nA questa prima edizione dei Giochi paralimpici invernali parteciparono oltre 350 atleti in rappresentanza di 18 nazioni, tutte elencate nella sezione \"Medagliere\"."}
{"id": "2884406", "revid": "830939", "url": "https://it.wikipedia.org/wiki?curid=2884406", "title": "Giovanni Abignente", "text": "Biografia.\nAttivit\u00e0 professionale e accademica.\nDopo la laurea in giurisprudenza, esercit\u00f2 la professione di avvocato dal 1877 al 1888 per poi dirigere, dal 1888 al 1895, la \"Societ\u00e0 pel risanamento di Napoli\".\nConseguita la libera docenza, dal 1882 insegn\u00f2 Storia del diritto italiano all'Universit\u00e0 di Napoli. \u00c8 considerato \u00abuno dei pi\u00f9 acuti studiosi dell'evoluzione del sistema amministrativo dell'Italia liberale\u00bb.\nAttivit\u00e0 politica.\nEletto nello scrutinio del 1900, fu deputato del Regno d'Italia fino alla morte, per quattro legislatura consecutive, dalla XXI alla XXIV, tra i banchi della sinistra costituzionale. Il 13 giugno 1913 era dimesso, dopo aver respinto le accuse sui suoi rapporti con la societ\u00e0 appaltatrice del Palazzo di Giustizia di Roma, sostenute nei suoi confronti dal socialista Alberto Calda, poi condannato per calunnie.\nQuattro mesi dopo fu rieletto con successo nelle elezioni del 26 ottobre 1913, le prime a suffragio universale maschile nella Storia d'Italia."}
{"id": "2884407", "revid": "155634", "url": "https://it.wikipedia.org/wiki?curid=2884407", "title": "Fischer Grand Prix 1980 - Doppio", "text": "Il doppio del Fischer Grand Prix 1980 \u00e8 stato un torneo di tennis facente parte della categoria Grand Prix.\nBob Hewitt e Frew McMillan erano i detentori del titolo, ma hanno perso in semifinale contro Robert Lutz e Stan Smith.\nLutz e Smith hanno battuto in finale 6\u20134, 6\u20132 Heinz G\u00fcnthardt e Pavel Slo\u017eil.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2884412", "revid": "1442080", "url": "https://it.wikipedia.org/wiki?curid=2884412", "title": "Paris Open 1980 - Singolare", "text": "Il singolare del Paris Open 1980 \u00e8 stato un torneo di tennis facente parte della categoria Grand Prix.\nHarold Solomon era il detentore del titolo, ma quest'anno non ha partecipato.\nBrian Gottfried ha battuto in finale 4\u20136, 6\u20133, 6\u20131, 7\u20136 Adriano Panatta."}
{"id": "2884415", "revid": "838137", "url": "https://it.wikipedia.org/wiki?curid=2884415", "title": "Paris Open 1980 - Doppio", "text": "Il doppio del Paris Open 1980 \u00e8 stato un torneo di tennis facente parte della categoria Grand Prix.\nJean-Louis Haillet e Gilles Moretton erano i detentori del titolo, ma solo Moretton ha partecipato in coppia con Dominique Bedel.\nBedel e Moretton hanno perso nei quarti di finale contro Paolo Bertolucci e Adriano Panatta.\nBertolucci e Panatta hanno battuto in finale 6\u20134, 6\u20134 Brian Gottfried e Raymond Moore."}
{"id": "2884416", "revid": "72396", "url": "https://it.wikipedia.org/wiki?curid=2884416", "title": "Filadelfia (Egitto)", "text": "Filadelfia \u00e8 stata un'antica citt\u00e0 dell'Egitto tolemaico.\nLa citt\u00e0 fu fondata da Tolomeo II Filadelfo intorno alla met\u00e0 del III secolo a.C. nel sito oggi detto \"Darb Gerze\", nel nord-est del Fayyum, oggi in pieno deserto.\nGli scavi iniziati nel 1908 hanno mostrato che la citt\u00e0 aveva un reticolato regolare di strade ortogonali, larghe tra 5 e 10 m, orientate verso i punti cardinali, che dividevano il tessuto urbano in \"insulae\" rettangolari, costituite ciascuna da venti case di abitazione. \u00e8 stato scavato anche un tempio.\nGli scavi hanno permesso il recupero di molti oggetti di uso quotidiano e di numerosi papiri. Particolarmente importante \u00e8 stato il ritrovamento dell'archivio di Zenone, amministratore del dieceta di Tolomeo II Filadelfo, Apollonio."}
{"id": "2884418", "revid": "21079", "url": "https://it.wikipedia.org/wiki?curid=2884418", "title": "Quadrato del binomio", "text": ""}
{"id": "2884419", "revid": "181699", "url": "https://it.wikipedia.org/wiki?curid=2884419", "title": "Notre-Dame de l'Arche d'Alliance", "text": ""}
{"id": "2884422", "revid": "1543377", "url": "https://it.wikipedia.org/wiki?curid=2884422", "title": "ATP Buenos Aires 1980", "text": "L'ATP Buenos Aires 1980 \u00e8 stato un torneo di tennis giocato sulla terra rossa. \u00c8 stata la 14\u00aa edizione del torneo, che fa parte del Volvo Grand Prix 1980.Si \u00e8 giocato a Buenos Aires in Argentina dal 17 al 23 novembre 1980.\nCampioni.\nSingolare maschile.\n Jos\u00e9 Luis Clerc ha battuto in finale Rolf Gehring 6\u20137, 2\u20136, 7\u20135, 6\u20130, 6\u20133\nDoppio maschile.\n Hans Gildemeister / Andr\u00e9s G\u00f3mez hanno battuto in finale \u00c1ngel Gim\u00e9nez / Jairo Velasco, Sr. 6-4, 7-5"}
{"id": "2884426", "revid": "1305772", "url": "https://it.wikipedia.org/wiki?curid=2884426", "title": "ATP Buenos Aires 1980 - Singolare", "text": "Il singolare dell'ATP Buenos Aires 1980 \u00e8 stato un torneo di tennis facente parte della categoria Grand Prix.\nGuillermo Vilas era il detentore del titolo, ma quest'anno non ha partecipato.\nJos\u00e9 Luis Clerc ha battuto in finale 6\u20137, 2\u20136, 7\u20135, 6\u20130, 6\u20133 Rolf Gehring."}
{"id": "2884436", "revid": "287451", "url": "https://it.wikipedia.org/wiki?curid=2884436", "title": "Dialetto materano", "text": ""}
{"id": "2884441", "revid": "553803", "url": "https://it.wikipedia.org/wiki?curid=2884441", "title": "Volvo Masters 1980", "text": "Il Volvo Masters 1980 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata l'11\u00aa edizione del torneo di singolare di fine anno, la 7\u00aa del torneo di doppio di fine anno ed era parte del Volvo Grand Prix 1980. Il torneo si \u00e8 giocato a New York dal 14 al 18 gennaio 1981.\nCampioni.\nSingolare.\n Bj\u00f6rn Borg ha battuto in finale Ivan Lendl 6\u20134, 6\u20132, 6\u20132.\nDoppio.\n Peter Fleming / John McEnroe hanno battuto in finale Peter McNamara / Paul McNamee 6\u20134, 6\u20133"}
{"id": "2884452", "revid": "287451", "url": "https://it.wikipedia.org/wiki?curid=2884452", "title": "Dialetto metapontino", "text": ""}
{"id": "2884456", "revid": "1442080", "url": "https://it.wikipedia.org/wiki?curid=2884456", "title": "Fabrizio Caroso", "text": "Biografia.\nBen poco si conosce della vita di Caroso, incerte sono anche le date di nascita (ipotizzata tra il 1526 e il 1531) e quella di morte (dopo il 1605). Egli dichiar\u00f2 di esser stato sotto la protezione dei Caetani, un'importante famiglia di Sermoneta, influente anche a Roma, citt\u00e0 ove sarebbe stato introdotto dai suoi protettori. A Roma potrebbe aver trascorso gran parte della sua vita, esercitando la professione di maestro e teorico di ballo e di compositore, dedicando la maggior parte delle sue danze alla dame delle nobili famiglie cittadine.\nCaroso fu l'autore di due grandi manuali di danza, considerati al giorno d'oggi una fonte fondamentale, in quanto spiegano i passi di danza e la musica impiegata nei balli della seconda met\u00e0 del XVI secolo. In questi volumi vengono trattati ben oltre cento tipi di danze, tra le quali spiccano principalmente i balletti. L'importanza dell'opera di Caroso \u00e8 resa evidente dal fatto che il suo secondo manuale, \"Nobilt\u00e0 di Dame\", fu usato per la composizione delle danze italiane fino alla terza decade del XVII secolo.\nIl sonetto del Tasso.\nIl primo manuale, intitolato \"Il Ballarino\" (edito a Venezia nel 1581), ebbe grandi lodi tra le quali \u00e8 da annoverare un sonetto di elogio del Tasso. Il sonetto fu pubblicato in una successiva edizione dell'opera (\"Nobilt\u00e0 delle Dame\", Venezia 1605):"}
{"id": "2884458", "revid": "287204", "url": "https://it.wikipedia.org/wiki?curid=2884458", "title": "Dialetto potentino", "text": ""}
{"id": "2884461", "revid": "600229", "url": "https://it.wikipedia.org/wiki?curid=2884461", "title": "Astrifiammante", "text": ""}
{"id": "2884464", "revid": "974381", "url": "https://it.wikipedia.org/wiki?curid=2884464", "title": "Educazione di Pan", "text": "L'Educazione di Pan \u00e8 un dipinto perduto (tempera su tela 194x257 cm) di Luca Signorelli, databile al 1490 circa e gi\u00e0 conservato nel Kaiser-Friedrich-Museum di Berlino e rimasto distrutto nell'Incendio della Flakturm Friedrichshain.\nStoria.\nL'opera, tra le pi\u00f9 significative della committenza legata a Lorenzo il Magnifico nella Firenze dell'ultimo quarto del Quattrocento, fu molto probabilmente citata da Vasari, che parl\u00f2 di un dipinto di \"Dei ignudi\" dipinta da Luca per Lorenzo, sebbene gli sfugg\u00ec un lapsus parlando di \"tela\" anzich\u00e9 di una tavola.\nDopo la morte del Magnifico sparisce dagli inventari per quasi due secoli, per riapparire nelle collezioni dei Corsi-Salviati tra la fine del Seicento e l'inizio del Settecento, con le nudit\u00e0 per\u00f2 coperte da \"braghe\". In una soffitta lo vide nel 1869 il pittore e restauratore Angelo Tricca, che elimin\u00f2 le ridipinture e vi riconobbe l'opera del Signorelli descritta dal Vasari. Il cardinal Cosimo Corsi per\u00f2, scandalizzato dalle nudit\u00e0, ordin\u00f2 al Tricca di liberarsene, affidandoglielo in conto vendita. Fu acquistato per un prezzo contenuto dalla collezionista inglese Janet Ross, che abitava alla villa di Poggio Gherardo, sui colli fiorentini, con l'intento di rivenderlo per farne un guadagno. Quando con l'Unit\u00e0 d'Italia furono abolite tutte le leggi preunitarie, comprese quelle sulla tutela delle opere d'arte, si apr\u00ec una pericolosa finestra in tutta la penisola che permise, per molti decenni a venire, la dispersione verso l'estero di numerose opere d'arte, anche di capitale importanza. Il dipinto del Signorelli fu inizialmente offerto, nel 1869, al direttore della National Gallery di Londra, che per\u00f2 lo rifiut\u00f2 perch\u00e9 la presenza di nudit\u00e0 lo rendeva inopportuno per l'esposizione in un museo pubblico. \nNel 1873 fu infine notato dallo storico dell'arte Willem Bode, vicedirettore della Gem\u00e4ldegalerie di Berlino, che lo acquist\u00f2 per il museo al triplo del prezzo pagato dalla Ross, e venne esposto pubblicamente.\nDurante la Seconda guerra mondiale fu ricoverano, con molti altri dipinti di grande formato dei musei berlinesi, nella Flakturm Friedrichshain, che fu colpita da una bomba incendiaria nel maggio del 1945, distruggendo tutto ci\u00f2 che conteneva. \nDel dipinto restano solo fotografie in bianco e nero, e una colorizzata di piccolo formato.\nDescrizione e stile.\nIl tema mitologico legato all'educazione del dio Pan \u00e8 modellato sullo schema della sacra conversazione, con la figura centrale su un trono che \"dialoga\" con alcune figure tutt'attorno.\nPan, divinit\u00e0 etrusca portatrice di pace e armonia campestre, era incarnata, secondo i poeti di corte, nella stessa famiglia Medici, mentre gli altri personaggi alludono a vari temi filosofici dell'Accademia neoplatonica, in cui i miti antichi sono ripresi in chiave filosofica e cristiana. Gli anziani ad esempio rappresentano la saggezza derivata dall'esperienza e la meditazione, la fanciulla a sinistra \u00e8 un simbolo di bellezza e perfezione, e i musici ricordano la trasposizione delle armonie naturali in armonie musicali grazie all'attivit\u00e0 della mente. Il modello degli ignudi, soprattutto il vecchio col bastone e il giovane sdraiato, \u00e8 ripreso dal gruppo degli Adamiti nella lunetta della \"Morte di Adamo\" di Piero della Francesca ad Arezzo.\nScarpellini parl\u00f2 del \"pi\u00f9 importante documento figurato dell'entourage neoplatonico, di quella raffinata compagnia che si univa nella villa di Careggi come in un circolo privato\"."}
{"id": "2884475", "revid": "729019", "url": "https://it.wikipedia.org/wiki?curid=2884475", "title": "Piper PA-46", "text": "Il Piper PA-46, commercializzato come PA-46 Malibu e Matrix, \u00e8 un aereo executive, monomotore, monoplano ad ala bassa, progettato e prodotto dall'azienda aeronautica statunitense Piper Aircraft.\nStoria del progetto.\nLa Piper Aircraft Inc. inizi\u00f2 lo studio di un nuovo aerotaxi leggero verso la fine degli anni settanta. L'ufficio progetti fu incaricato, dopo un'attenta analisi di mercato, dai vertici dell'azienda di sviluppare un velivolo dall'architettura contraddistinta dalla linea semplice ma elegante, capace di offrire buone prestazioni e costi d'acquisto e di esercizio contenuti.\nL'obiettivo dell'azienda della Florida fu raggiunto grazie al progetto designato PA-46 Malibu: un monomotore, monoplano ad ala bassa in grado di offrire una semplicit\u00e0 di pilotaggio e di manutenzione di un monomotore convenzionale capace di competere in quanto a prestazioni e sicurezza con gli aerei bimotori tradizionali presenti sul mercato a quel tempo.\nIl prototipo spicc\u00f2 il primo volo il 30 novembre 1979, l'omologazione F.A.A fu rilasciata nel mese di settembre del 1983 e le prime macchine di serie furono consegnate a partire dal mese di novembre dello stesso anno."}
{"id": "2884489", "revid": "729019", "url": "https://it.wikipedia.org/wiki?curid=2884489", "title": "Stazione di San Giuseppe", "text": "La stazione di San Giuseppe \u00e8 una stazione nel comune di San Giuseppe Vesuviano, posta sulla linea Napoli-Sarno della ex Circumvesuviana.\nStrutture e impianti.\nLa stazione dispone di un fabbricato viaggiatori con sala attesa e biglietteria.\nSono due i binari dedicati al servizio viaggiatori, il binario numero uno in direzione Sarno e il binario numero 2 in direzione Napoli. Collegato al primo binario \u00e8 presente anche un binario tronco che ospita da un lato la centralina elettrica e qualche volta, dall'altro, fa da ricovero carri.\nNon vi \u00e8 scalo merci.\nMovimento.\nIl traffico passeggeri \u00e8 pi\u00f9 intenso nelle ore mattutine grazie ai numerosi lavoratori e ai numerosi pendolari costretti a spostarsi; nel resto della giornata il traffico \u00e8 abbastanza scarso.\nServizi.\nLa stazione dispone di:"}
{"id": "2884492", "revid": "287204", "url": "https://it.wikipedia.org/wiki?curid=2884492", "title": "Sorbo (Italia)", "text": ""}
{"id": "2884498", "revid": "6923", "url": "https://it.wikipedia.org/wiki?curid=2884498", "title": "Otto Ludwig Naegele", "text": "Studi\u00f2 presso l'Accademia delle belle arti di Monaco di Baviera e di D\u00fcsseldorf. Nel 1892 si associ\u00f2 al gruppo artistico K\u00fcnstlergenossenschaft Luitpoldgruppe. Nel 1932 Naegele partecip\u00f2 alla grande mostra d'arte D\u00fcsseldorf-M\u00fcnchen che ebbe luogo nel Kunstpalast a D\u00fcsseldorf dove esposero artisti di entrambe le citt\u00e0. \nNegli anni prima della prima guerra mondiale divenne uno dei grafici pi\u00f9 richiesti a Monaco.\nSono noti i suoi manifesti in stile Jugendstil per il magazzino Isidor Bach, per la fabbrica di birra Hackerbr\u00e4u e per altri negozi soprattutto a Monaco di Baviera."}
{"id": "2884501", "revid": "111373", "url": "https://it.wikipedia.org/wiki?curid=2884501", "title": "Ferrovia Mannheim-Karlsruhe-Basilea", "text": "La ferrovia Mannheim\u2013Karlsruhe\u2013Basilea (, letteralmente: \"ferrovia della valle del Reno\") \u00e8 un'importante linea ferroviaria della Germania che fa parte dell'itinerario principale che collega l'area centrale dello stato con il sud e la Svizzera. Ha inizio a Mannheim e raggiunge Karlsruhe, Rastatt, Baden-Baden, Offenburg, Friburgo, Bad Krozingen, M\u00fcllheim e Weil am Rhein, terminando nella stazione di confine di Basel Badischer Bahnhof.\nStoria.\nL'importante linea ferroviaria venne progettata e costruita dalle ferrovie statali del Granducato di Baden (\"Badische Gro\u00dfherzogliche Staatsbahn\"). Nel 1840 veniva inaugurata gi\u00e0 la prima tratta Mannheim-Heidelberg e, nel 1855, era gi\u00e0 stata completata fino a Basilea. Originariamente era stato scelto lo scartamento largo di 1.600 mm ma venne presto riadattata allo scartamento normale di 1.435 mm dato che questo era stato scelto dalle ferrovie dei paesi circostanti; gi\u00e0 all'atto del completamento (1855) la linea era stata convertita a scartamento normale.\nCaratteristiche.\nSoprattutto dopo la prima guerra mondiale la ferrovia divenne importante per il traffico internazionale. A partire dagli anni cinquanta la linea che attraversa la valle del Reno \u00e8 stata progressivamente elettrificata a corrente alternata monofase a 15 kV, 16,7 Hz, completandola interamente entro la met\u00e0 del 1958.\nTrattandosi di un itinerario ferroviario di importanza europea, sulla base di accordi bilaterali svizzero-tedeschi, l'intera linea dovrebbe essere quadruplicata interamente anche in funzione di accesso nord alla nuova linea attraverso il tunnel di base del San Gottardo in Italia."}
{"id": "2884506", "revid": "123946891", "url": "https://it.wikipedia.org/wiki?curid=2884506", "title": "Casino (album)", "text": "Casino \u00e8 il primo album del gruppo musicale pop svedese Alcazar, pubblicato con il titolo \"Casino by Alcazar\" in Svezia nel 2000 e prodotto da Alexander Bard, membro del gruppo glam-pop svedese Army of Lovers. L'album \u00e8 stato pubblicato in pi\u00f9 edizioni.\nLe varie edizioni.\nLa prima edizione del disco \u00e8 stata pubblicata il 18 ottobre 2000 in Svezia con il titolo di \"Casino by Alcazar\" ed \u00e8 composta da tredici brani pi\u00f9 il remix, eseguito da Johan S, del brano \"Leave Me Alone\".\nL'album non ha ottenuto grandi consensi in Svezia, ma in compenso i primi singoli estratti (\"Shine On\", \"Ritmo del amor\" e \"Crying at the Discoteque\") raggiungono le posizioni alte nelle classifiche di Finlandia e Russia.\nQuesto successo fuori dai confini svedesi, specialmente del singolo \"Crying at the Discoteque\", che ha raggiunto le prime dieci posizioni in paesi come Svizzera, Belgio e Italia, ha spinto il gruppo a pubblicare una nuova edizione dell'album e a intraprendere un tour promozionale in Europa. La nuova edizione del disco \u00e8 stata pubblicata nel 2001, con una nuova copertina e nuovi brani.\nRispetto alla prima edizione, pubblicata solo in Scandinavia, sono stati eliminati alcuni brani (\"Season in the Sun\", \"Dub Leave Me Alone\" e \"Salom\u00e9\"), sostituiti da nuovi brani: \"Sexual Guarantee\", \"Almost Famous\", \"Paradise\", \"Breaking Free\" e la cover di un brano degli Human League, \"Don't You Want Me\". Inoltre uno dei brani della prima edizione, \"Blues in G-Minor\", \u00e8 stato incluso come traccia nascosta alla fine dell'edizione internazionale.\nQuesta nuova edizione \u00e8 stata distribuita nel febbraio 2002 anche in Regno Unito, in Australia e a Taiwan con la stessa lista tracce.\nEdizioni speciali.\nNell'agosto del 2002 sono state pubblicate altre due edizioni speciali dell'album:\nQuest'ultimo brano \u00e8 comparso solo in questa edizione e, come accaduto per i brani esclusi dall'edizione scandinava, non \u00e8 stato incluso in nessun'altra edizione dell'album.\nTracce.\nEdizioni speciali.\nQuesta edizione \u00e8 stata pubblicata il 21 agosto 2002 solo per il mercato giapponese.\nComprende tutti i brani dell'edizione internazionale con due bonus track: \"Don't You Want Me (Almighty Radio Edit)\" e il brano inedito \"Click Your Heart\", che compare solo in questa edizione.\nQuesta edizione \u00e8 stata pubblicata il 27 agosto 2002 solo per il mercato statunitense.\nComprende tutti i brani dell'edizione internazionale, eccetto \"Stars Come Out at Night\", \"Baby Come Back\", \"Shin On\", \"Tears of a Clone\", \"Bells of Alcazar\", \"Blues in G Minor\".\nAl loro posto sono stati aggiunte alcune versioni remixate dei brani \"Sexual Guarantee\", \"Crying at the Discoteque\" e \"Don't You Want Me\"."}
{"id": "2884507", "revid": "196390", "url": "https://it.wikipedia.org/wiki?curid=2884507", "title": "Ghats", "text": ""}
{"id": "2884510", "revid": "287204", "url": "https://it.wikipedia.org/wiki?curid=2884510", "title": "Sorbo (frazione)", "text": ""}
{"id": "2884521", "revid": "122120559", "url": "https://it.wikipedia.org/wiki?curid=2884521", "title": "Rand Ravich", "text": ""}
{"id": "2884526", "revid": "121321771", "url": "https://it.wikipedia.org/wiki?curid=2884526", "title": "Chiesa di San Tommaso (Lipsia)", "text": "La chiesa di San Tommaso (in tedesco: \"Thomaskirche\") \u00e8 un luogo di culto luterano di Lipsia. \u00c8 principalmente conosciuto per essere stato il luogo in cui Johann Sebastian Bach lavor\u00f2 come maestro di cappella, del quale ospita le spoglie mortali.\nStoria.\nUna prima chiesa dedicata a San Tommaso apostolo con annesso convento dei Canonici Regolari di Sant'Agostino venne costruita fra il 1212 e il 1220 nei pressi del mercato della citt\u00e0 di Lipsia per custodire alcune reliquie del santo apostolo. Nel XV secolo, per volere del vescovo Thilo von Trotha, la chiesa venne ricostruita e fu solennemente consacrata il 10 aprile dell'anno 1496.\nGi\u00e0 edificio religioso cattolico, nel 1539 la chiesa fu luogo della predica di Pentecoste di Martin Lutero. Seguendo gli sviluppi storici della Sassonia, divenne un luogo di culto protestante.\nDopo la soppressione del convento, divenne, nel 1869, parrocchia autonoma e, durante questo periodo, l'architetto Constantin Lipsius ridisegn\u00f2 la facciata in stile neogotico, eliminando tutte le decorazioni rinascimentali e barocche. La chiesa venne gravemente danneggiata dal bombardamento aereo del 4 dicembre 1943 e, dopo la fine della seconda guerra mondiale, si diede inizio ai lavori di ricostruzione, durante i quali venne riedificata la volta e nuovamente modificata la facciata. Nel 1950, poi, furono tumulati nella chiesa, in occasione del bicentenario della morte, i resti mortali di Johann Sebastian Bach, \"kantor\" del Coro di San Tommaso dal 1723 al 1750, che precedentemente si trovavano nella chiesa di San Giovanni, distrutta durante la guerra.\nArte e architettura.\nLa chiesa di San Tommaso \u00e8 situata nel centro storico della citt\u00e0 di Lipsia, nel \"Thomaskirchhof\". Attualmente, della struttura romanica della chiesa primitiva non rimane nulla, e la chiesa quattrocentesca \u00e8 in stile gotico.\nL'esterno \u00e8 caratterizzato dagli spioventi del tetto, che, con i loro 63\u00b0 di inclinazione, sono tra i pi\u00f9 inclinati in Germania. La facciata principale, rivolta verso ovest, \u00e8 decorata dal grande portale in stile neogotico, dedicato al musicista Felix Mendelssohn che, nel XIX secolo, oper\u00f2 nella chiesa. In prossimit\u00e0 dell'abside, invece, sorge l'alta torre campanaria, di 68 metri, alla base quadrata per poi diventare ottagonale al secondo ordine. Alla destra della chiesa, vi \u00e8 il \"Monumento a Johann Sebastian Bach\", realizzato da Carl Seffner nel 1908.\nL'interno della chiesa \u00e8 a sala con tre navate coperte con elaborate volte a crociera sorrette da semplici pilastri ottagonali rivestiti con intonaco bianco. Le due navate laterali, poi, a circa un terzo della loro altezza, sono inframmezzate da un matroneo con semplice balaustra in pietra. In fondo alla navata centrale, si trova il profondo coro terminante con abside poligonale. Qui si trova la tomba di Johann Sebastian Bach. A met\u00e0 della chiesa, invece, vi \u00e8 il pulpito gotico decorato con sculture in stile.\nMusica.\nGi\u00e0 dal Duecento ospitava il \"Thomanerchor\", ossia il coro di San Tommaso, oggi uno dei pi\u00f9 famosi cori di voci bianche in Europa.\nLa chiesa \u00e8 famosa anche per il fatto di essere stata tra il 1723 ed il 1750 la sede principale di lavoro di Johann Sebastian Bach che vi operava come \"Kantor\". Fu inoltre il luogo della prima rappresentazione di diverse sue composizioni, ad esempio della Passione secondo Matteo, opera per altro rimasta semisconosciuta per molto tempo e riportata all'attenzione mondiale da Felix Mendelssohn, il quale la ripropose anche in questa chiesa. L'edificio divenne anche sede della tomba di Bach, sistemata nel 1950 nella \"Thomaskirche\" dopo alcuni spostamenti. Sempre dedicata a Bach \u00e8 una scultura situata presso la chiesa.\nSi esibisce regolarmente nella chiesa l'Orchestra del Gewandhaus (diretta da Mendelssohn tra il 1836 ed il 1860).\nOrgani a canne.\nIl primo organo a canne della chiesa di cui si ha menzione risale al XV secolo e si tratta di uno strumento di modeste dimensioni. In seguito, nel 1511, sulla cantoria in controfacciata venne costruito un nuovo strumento, pi\u00f9 grande, sostituito nel 1601 da un organo costruito da Johann Lange. Nel 1773, poi, fu installato un nuovo organo a canne, sul quale suon\u00f2 anche Mozart. Questo organo venne per\u00f2 alienato nel 1885 per far posto ad all'attuale strumento, realizzato da Wilhelm Sauer (\"opus 501\", completato nel 1889), dal quale venne rifatto e ampliato nel 1907-1908 (\"opus 1012\"). Adatto al repertorio romantico, \u00e8 a trasmissione pneumatica e dispone di 88 registri su tre manuali e pedale; la sua cassa neogotica fu disegnata da Constantin Lipsius.\nNel 1967, sul matroneo settentrionale, venne costruito dalla ditta organaria Karl Schuke Berliner Orgelbauwerkstatt un nuovo organo a canne, sostituito nel 2000 da un organo barocco di Gerald Woehl e trasferito nel duomo di F\u00fcrstenwalde. Quest'ultimo ha 61 registri su quattro manuali e pedale ed \u00e8 a trasmissione integralmente meccanica. Dello stesso organaro \u00e8 l'organo positivo da continuo, risalente al 2003."}
{"id": "2884530", "revid": "279725", "url": "https://it.wikipedia.org/wiki?curid=2884530", "title": "Lottizzazione della Rai", "text": ""}
{"id": "2884532", "revid": "279725", "url": "https://it.wikipedia.org/wiki?curid=2884532", "title": "Spartizione della Rai", "text": ""}
{"id": "2884536", "revid": "1451528", "url": "https://it.wikipedia.org/wiki?curid=2884536", "title": "MAZ-7907", "text": "Il MAZ-7907 (in cirillico \"\u041c\u0410\u0417-7907\") \u00e8 un autocarro pesante sovietico costruito dalla Minsky Avtomobilny Zavod e utilizzato per il trasporto dei missili balistici.\nPu\u00f2 essere pi\u00f9 correttamente inserito tra gli autoarticolati in quanto la sua composizione prevede una parte trainante a 6 assi ed un rimorchio da altrettanti. Il complesso veicolare cos\u00ec ottenuto raggiunge una lunghezza di circa 30 m.\nAnche le altre misure sono superiori a quelle dei mezzi di normale circolazione, con una larghezza di 4,80 m ed una altezza di 4,5 m."}
{"id": "2884541", "revid": "119784798", "url": "https://it.wikipedia.org/wiki?curid=2884541", "title": "Lauretta Cipriani", "text": "Biografia.\nLauretta Felice Cipriani, vedova Parra, nota soprattutto come moglie del patriota Giuseppe Montanelli (1813 - 1862), nasce a Port of Spain nell'isola di Trinidad il 12 febbraio 1795 da Giovanni Antonio e Sofia Lieutaud. Giovanissima viene condotta a Livorno presso lo zio Anton Giulio Cipriani, perch\u00e9 si occupi della sua educazione e sistemazione; studier\u00e0 fino al 1812 presso il Conservatorio di Ripoli, in via della Scala a Firenze, condotto dalle Suore Montalve.\nNel 1814 sposa Giuseppe di Lupo Parra, possidente di San Prospero, presso Pisa; dal matrimonio nasceranno Antonio, Pietro, Emilia e Sofia. Prender\u00e0 parte alla vita culturale e mondana di Pisa, frequentando i salotti cittadini. Nel 1821 avr\u00e0 una appassionata relazione con Costantino Caradja, di origine fanariota, giovane figlio dell'Ospodaro Ioan Caradja, che si diceva fuggito dalla Valacchia con ingenti ricchezze, grazie all'appoggio di Metternich, e rifugiatosi a Livorno. Lauretta si adoperer\u00e0 per la causa greca e penser\u00e0 di partire con Costantino per la Morea, ma la tratterr\u00e0 l'affetto per i figli.\nRimasta vedova nel 1822, abiter\u00e0 a Palazzo Grassi e sar\u00e0 a lungo in conflitto con i cognati per sostenere il diritto di una donna di allevare ed educare la prole. Conoscer\u00e0 a Pisa il principe russo Nicolaj Dolgorukij, gi\u00e0 generale nella guerra patriottica del 1812, che la aiuter\u00e0 nelle cause contro i cognati e le far\u00e0 amare la pittura l'arte. Abile nel disegno, conoscitrice della musica, pianista e apprezzata cantante, sar\u00e0 amica di Giacomo Leopardi, che frequenter\u00e0 a Pisa nell'autunno del 1827 e la citer\u00e0 pi\u00f9 volte nelle sue lettere, e rester\u00e0 per anni in contatto con Alessandro Poerio.\nNel 1830 - 1831 \u00e8 a Parigi, riponendo grandi speranze in Luigi Filippo d'Orl\u00e9ans. Tornata, delusa, in Italia, conoscer\u00e0 a Pisa Giuseppe Montanelli, compagno di studio dei figli, poi sposato segretamente nel 1848, al ritorno del patriota dalla prigionia dopo la partecipazione alla battaglia di Curtatone.\nAttivit\u00e0 politica.\nDonna colta e vivace, sensibile alle cause nazionali, partecipa attivamente alle politiche risorgimentali; in et\u00e0 matura terr\u00e0 un suo salotto politico e letterario nel Palazzo Lupo Parra, accanto al Caff\u00e8 dell'Ussero nel lungarno pisano. Cugina di Leonetto Cipriani, futuro Governatore delle Romagne, sar\u00e0 con lui in perpetuo conflitto di idee e di carattere, appoggiata nelle sue posizioni dallo stesso Montanelli. A fianco del marito durante il Governo provvisorio toscano del 1849 e poi nei dieci anni d'esilio a Parigi, avr\u00e0 influenza sulle posizioni politiche di lui, lo appogger\u00e0 nella visione federalista, lo faciliter\u00e0 nei contatti con i napoleonidi e ne sar\u00e0 valida collaboratrice nell'attivit\u00e0 di giornalista e di scrittore, a partire dal periodico \"L'Italia\" e per la redazione delle opere composte lontano dal suo paese, come documenta la ricca corrispondenza.\nAuspicher\u00e0 a lungo un ruolo politico primario per Montanelli, incoraggiandolo nel 1859 nei contatti e colloqui con Napoleone III e, dopo l'Unit\u00e0 d'Italia, nella nuova candidatura a deputato.\nRimasta vedova nel 1862 trascorre gli ultimi anni di vita a Fucecchio, riordinando l'archivio e gli scritti editi e inediti del marito. Muore a Firenze il 5 agosto 1869."}
{"id": "2884546", "revid": "30677", "url": "https://it.wikipedia.org/wiki?curid=2884546", "title": "B-61", "text": ""}
{"id": "2884547", "revid": "729019", "url": "https://it.wikipedia.org/wiki?curid=2884547", "title": "Alva Blanchard Adams", "text": "Biografia.\nNato a Del Norte, Colorado si \u00e8 diplomato alla Phillips Academy nel 1893, laureato alla Universit\u00e0 di Yale nel 1896, e specializzato alla Columbia Law School nel 1899.\nFu membro della Massoneria."}
{"id": "2884563", "revid": "31886", "url": "https://it.wikipedia.org/wiki?curid=2884563", "title": "KT Tunstall's Acoustic Extravaganza", "text": "KT Tunstall's Acoustic Extravaganza \u00e8 il secondo album della cantante scozzese KT Tunstall, pubblicato nel maggio 2006."}
{"id": "2884585", "revid": "1573940", "url": "https://it.wikipedia.org/wiki?curid=2884585", "title": "Felis silvestris silvestris", "text": "Il gatto selvatico europeo (\"Felis silvestris silvestris\" ) \u00e8 una sottospecie di gatto selvatico che abita le foreste dell'Europa occidentale, centrale e orientale.\nDescrizione.\nIl gatto selvatico europeo raggiunge 1,20 metri di lunghezza compresa la coda, che misura 35\u00a0cm, peso 3,5 - 8 kg, ha un corpo robusto, agilissimo, testa corta e rotondeggiante, zampe forti e lunghe, specialmente quelle posteriori. Il pelo \u00e8 folto e morbido, di colore grigio-fulvo, pi\u00f9 chiaro sul ventre, con fasce trasversali scure; alcuni anelli nerastri ornano la coda.\n\u00c8 dotato di una vista eccellente anche in pessime condizioni di luce, l'olfatto \u00e8 molto buono e l'udito ottimo.\nHa orecchie dritte e larghe alla base ed occhi gialli. Particolarmente sviluppati sono i canini e i denti ferini, adatti a dilaniare la preda.\nDistribuzione e habitat.\nIl gatto selvatico europeo \u00e8 diffuso in tutta l'Europa centrale. Vive nelle foreste di latifoglie e tende ad evitare i luoghi frequentati dall'uomo.\nItalia.\n\u00c8 il felino selvatico pi\u00f9 diffuso in Italia, nonostante sia quasi scomparso. La popolazione nazionale \u00e8 stata stimata in circa 700 - 800 animali distribuiti sulle Alpi Giulie (dove risiede la maggior parte degli esemplari dell'arco alpino) ed in alcune valli delle Alpi Carniche, sulle Alpi occidentali, sull'Appennino centrale, sull'Appennino calabro, nel Gargano, nel Vulture e in Sicilia.\nNell'agosto del 2017 viene avvistato nel parco nazionale dell'Aspromonte.\nScozia.\nNel 2012 biologi conservazionisti hanno annunciato la scoperta di popolazioni precedentemente sconosciute di gatti selvatici scozzesi stanziati nel Parco nazionale di Cairngorms, in pericolo a causa di incroci con gatti domestici e ferini (di origine mista/randagia). Gli scienziati hanno segnalato 465 potenziali avvistamenti; in risposta, la \"Scottish Wildcat Association\" ha confutato tali affermazioni, dichiarando nel loro sito web ed in interviste stampa che gli avvistamenti sono stati definiti da esperti come incroci ibridi, e che la popolazione del gatto scozzese era probabilmente ben al di sotto dei 100 esemplari.\nNel settembre del 2012, dopo aver esaminato circa 2 000 registrazioni di telecamere da avvistamento automatico, rapporti di testimoni oculari ed uccisioni stradali, la \"Scottish Wildcat Association (SWA)\" ha ammonito che i gatti selvatici scozzesi potrebbero essere estinti nel loro habitat naturale nel giro di pochi mesi: la loro analisi suggerisce che il numero di gatti scozzesi di razza pura era diminuito, alla data della ricerca, a circa 35 individui in tutto. Una grave riduzione delle popolazioni di conigli a causa della mixomatosi ha, inoltre, contribuito ad accelerare il declino del gatto selvatico scozzese. Nel marzo del 2013 la \"Regia Societ\u00e0 Zoologica di Scozia\" ha affermato di aver incoraggiato la raccolta di materiale biologico, ma che la clonazione del felino verrebbe considerata solo dopo che \"tutte le altre vie siano state esaurite\".\nNel settembre del 2013 la fondazione animalista Aspinall (\"Aspinall Foundation\") ha annunciato l'intenzione di sviluppare un centro di riproduzione in cattivit\u00e0 sull'Isola di C\u00e0rna, al largo della costa occidentale della Scozia, vicino alla penisola di Ardnamurchan, dove la \"Scottish Wildcat Association\" ha sviluppato il progetto \"Rifugio del Gatto Selvatico\" (\"Wildcat Haven\") per identificare gatti selvatici scozzesi puri non-ibridizzati, sotto la direzione del Dott. Paul O'Donoghue, che opera nel progetto utilizzando un test genetico studiato per identificare l'ibridazione nei gatti selvatici scozzesi.\nLa notizia \u00e8 stata seguita da un annuncio dello \"Scottish Natural Heritage (SNH)\", che, dopo un anno di consultazioni, si era deciso a lanciare un nuovo piano d'azione per il gatto selvatico con un approccio pi\u00f9 \"pragmatico\", teso a conservare gatti selvatici e ibridi che presentano caratteristiche di gatto scozzese, utilizzando una definizione pi\u00f9 \"ampia\" di \"gatto selvatico\". Steve Piper, fondatore e gi\u00e0 presidente della \"Scottish Wildcat Association\" nonch\u00e9 fautore del progetto citato \"Wildcat Haven\" e precedente consulente del piano d'azione SNH, ha risposto che l'approccio \u00e8 una \"iniziativa vergognosa\" che costringe il gatto selvatico scozzese puro all'estinzione.\nSvizzera.\nIl gatto selvatico \u00e8 anche presente in Svizzera, dove \u00e8 protetto dal 1962. \u00c8 presente particolarmente nella regione del Massiccio del Giura e nella regione attorno a Sciaffusa.\nBiologia.\nComportamento.\n\u00c8 di abitudini arboricole e notturne, di giorno rimane nascosto nelle cavit\u00e0 degli alberi, in anfratti rocciosi, in tane abbandonate, mentre di notte salta agilmente di ramo in ramo alla ricerca di cibo. \nOgni individuo occupa un proprio territorio che marca regolarmente con la secrezione di ghiandole odorifere e spruzzi di urina.\nAlimentazione.\nSi nutre di notte cacciando conigli selvatici, roditori ed altri piccoli mammiferi, non disdegnando, all'occasione, rane e uccelli che scova nei nidi.\nRiproduzione.\nSi riproduce una volta all'anno dando alla luce 3 o 4 piccoli che restano con la madre fino a 5 mesi. Il periodo degli amori va da met\u00e0 gennaio a met\u00e0 marzo.\nNemici.\nLa volpe e la martora sono i principali competitori del gatto selvatico, mentre i suoi predatori sono il lupo e la lince."}
{"id": "2884589", "revid": "899609", "url": "https://it.wikipedia.org/wiki?curid=2884589", "title": "Rani (popolo)", "text": "I Rani (\"Ranen\" in lingua tedesca; \"Rujanen\", in lingua slava cio\u00e8 \"rossi\") erano un popolo di slavi occidentali insediato sull'isola di R\u00fcgen, nel mar Baltico, e nei dintorni sulla terraferma.\nCultura e religione.\nI principi dei Rani dominavano dal villaggio fortificato (\"Wallburg\") di Charenza (oggi Venzer Burgwall) e dal Rugard (oggi Bergen). Nei pressi vi era una potente casta sacerdotale con grandi propriet\u00e0 terriere e con influenza transregionale.\nLa religione politeista dei Rani contemplava una serie di divinit\u00e0 policefale, che venivano venerate come enormi statue lignee in diversi templi. La localit\u00e0 sacra, oggi denominata \"Jaromarsburg\" presso il capo Arkona, costituiva il centro religioso ove veniva venerata la divinit\u00e0 quadricefala Svetovit. Dopo la distruzione di Rethra nel 1068/69, Arkona subentr\u00f2 come centro religioso del paganesimo degli slavi del Baltico. A Svetovit potrebbe anche risalire il nome di Wittow, poich\u00e9 l'intera penisola apparteneva al centro religioso.\nAltre importanti divinit\u00e0 erano i loro protettori Rugievit, cos\u00ec come Porenut e Porevit, i cui templi si trovavano a Carenza, e Chernobog, che era venerato nel tempio oggi noto come Herthaburg, sito nella penisola di Jasmund, in R\u00fcgen.\nEconomia.\nL'attivit\u00e0 economica di base dei Rani era l'allevamento dei bovini, l'agricoltura e la pesca. Nel XII secolo i Rani erano temuti come pirati. La loro piazza principale come centro di commercio marittimo era Ralswiek, sulla punta meridionale del Gran Bodden di Jasmund. Essi intrattenevano rapporti commerciali ramificati con la Scandinavia e con le popolazioni che si affacciavano sul Baltico. Parlavano un dialetto polabo, derivante da un ramo delle lingue slave occidentali.\nStoria.\nLo sviluppo della stirpe dei Rani ebbe luogo dopo che una parte degli slavi, che si erano insediati dal VI secolo nel corso delle invasioni barbariche nel territorio che era stato dei Germani, si insedi\u00f2 sull'isola di R\u00fcgen e nei suoi dintorni sulla terraferma, prima abitata dai Rugi. Parte dell'isola e dei dintorni continuarono tuttavia ad essere abitati dai rimanenti fra questi ultimi, che verosimilmente furono assimilati dalla nuova popolazione.\nI Rani trovarono menzione da parte di Vitichindo di Corvey quando essi, alleati con i tedeschi contro i Veleti e gli Obodriti, li sconfissero nella battaglia del Raxa (16 ottobre 955). All'inizio del XII secolo i Danesi tentarono pi\u00f9 volte di rompere l'egemonia dei Rani sulla parte meridionale del Baltico.\nI Rani persero la loro indipendenza allorch\u00e9 i danesi cristianizzati di Valdemaro I e del vescovo di Roskilde Absalon il 15 ed il 16 giugno 1168 conquistarono la rocca del centro religioso presso capo Arkona. Dopo la presa di questo centro da parte danese, i Rani capitolarono e cedettero Charenza senza combattere. In conseguenza i principi di R\u00fcgen si convertirono al cristianesimo, assicurandosi cos\u00ec a la continuazione della loro supremazia locale. Il principe Jaromar I divenne feudatario dei re danesi e l'isola divenne parte della diocesi di Roskilde mentre i dintorni in terraferma furono assegnati alla diocesi di Schwerin. Da allora i Rani combatterono a fianco dei danesi contro i Pomerani, fino a che nel 1186 la Pomerania intera divenne danese.\nPer rafforzare il cristianesimo furono erette le abbazie cistercensi di Eldena, Bergen e Neuenkamp.\nAi tempi della colonizzazione medievale tedesca dell'est Europa i Rani erano stati cristianizzati e dai territori occidentali migrarono abitanti della Bassa Sassonia, della Vestfalia, dello Holstein, della Frisia, dell'Olanda e delle Fiandre.\nIn tal modo si estinse definitivamente anche la variante della lingua polaba dei Rani, detta anche \"R\u00fcgenslawen\", agli inizi del XV secolo. La maggior parte dell'attuale toponomastica di R\u00fcgen, cos\u00ec come l'onomastica di molti cognomi locali, \u00e8 di origine slava.\nWizlaw III, morto nel 1325, fu l'ultimo principe di R\u00fcgen."}
{"id": "2884598", "revid": "1272592", "url": "https://it.wikipedia.org/wiki?curid=2884598", "title": "San Mango Cilento", "text": "San Mango Cilento \u00e8 una frazione del comune di Sessa Cilento, provincia di Salerno, nella regione Campania.\nGeografia fisica.\nTerritorio.\nSan Mango si trova nel parco nazionale del Cilento e Vallo di Diano.\nIl paese dista 1,9\u00a0km da Sessa Cilento e 76\u00a0km da Salerno.\nSan Mango e situato a 561 m s.l.m. e ha una popolazione di 600 abitanti circa."}
{"id": "2884600", "revid": "200568", "url": "https://it.wikipedia.org/wiki?curid=2884600", "title": "Felis silvestris caucasica", "text": "Il gatto selvatico del Caucaso (\"Felis silvestris caucasica\") \u00e8 una sottospecie di gatto selvatico che vive nelle montagne del Caucaso e in Turchia.\nNel 2007, tuttavia, dopo una serie di precise analisi genetiche, \u00e8 stato dimostrato che esistono solamente quattro sottospecie, alle quali ne \u00e8 stata aggiunta una quinta, il gatto di montagna della Cina, fino ad allora classificato come specie a parte. Attualmente, quindi, \"Felis silvestris caucasica\" non \u00e8 pi\u00f9 considerata una sottospecie valida ."}
{"id": "2884603", "revid": "228587", "url": "https://it.wikipedia.org/wiki?curid=2884603", "title": "Collettivit\u00e0", "text": ""}
{"id": "2884608", "revid": "196159", "url": "https://it.wikipedia.org/wiki?curid=2884608", "title": "Francesco Paglia", "text": "Biografia.\nLe corrette date di nascita e di morte del Paglia sono state rese note da Camillo Boselli nel 1964 sulla base di documenti inediti dall'archivio della chiesa di San Giovanni Evangelista, alla cui parrocchia il pittore apparteneva dato che dichiara di abitare in contrada della Pallata (oggi corso Garibaldi) in un estimo del 1685.\nSi forma a Bologna nella bottega del Guercino, ma il primo periodo di alunnato \u00e8 difficilmente ricostruibile. Il Guercino muore nel 1666, quindi la permanenza del Paglia a Bologna \u00e8 da collocare attorno agli anni 60 del secolo. In questo periodo sono gi\u00e0 collocabili alcune opere, tra cui un episodio delle \"Storie della vita di santa Scolastica\" per la chiesa di Santa Maria in Organo di Verona. \nLa prima opera della produzione bresciana \u00e8 la pala per la chiesa di Santa Maria della Carit\u00e0 con i \"Santi Sebastiano, Antonio e Rocco\", datata 1672 sul retro. Al 1675 \u00e8 invece databile l'\"Assunta\" per la gi\u00e0 citata chiesa di San Giovanni, suo capolavoro e opera pi\u00f9 nota in assoluto.\nLa carriera di Paglia, tuttavia, non resta relegata alla provincia bresciana; grazie agli studi degli ultimi anni, sono emerse opere dell'artista soprattutto in Veneto, come nel caso delle tre pale per il duomo di Candiana, dei primi anni Novanta; Boschini, in una lettera a Leopoldo de' Medici, ricorda Paglia attivo nella chiesa veneziana di San Nicol\u00f2 al Lido per un intero ciclo di tele, oggi perduto. Inoltre, dall'analisi di molte pagine del \"Giardino della Pittura\", Paglia dimostra di conoscere direttamente molti dei luoghi che descrive, tra Veneto, Lombardia occidentale, Emilia-Romagna, Italia centrale.\nTra la seconda met\u00e0 del Seicento e l'inizio del Settecento il Paglia scrive e pubblica, a pi\u00f9 riprese e in pi\u00f9 edizioni, il \"Giardino della Pittura\" un grande componimento in prosa e poesia combinate. Si tratta di una ponderosa guida redatta in forma dialogica, in cui Poesia e Pittura dialogano e descrivono le opere di Brescia, del Territorio bresciano e del resto d'Italia; ancora oggi si configura come la pi\u00f9 importante fonte antica per l'arte Bresciana del Seicento.\nEbbe tre figli, Antonio Paglia, Angelo Paglia ed Eufrasia, tutti pittori.\nStile.\nLo stile di Francesco Paglia si basa, essenzialmente, su ombreggiature insistite su ambienti e soggetti, affiancate da atmosfere cupe illuminate da improvvisi bagliori di luce, con forti chiaroscuri. In questo clima sono calati i personaggi classicheggianti, dalle forme aggraziate e accattivanti. Si ha un generale rinnovamento degli schemi e delle linee base dello stile pittorico locale, che ormai indugiava su temi del tardo manierismo veneto.\nLa formazione bolognese lascer\u00e0 sempre un'inconfondibile impronta nella sua produzione: lui stesso si dichiarer\u00e0 seguace del \"Cavaglier da Cento\". Come detto, \u00e8 difficile ricostruire questa sua prima fase artistica, ma una valida traccia \u00e8 nella pala a lui affidata nelle \"Storie della vita di santa Scolastica\" per la chiesa di Santa Maria in Organo di Verona: si tratta di un episodio giovanile, forse ancora di produzione bolognese, fortemente improntato sui modi del maestro, ma innovativo sulle soluzioni luministiche e nell'interpretazione della classicit\u00e0 delle forme, un vero e proprio precedente della sua produzione matura.\nIl soggiorno di Paglia a Verona, i cui estremi non sono noti con precisione, fu di grande importanza per una prima conoscenza della pittura veneta del Seicento; la pittura veneziana arricch\u00ec la base guercinesca di accenti tenebrosi. A Verona, a contatto con le grandi collezioni della nobilt\u00e0 locale e con le opere letterarie di Francesco Pona, ebbe modo di elaborare alcune idee che sarebbero state utili per la stesura del Giardino della Pittura.\nI \"Santi Sebastiano, Antonio e Rocco\" della chiesa di Santa Maria della Carit\u00e0 a Brescia, prima opera eseguita in patria, si rivela piuttosto greve nella penombra diffusa, che uniforma e appiattisce i piani di profondit\u00e0. Scrive per\u00f2 Stefano Fenaroli nel 1877, parlando di un \"Autoritratto\" del pittore presente agli Uffizi: \"Peccato che abbia alquanto risentito gli effetti del tempo, come avvenne di molti altri suoi lavori per la imprimitura a terra d'ombra ch'egli spesso usava\". L'esasperazione dei chiaroscuri del Paglia sono quindi da ricercare, nella maggior parte dei casi, negli effetti del tempo o di restauri poco accorti, che hanno rimosso l'imprimitura.\nL'\"Assunta\" per la chiesa di San Giovanni mostra una chiara evoluzione dello stile giovanile: al clima pittorico bolognese il Paglia affianca efficacemente la lezione bresciana, indagando in modo analitico nella produzione di inizio Cinquecento dei grandi maestri del Rinascimento bresciano, in linea sicuramente con la stesura del \"Giardino della Pittura\". L'attenzione di Paglia si rivolge non solo a Moretto da Brescia, come nell\"'Assunta\" di San Giovanni, ma anche alle scelte luministiche di Giovanni Gerolamo Savoldo, come risulta evidente nella \"Adorazione dei pastori\" alla Pinacoteca Tosio Martinengo di Brescia; in quest'opera, l'uso del lume artificiale e l'atmosfera sospesa richiamano alcuni momenti dell'arte del grande pittore del secolo precedente (la tela \"Adorazione dei pastori\" gi\u00e0 nella chiesa di San Barnaba e ora nella stessa Pinacoteca Tosio Martinengo).\nPellegrino Antonio Orlandi, nel 1704, lo definisce \"letterato, galante, virtuoso e compito pittore\".\nIl Paglia gode di una certa fama anche come ritrattista, erede della grande tradizione bresciana nella pittura di questo genere, anche se tale aspetto della sua produzione rimane ancora poco conosciuto a causa del poco materiale giunto fino a noi o noto alla critica.\nOpere.\nFrancesco Paglia \u00e8 l'autore di numerosissime opere pittoriche, consistenti in tele e affreschi, conservate soprattutto nelle chiese di Brescia e in varie collezioni private.\nFondamentale \u00e8 il \"Giardino della Pittura\", testo ricco di preziosissime testimonianze per la ricostruzione degli antichi patrimoni pittorici delle chiese bresciane e del territorio, spesso alterati o dispersi in seguito."}
{"id": "2884618", "revid": "212348", "url": "https://it.wikipedia.org/wiki?curid=2884618", "title": "Emisferi cerebrali", "text": ""}
{"id": "2884626", "revid": "1573940", "url": "https://it.wikipedia.org/wiki?curid=2884626", "title": "Felis silvestris cretensis", "text": "Il gatto selvatico cretese (\"Felis silvestris cretensis\" ) \u00e8 una sottospecie di gatto selvatico che vive sull'isola di Creta.\n\u00c8 stato a lungo ritenuto estinto, ma nel 1996 un esemplare \u00e8 stato catturato da una spedizione dell'Universit\u00e0 di Perugia.\nNel 2007, tuttavia, dopo una serie di precise analisi genetiche, \u00e8 stato dimostrato che esistono solamente quattro sottospecie, alle quali ne \u00e8 stata aggiunta una quinta, il gatto di montagna della Cina, fino ad allora classificato come specie a parte. Attualmente, quindi, \"Felis silvestris cretensis\" non \u00e8 pi\u00f9 considerata una sottospecie valida ."}
{"id": "2884627", "revid": "729019", "url": "https://it.wikipedia.org/wiki?curid=2884627", "title": "Funivia Albino-Selvino", "text": "La funivia Albino-Selvino collega Albino, nella bassa Val Seriana, con Selvino, importante localit\u00e0 di villeggiatura situata sull'altopiano Selvino-Aviatico, in provincia di Bergamo.\nStoria.\nL'apertura della ferrovia della Valle Seriana (1884) port\u00f2 ad un miglioramento dei collegamenti locali, dai quali restavano per\u00f2 esclusi i centri montani.\nIn particolare, i centri di Selvino e Aviatico, posti su un altopiano, erano raggiungibili solo con le mulattiere storiche.\nFiorirono perci\u00f2 svariate proposte per collegare l'altopiano con il fondovalle: si progettarono una funivia, una funicolare e una ferrovia a cremagliera, ma a causa degli alti costi previsti non si arriv\u00f2 a concretizzare nulla.\nPer la realizzazione della funivia si dovettero attendere gli anni cinquanta, alla vigilia del \"boom\" turistico delle valli bergamasche, che avrebbe portato alla costruzione di molte seconde case. La funivia fu progettata nel 1954 ed aperta nel 1958.\nFu gestita inizialmente, e fino al 1989, dalla Societ\u00e0 Anonima Funivia Albino Selvino (SAFAS); in quell'anno pass\u00f2 alla Societ\u00e0 Autoferrovie Bergamo (SAB), che nell'anno 2009 la ristruttur\u00f2."}
{"id": "2884633", "revid": "838137", "url": "https://it.wikipedia.org/wiki?curid=2884633", "title": "Francesco Saverio Bassi", "text": "Era figlio del barone Michele Bassi e di Vincenza Torricella, nobile di Chieti.\nBiografia.\nEntr\u00f2 nell'ordine dei Padri celestini (O.S.B.Coel.) presso la Badia Morronese. Successivamente studi\u00f2 teologia a Roma, dove divenne amico di Gregorio Chiaramonti, futuro papa Pio VII.\nFu nominato XXX arcivescovo di Chieti il 18 dicembre 1796.\nFu il primo prelato giacobino nel Regno di Napoli. Infatti, in una lettera indirizzata al generale Coutard, comandante delle truppe francesi in Abruzzo, rese omaggio alle istituzioni repubblicane.\nNel 1799 fece leggere durante le funzioni religiose brani del filosofo francese Mably, che era stato proibito da re Ferdinando IV di Borbone, e nei primi anni dell'Ottocento mostr\u00f2 comprensione verso le cospirazioni carbonare.\nCon le suddette attivit\u00e0 l'arcivescovo si attir\u00f2 il rancore di Re Ferdinando IV fin al punto di essere inquisito per istigazione contro le istituzioni.\nMor\u00ec a Chieti il 26 marzo 1821.\nGenealogia episcopale.\nLa genealogia episcopale \u00e8:"}
{"id": "2884634", "revid": "1305772", "url": "https://it.wikipedia.org/wiki?curid=2884634", "title": "Orcininae", "text": "Orcininae \u00e8 una sottofamiglia di cetacei della famiglia Delphinidae che comprende 5 generi: \"Feresa\", \"Orcaella\", \"Orcinus\", \"Peponocephala\" e \"Pseudorca\".\nTassonomia.\nLa sottofamiglia contiene i seguenti generi:"}
{"id": "2884638", "revid": "287204", "url": "https://it.wikipedia.org/wiki?curid=2884638", "title": "Jose Peracio", "text": ""}
{"id": "2884640", "revid": "288300", "url": "https://it.wikipedia.org/wiki?curid=2884640", "title": "Jos\u00e9 Per\u00e1cio Berjun", "text": ""}
{"id": "2884642", "revid": "288300", "url": "https://it.wikipedia.org/wiki?curid=2884642", "title": "Jose Peracio Berjun", "text": ""}
{"id": "2884643", "revid": "287204", "url": "https://it.wikipedia.org/wiki?curid=2884643", "title": "Roberto Emilio da Cunha", "text": ""}
{"id": "2884645", "revid": "125932998", "url": "https://it.wikipedia.org/wiki?curid=2884645", "title": "Governatore della Florida", "text": "Il governatore della Florida \u00e8 il capo del ramo esecutivo del governo dello stato statunitense della Florida.\nAttualmente, il governatore in carica \u00e8 il repubblicano Ron DeSantis.\nStoria.\nLo stato della Florida venne inizialmente ammessa negli Stati Uniti il 3 marzo 1845 ma si separ\u00f2 momentaneamente dal 10 gennaio 1861 venendo poi riammessa il 25 giugno 1868.\nGovernatori.\nGoverno militare.\nLa Florida spagnola \u00e8 stata acquisita dalla Spagna tramite il Trattato Adams-On\u00eds, entrato in vigore il 10 luglio 1821. Parti della Florida occidentale erano gi\u00e0 stati assegnati ad Alabama, Louisiana e Mississippi; il resto della Florida orientale era governata dal comandante della forza militare che aveva aiutato l'influenza americana nella regione.\nTerritorio della Florida.\nIl Territorio della Florida \u00e8 stato organizzato il 30 marzo 1822, unendo l'oriente e l'occidente.\nStato della Florida.\nPartiti politici:\n "}
{"id": "2884647", "revid": "287204", "url": "https://it.wikipedia.org/wiki?curid=2884647", "title": "Battaglia di Ravenna", "text": ""}
{"id": "2884653", "revid": "4252", "url": "https://it.wikipedia.org/wiki?curid=2884653", "title": "Cristianesimo orientale", "text": ""}
{"id": "2884655", "revid": "78480", "url": "https://it.wikipedia.org/wiki?curid=2884655", "title": "Versvey", "text": ""}
{"id": "2884656", "revid": "125407189", "url": "https://it.wikipedia.org/wiki?curid=2884656", "title": "Orlando Jones", "text": "Biografia.\nJones \u00e8 nato a Mobile, nell'Alabama. Suo padre era un ex giocatore professionista di baseball per i Philadelphia Phillies. Si trasfer\u00ec a Mauldin, nella Carolina del Sud, quando era ancora un adolescente e si diplom\u00f2 presso la Mauldin High School nel 1985. Una delle sue prime esperienze di recitazione fu nel ruolo di un lupo mannaro in una casa stregata, per aiutare a raccogliere fondi per un ballo studentesco. Jones si iscrisse al College of Charleston, nella Carolina del Sud. L'abbandon\u00f2 nel 1990, senza aver conseguito la laurea.\nPer perseguire il proprio interesse per l'industria dello spettacolo, Jones fond\u00f2 una propria societ\u00e0 di produzione, l'Homeboy's Productions and Advertising. Ottenne il primo lavoro ad Hollywood nel 1987, sceneggiando per NBC la serie televisiva commedia \"Tutti al college\", nella quale ebbe un piccolo ruolo come guest star nell'episodio finale della quinta stagione. Tra il 1991 e il 1992, Jones sceneggi\u00f2 per la Fox la serie \"Roc\" e, nel 1993, fu co-produttore della sitcom \"The Sinbad Show\". Fece anche una breve apparizione nella sitcom della Fox \"Ma che ti passa per la testa?\", nel 1992."}
{"id": "2884660", "revid": "1543377", "url": "https://it.wikipedia.org/wiki?curid=2884660", "title": "NEEMO", "text": "NEEMO \u00e8 un acronimo per \"NASA Extreme Environment Mission Operations\", ed \u00e8 un programma della NASA per lo studio della vita umana in un laboratorio sottomarino, \"Aquarius\", al fine di preparare le future missioni di esplorazioni spaziali.\nDescrizione.\nAquarius, \u00e8 una abitazione sottomarina situata vicino a Key Largo, in Florida, ed \u00e8 di propriet\u00e0 del National Oceanic and Atmospheric Administration (NOAA) e gestito dal National Undersea Research Center (NURC) presso l'Universit\u00e0 del Nord Carolina-Wilmington come base di studio di biologia marina. La NASA lo ha usato dal 2001 per una serie di missioni, di solito della durata dai 10 ai 14 giorni, con ricerche condotte dagli astronauti dello stesso ente. I membri dell'equipaggio sono stati chiamati \"Aquanauti\" ed effettuavano EVA in ambiente subacqueo. Per la NASA, l'Acquario ha offerto un ambiente ottimo per simulare la vita nello spazio."}
{"id": "2884662", "revid": "339392", "url": "https://it.wikipedia.org/wiki?curid=2884662", "title": "Danny Olivas", "text": ""}
{"id": "2884664", "revid": "339392", "url": "https://it.wikipedia.org/wiki?curid=2884664", "title": "Ronald Garan Jr.", "text": ""}
{"id": "2884666", "revid": "642594", "url": "https://it.wikipedia.org/wiki?curid=2884666", "title": "Jose M. Hernandez", "text": ""}
{"id": "2884668", "revid": "297059", "url": "https://it.wikipedia.org/wiki?curid=2884668", "title": "Nicholas J. M. Patrick", "text": ""}
{"id": "2884674", "revid": "1924342", "url": "https://it.wikipedia.org/wiki?curid=2884674", "title": "All or Nothing (Jay Sean)", "text": "All or Nothing \u00e8 il terzo album in studio del cantante britannico Jay Sean, pubblicato dalla Cash Money Records il 23 novembre 2009 negli Stati Uniti d'America e nel dicembre dello stesso anno nel resto del mondo.\nL'uscita dell'album \u00e8 stata preceduta dal singolo \"Down\", che figura il featuring di Lil Wayne, che ha ottenuto un buon riscontro di pubblico in tutto il mondo."}
{"id": "2884680", "revid": "486946", "url": "https://it.wikipedia.org/wiki?curid=2884680", "title": "Battaglia di Harbiyah", "text": ""}
{"id": "2884681", "revid": "124240377", "url": "https://it.wikipedia.org/wiki?curid=2884681", "title": "Gustave Ador", "text": "Prese parte alla vita politica dal 1871 al 1924 nel Partito Liberale Svizzero, divenne presidente del Consiglio di Stato nel 1890, 1892 e 1896, del Consiglio nazionale nel 1902, membro e presidente del Consiglio federale rispettivamente nel 1917 e nel 1918. Dal 1914 alla morte fu presidente del Comitato internazionale della Croce Rossa e nel 1921 presidente \"ad honorem\" della Societ\u00e0 delle Nazioni."}
{"id": "2884687", "revid": "547034", "url": "https://it.wikipedia.org/wiki?curid=2884687", "title": "Tabarro (veste ecclesiastica)", "text": "Il tabarro \u00e8 un grande mantello di lana senza maniche, fornito di una pellegrina di seta e di un colletto di velluto dello stesso colore. I bordi del mantello, della pellegrina e del colletto sono profilati con un cordoncino dorato. Il cordoncino d'oro \u00e8 stato soppresso nel giugno 1967.\nIl tabarro copre il corpo interamente, scendendo fino ai piedi. Si porta con l'abito corale; \u00e8 rosso o violetto per i cardinali, secondo il calendario; sempre violetto per i vescovi ed i prelati.\nL'istruzione \"Ut sive sollicite\" del 31 marzo 1969 sostitu\u00ec il tabarro con un mantello analogo, ma interamente nero; tuttavia quello dei legati, durante il tempo della legazione, resta rosso, bordato di un cordoncino rosso senza oro."}
{"id": "2884688", "revid": "709565", "url": "https://it.wikipedia.org/wiki?curid=2884688", "title": "Un cavaliere e il suo re", "text": "Un cavaliere e il suo re (\"The Pale Horseman\") \u00e8 un romanzo storico del 2006 scritto da Bernard Cornwell, secondo capitolo della serie \"Le cronache dei Sassoni\" (\"The Saxon Stories\").\nTrama.\nLa vittoria nella battaglia di Cynuit contro gli invasori danesi ha permesso al regno del Wessex di stabilire una tregua vantaggiosa col nemico. Il merito della vittoria va al giovane Uhtred di Bebbanburgh, che ha ucciso nello scontro fra i due muri di scudi, e non senza un po' di fortuna, Ubba Lothbrokson, il pi\u00f9 temibile dei signori della guerra danesi. Dopo la battaglia Uhtred aveva commesso l'errore di non essere andato immediatamente da re Alfredo ad Exanceaster a rivendicare la vittoria, lasciando che Odda il Giovane, ambizioso aldermanno del Defnascir, si attribuisse tutti i meriti.\nUhtred si \u00e8 ritirato a Cridianton, nella tenuta di sua moglie Mildrith, ma la vita tranquilla non fa per lui. Con l'aiuto dell'amico Leofric, arrivato per ordine del re, inizia sotto mentite spoglie a razziare navi e villaggi per arricchirsi. Durante le sue scorribande conosce Iseult, regina di un villaggio saccheggiato, e la porta con s\u00e9.\nCostretto a sostenere un duello con Staepa, che si riveler\u00e0 in seguito un fedele soldato, viene salvato dalla provvidenziale irruzione dei danesi. Con il re ed alcuni compagni trova scampo in un villaggio tra le paludi. Finalmente riesce ad organizzare un esercito e a vincere l'ultima battaglia, nonostante l'inferiorit\u00e0 numerica, ma \u00e8 costretto a subire un'altra grave perdita personale."}
{"id": "2884689", "revid": "1305772", "url": "https://it.wikipedia.org/wiki?curid=2884689", "title": "Cantiere navale di Porto Re", "text": "Il cantiere navale di Porto Re (croato: \"Brodogradili\u0161te Kraljevica\") era un importante cantiere navale della Croazia che si trovava nella citt\u00e0 di Porto Re (croato \"Kraljevica\") nella baia di Buccari nella Regione litoraneo-montana.\nStoria.\nIl cantiere, fondato nel 1729 per volere dell'imperatore Carlo VI era considerato culla dell'industrializzazione e dello sviluppo dell'economia croata ed \u00e8 stato il primo cantiere navale sulla costa orientale del Mare Adriatico.\nNel corso di quasi tre secoli di vita ha attraversato diversi momenti di crisi riuscendo a sopravvivere garantendo sviluppo economico e progresso alla citt\u00e0, fino al 2012.\nIl cantiere ebbe un notevole momento di sviluppo a met\u00e0 del XIX secolo con l'avvento delle navi a vapore, ricevendo ordini da armatori inglesi.\nAltro momento di sviluppo si ebbe alla vigilia della prima guerra mondiale quando dopo essere stato rilevato dal gruppo imprenditoriale che aveva rilevato il Cantiere di Fiume vi furono realizzati i cacciatorpediniere della Classe Tatra per la Marina Imperiale Austro-Ungarica.\nAl termine del conflitto la citt\u00e0 di Porto Re entr\u00f2 a far parte del Regno di Jugoslavia.\nDurante la seconda guerra mondiale i bombardamenti hanno distrutto circa il 60% del cantiere che dopo la guerra \u00e8 stato ampliato e modernizzato.\nAl termine del conflitto la citt\u00e0 \u00e8 entrata a far parte della Repubblica Popolare di Croazia in seno alla Repubblica Federativa Popolare di Jugoslavia e il cantiere fino alla caduta del regime comunista \u00e8 stato intitolato al dittatore Tito che da giovane aveva lavorato come operaio nello stabilimento.\nIn seguito alla dissoluzione della Jugoslavia e ai conflitti che ne sono scaturiti la citt\u00e0 \u00e8 entrata a far parte della Croazia\nDal 1946 al 2008 nel cantiere sono state costruite in totale 197 navi, tra mercantili, passeggeri, traghetti e navi da guerra.\nRecentemente \u00e8 stata ipotizzata la privatizzazione di quattro cantieri navali, tra cui l 99,54% del pacchetto di maggioranza del \u201cBrodogradili\u0161te Kraljevica\u201d.\nDopo 283 anni di lavoro ininterrotto, il cantiere navale di Kraljevica cessa di esistere il 4 giugno 2012 .\nLa decisione del governo \u00e8 stata quella di chiudete il cantiere e di licenziati i dipendenti, per la bancarotta della vecchia gestione del cantiere. L'area del ex cantiere navale, comprendeva anche un arsenale militare.\nCollegamenti esterni.\nBrodogradili\u0161te Kraljevica - sito ufficiale"}
{"id": "2884692", "revid": "121328585", "url": "https://it.wikipedia.org/wiki?curid=2884692", "title": "Parco nazionale di Dudhwa", "text": "Il parco nazionale di Dudhwa si trova nel Terai, territorio dell'Uttar Pradesh, in India, e copre un'area di 490\u00a0km\u00b2, con un'area di pre-parco di quasi 124\u00a0km\u00b2, al confine tra l'India e il Nepal. L'area protetta \u00e8 stata fondata nel 1958 come Santuario della fauna selvatica (\"Wildlife Sanctuary\"), mentre nel 1977 \u00e8 stato istituito il parco nazionale. Dal 1988 \u00e8 stato riconosciuta la riserva della Tigre Dudhwa (\"Dudhwa Tiger Reserve\"), che copre un'area maggiore rispetto al parco nazionale.\nTerritorio.\nIl margine settentrionale del parco nazionale di Dudhwa corre lungo il confine indo-nepalese, mentre a sud \u00e8 delimitato dal confine naturale creato dal fiume Suheli.\nIl parco si trova ai piedi dell'Himalaya, a circa 10\u00a0km dalla citt\u00e0 pi\u00f9 vicina, Palia, in cui sono presenti tutti i servizi essenziali, mentre la sede del parco si trova a Lakhimpur (Kheri).\nClima.\nCome il resto del nord dell'India, anche nel parco di Dudhwa si riscontra un tipo di clima estremo. Le estati sono calde con temperature che arrivano fino ai 40\u00a0\u00b0C, mentre durante gli inverni, la temperatura oscilla tra i 20 e i 30\u00a0\u00b0C. La piovosit\u00e0 media annua \u00e8 di 1.600\u00a0mm.\nIl parco \u00e8 visitabile da met\u00e0 novembre a met\u00e0 giugno, ma il periodo migliore \u00e8 tra febbraio e aprile.\nFlora.\nDudhwa \u00e8 punteggiato da ampie distese di praterie, intervallate da fitte foreste di \"Shorea\" e acquitrini.\nLa vegetazione dominante del parco \u00e8 data da \"Shorea robusta\", \"Terminalis tomentosa\", \"Adina cordifolia\", \"Eugenia jambolana\", \"Terminalia belerica\", \"Bombax malabaricum\" e \"Dalbergia sissoo\" e altre specie.\nI boschi del parco nazionale ricordano le foreste di Bardia, una regione del Nepal, per la presenza di \"Shorea robusta\", alti termitai, macchie di foresta fluviale e grandi radure.\nIl parco nazionale Dudhwa \u00e8 il regno di uno dei migliori legni di \"Shorea\" di tutta l'India. Alcuni di questi alberi sono secolari: sono presenti esemplari con pi\u00f9 di 150 anni e oltre 70 metri di altezza.\nFauna.\nLa variet\u00e0 degli ambienti del parco si rispecchia in una grande variet\u00e0 faunistica.\nNel 1976, il parco contava una popolazione di 50 tigri, 41 elefanti asiatici e 76 orsi oltre a cinque specie di cervi, pi\u00f9 di 400 specie di uccelli, coccodrilli e altre specie di mammiferi e rettili. Oggi come ieri, le attrazioni principali del parco sono i barasinga (popolazione di oltre 1.600 esemplari) e la tigre (popolazione di 98 esemplari nel 1995). Il parco \u00e8 famoso per gli sforzi compiuti da Billy Arjan Singh, leader ambientalista indiano, fondamentali per il riconoscimento di Dudhwa come santuario del \"Cervus duvauceli\". Singh si \u00e8 anche impegnato con successo nella reintroduzione di tigri e leopardi nati e cresciuti in cattivit\u00e0 nella selvaggia Dudhwa.\nAlcune specie assai rare vivono al suo interno, come il coniglio ispido, un mammifero lagomorfo marrone scuro che si credeva estinto, riscoperto nel 1984.\nPer quanto riguarda gli ungulati, i laghi del parco offrono l'opportunit\u00e0 di osservare dalle varie postazioni per il birdwatching disseminate nel parco l'abbeverata del cervo porcino e del barasinga, presente in branchi di centinaia di capi che si spostano nelle praterie. Nel parco sono presenti anche il sambar, il muntjac e il cervo chital.\nTra le altre specie di interesse ricordiamo: l'orso labiato, il tasso del miele, lo sciacallo, il gatto della giungla, il gatto del Bengala, il gatto viverrino, lo zibetto. \nSono inoltre presenti i rinoceronti indiani, reintrodotti a met\u00e0 degli anni ottanta nel Dudhwa prendendo esemplari da Assam e dal Nepal, nonch\u00e9 varie specie di uccelli.\nUccelli.\nIl parco protegge una ricca avifauna che conta oltre 350 specie, tra cui \"Francolinus gularis\", \"Mulleripicus pulverulentus\" e il florican del Bengala. \nDudhwa vanta in particolare una buona variet\u00e0 di uccelli migratori e che si stabiliscono nelle zone umide del parco durante l'inverno e rendono spettacolare il birdwatching. Tra gli uccelli del parco nazionale ricordiamo, tra gli altri: \"Mycteria leucocephala\", \"Ephippiorhynchus asiaticus\", \"Ciconia episcopus\", \"Grus antigone\", picchi, Megalaimidae, il martin pescatore, \"Pericrocotus\", Meropidi, Pycnonotidae, e vari predatori notturni come gufi e civette.\nAccesso.\nPer arrivare al Parco nazionale di Dudhwa:\nLe stazioni ferroviarie pi\u00f9 vicine al Parco nazionale si trovano a: Dudwa (4\u00a0km.), Palia (10\u00a0km.), Mailani (37\u00a0km.)\nL'aeroporto pi\u00f9 vicino \u00e8 quello di Lucknow, Dhangarhi (Nepal, 35\u00a0km.)"}
{"id": "2884700", "revid": "287204", "url": "https://it.wikipedia.org/wiki?curid=2884700", "title": "Cantiere 3. Maj", "text": ""}
{"id": "2884701", "revid": "287204", "url": "https://it.wikipedia.org/wiki?curid=2884701", "title": "Cantiere Uljanik", "text": ""}
{"id": "2884702", "revid": "483325", "url": "https://it.wikipedia.org/wiki?curid=2884702", "title": "Terminal Aerodrome Forecast", "text": "Un Terminal Aerodrome Forecast o TAF (in inglese: \"previsione terminale di aerodromo\") \u00e8 una previsione meteorologica valida da 6 a 30 ore per un aerodromo e che utilizza una codifica equivalente al formato METAR. Ill periodo coperto da queste previsioni dipende dalle ore di utilizzazione dell'aeroporto, dalla sua importanza e dalla lunghezza dei voli che vi arrivano, il tutto servendo alla pianificazione dei vettori aerei. Non tutti gli aeroporti hanno dei TAF, in quanto gli aerodromi di uso locale o ricreativo utilizzano in generale le previsioni regionale dell'aeronautica.\nQueste previsioni sono emesse dai meteorologi dei paesi dove si trovano gli aeroporti a partire dai centri regionali di previsione meteorologica o da centri specializzati per l'aviazione, a seconda del paese. Utilizzano i modelli numerici di previsione meteorologica e la loro conoscenza degli effetti locali al fine di prevedere l'altezza delle nuvole, i venti, le precipitazioni e la visibilit\u00e0 per una zona di 10 miglia nautiche (18,52\u00a0km) intorno all'aeroporto.\nSintassi.\nI TAF hanno una sintassi particolare, che pu\u00f2 sembrare abbastanza complessa. I termini utilizzati in questo codice sono abbreviazioni che provengono da diverse lingue perch\u00e9 si tratta di un codice internazionale (ad es., SN per snow/neve, ma BR per mist/bruma). Ciononostante, le abbreviazioni sono il pi\u00f9 spesso anglofone.\nLe unit\u00e0 sono ugualmente variabili e provengono dalla storia dello sviluppo dell'aviazione oltre che dall'influenza americano-britannica nel campo. Si utilizzano cos\u00ec i piedi per l'altezza delle nuvole e i nodi per la velocit\u00e0 dei venti. Certe unit\u00e0 possono ciononostante variare secondo la regione. Si utilizzano ad esempio il \"metro al secondo\" in Russia per la velocit\u00e0 dei venti, le miglia terrestri per la visibilit\u00e0 in America, ma i metri in Europa, il tutto con l'accordo dell'ICAO.\nInoltre, dei fenomeni obbligatori descritti sotto, si possono avere sezioni supplementari come commenti o precisazioni come per segnalare la presenza di turbolenza, ecc. Su questo contenuto si hanno cos\u00ec accordi regionali (America del Nord, Europa, Asia, ecc.)\nRegole.\nUn TAF \u00e8 diviso in diverse sezioni. Comincia dando l'aeroporto di previsione, il tempo di emissione e il periodo di validit\u00e0. Le sezioni successive danno la previsione del vento, della visibilit\u00e0, del tipo di precipitazioni e dello strato nuvoloso per ogni periodo di tempo significativo:\nQuando \u00e8 indicato un nuovo periodo, la previsione pu\u00f2 dare tutti gli elementi del tempo durante questo periodo se sono molto diversi dal precedente, ma pu\u00f2 ugualmente menzionare soltanto quelli che cambieranno in base a criteri dati. Ad esempio, se soltanto la condizione del vento cambia in maniera significativa, il nuovo periodo nel TAF indicher\u00e0 solo il cambiamento del vento. I criteri di cambiamento significativo per ogni elemento meteorologico sono peculiari per un dato aeroporto, secondo gli strumenti di navigazione di cui dispone, oltre al passaggio tra le regole del volo strumentale e quelle del volo a vista.\nCodice.\nL'esempio del TAF seguente si riferisce all'aeroporto di Montr\u00e9al, Qu\u00e9bec (Canada), emesso il 3 dicembre 2007 alle ore 11:41 UTC:\nPrimo periodo:\nSecondo periodo:\nTerzo periodo:\nQuarto periodo:\nQuinto periodo:\nSesto periodo:\nCommento:\nTendenza.\nCerti paesi, come gli Stati Uniti e la Gran Bretagna, emettono TAF tronchi chiamati TREND per gli aeroporti militari. Si tratta di una previsione di breve periodo, a due ore, che viene emanata in seguito al METAR emesso per un aeroporto. Questi TREND, ricavati dal TAF ufficiale, sono emanati dal tecnico di meteorologia che invia la sua osservazione o da un meteorologo sul posto in aeroporto, come informazione supplementare ai piloti. Ecco un esempio:\nIl METAR di EGYM (aeroporto della Royal Air Force a Markham in Gran Bretagna) alle ore 13:50 UTC del giorno 29 del mese d\u00e0 come condizione dei venti di 290 gradi, una visibilit\u00e0 di 8.000 metri in condizioni di pioggia debole e di pioviggine (-RADZ) con qualche nuvola a 1.000 piedi, nuvole sparse a 3.700 piedi e coperto a 4.300 piedi. La temperatura \u00e8 di 10\u00a0\u00b0C con un punto di rugiada di 7, il blocco altimetrico \u00e8 di 1.008 hPa e la condizione di volo \u00e8 blu (BLU) per i militari.\nLa parte TREND segue con TEMPO 7000 -RADZ SCT020 WHT: occasionalmente la visibilit\u00e0 pu\u00f2 scendere a 7\u00a0km in condizioni di pioggia debole e di pioviggine con nuvole sparse a 2.000 piedi. Questa condizione \u00e8 bianca (WHT per \"white\") per i militari."}
{"id": "2884707", "revid": "1728", "url": "https://it.wikipedia.org/wiki?curid=2884707", "title": "Rome Prize", "text": ""}
{"id": "2884709", "revid": "78480", "url": "https://it.wikipedia.org/wiki?curid=2884709", "title": "Humes", "text": ""}
{"id": "2884710", "revid": "298229", "url": "https://it.wikipedia.org/wiki?curid=2884710", "title": "Wesleyan University", "text": "La Wesleyan University \u00e8 una Universit\u00e0 di arti liberali privata situata a Middletown, nello Stato del Connecticut (Stati Uniti d'America).\nStoria.\nVenne fondata come college maschile nel 1831. Il suo primo presidente fu Willbur Fisk. Per pi\u00f9 di 100 anni dalla sua fondazione pot\u00e9 ospitare solo un piccolo corpo studentesco (meno di 1.000 unit\u00e0).\n\u00c8 ora una delle universit\u00e0 che organizzano corsi online (MOOC) su Coursera.\nPossiede gli archivi personali di importanti artisti cinematografici come Frank Capra, Elia Kazan, Ingrid Bergman e Kay Francis. Conserva altres\u00ec importanti testimonianze di artisti quali Gene Tierney John Waters o Clint Eastwood."}
{"id": "2884716", "revid": "110157", "url": "https://it.wikipedia.org/wiki?curid=2884716", "title": "Devesel", "text": "Devesel \u00e8 un comune della Romania di 3.101 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 6 villaggi: Bato\u021bi, Bistre\u021bu, Devesel, Dun\u0103rea Mic\u0103, Sc\u0103p\u0103u, Tismana."}
{"id": "2884718", "revid": "74801", "url": "https://it.wikipedia.org/wiki?curid=2884718", "title": "Anna Maria Adorni", "text": "Biografia.\nAnna Maria Adorni, nata a Fivizzano, rimase orfana di padre all'et\u00e0 di quindici anni e, assieme alla madre, si trasfer\u00ec a Parma, dove spos\u00f2 nel 1826 Antonio Domenico Botti, addetto alla casa ducale di Parma. Ebbero sei figli, cinque dei quali morirono in giovane et\u00e0. L'unico sopravvissuto, Leopoldo, divenne successivamente monaco benedettino.\nDopo la morte del marito nel 1844, la \"vedova Carolina Botti\", come veniva chiamata, cominci\u00f2 a visitare le carcerate e ad accogliere ed educare ragazze di strada. Ader\u00ec alla sua opera un gruppo di giovani e di donne di fede che condividevano il suo stesso ideale, formando la \"Pia unione delle dame visitatrici delle carceri\", approvata dalla duchessa di Parma Maria Luigia. Affittarono un appartamento dove nacque l'istituto del \"Buon Pastore\", per accogliere le donne appena uscite dalle carceri aiutandole a reinserirsi nella societ\u00e0 e per assistere le giovani e le bambine abbandonate. Inoltre Anna Maria Adorni il 1\u00ba maggio 1857 fond\u00f2, con altre otto compagne, la congregazione delle Ancelle dell'Immacolata, approvata definitivamente nel 1893, anno della sua morte.\nIl culto.\nIl 27 marzo 2010 papa Benedetto XVI ha riconosciuto un miracolo attribuito all'intercessione di madre Adorni (la guarigione dall'encefalite letargica del settantaduenne di Brugnera Giuseppe Buttignol, padre di una suora della congregazione).\n\u00c8 stata beatificata nel duomo di Parma il 3 ottobre 2010. La Chiesa la ricorda il 7 febbraio."}
{"id": "2884733", "revid": "36426", "url": "https://it.wikipedia.org/wiki?curid=2884733", "title": "Alberti di Catenaia", "text": ""}
{"id": "2884736", "revid": "406085", "url": "https://it.wikipedia.org/wiki?curid=2884736", "title": "Attacco di via Rasella", "text": ""}
{"id": "2884739", "revid": "1812835", "url": "https://it.wikipedia.org/wiki?curid=2884739", "title": "Luciano Melani", "text": "Biografia.\nCome interprete in televisione \u00e8 stato nel cast delle miniserie \"La donna di cuori\", del 1969, in cui impersonava il ruolo di Callum, e \"La donna di picche\", del 1972, in cui rivestiva i panni del capitano Blanco.\nAgli inizi della sua carriera nel doppiaggio \u00e8 stato a lungo socio della S.A.S. - Societ\u00e0 Attori Sincronizzatori, e nel 1970 \u00e8 stato uno dei soci fondatori della Cine Video Doppiatori.\n\u00c8 morto il 12 novembre 2013."}
{"id": "2884749", "revid": "116436012", "url": "https://it.wikipedia.org/wiki?curid=2884749", "title": "Paris Saint-Germain Football Club 1980-1981", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 1980-1981\nStagione.\nCon una rosa ulteriormente sfoltita rispetto alla stagione precedente, il Paris Saint-Germain continu\u00f2 a migliorare i propri risultati in campionato piazzandosi al quinto posto, a tre punti dalla qualificazione in Coppa UEFA. Nessun progresso fu registrato per quanto riguarda le prestazioni in Coppa di Francia, in cui la squadra usc\u00ec ai sedicesimi di finale.\nOrganigramma societario.\nArea direttiva\nArea tecnica\nMaglie e sponsor.\nVengono confermate le divise della stagione precedente (prodotte dalla Le Coq Sportif e sponsorizzate RTL), con una modifica riguardante la prima divisa, a cui viene aggiunto il colletto bianco."}
{"id": "2884755", "revid": "608200", "url": "https://it.wikipedia.org/wiki?curid=2884755", "title": "Francesco Adorno", "text": "Biografia.\nLaureato in Filosofia a Firenze nel 1944 e professore nelle Universit\u00e0 di Bari, Bologna e Firenze, fu presidente dell'Accademia Toscana di Scienze e Lettere \"La Colombaria\", del Museo e istituto fiorentino di preistoria e dell'Accademia delle arti del disegno. Diresse la pubblicazione del \"Corpus dei papiri filosofici greci e latini\".\nStudi\u00f2 il rapporto tra l'insegnamento socratico e la sofistica, estendendo i suoi interessi a Platone, allo stoicismo e all'epicureismo; inoltre approfond\u00ec aspetti della cultura greco-latina e cristiana tra il primo secolo a.C. e il sesto secolo d.C., nonch\u00e9 del pensiero tardomedievale e umanistico.\nPensiero.\nAdorno utilizz\u00f2 il metodo filologico per la descrizione degli autori del pensiero antico della scuola ionica, di Socrate, di Platone, della prima Accademia, delle scuole ellenistiche, di Epicuro, di Seneca, ecc.\nLa sua formazione culturale affondava le radici negli ambienti intellettuali e politici fiorentini tra gli anni 1930 e 1945 e in particolare risent\u00ec dell'influenza crociana nell'interpretazione della filosofia come riflessione teorica mai disgiunta dalla situazione storica reale. In nome di questa concretezza antimetafisica e della necessit\u00e0 di una descrizione storica del pensiero filosofico, Adorno ader\u00ec al metodo marxista e alla filosofia del linguaggio facendo s\u00ec che i testi classici venissero interpretati nel loro autentico e concreto sottofondo politico e culturale."}
{"id": "2884756", "revid": "219355", "url": "https://it.wikipedia.org/wiki?curid=2884756", "title": "Nottolino magnetico", "text": ""}
{"id": "2884757", "revid": "116436016", "url": "https://it.wikipedia.org/wiki?curid=2884757", "title": "Paris Saint-Germain Football Club 1981-1982", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 1981-1982\nStagione.\nAl termine della stagione 1981-1982 il Paris Saint-Germain guadagn\u00f2 il primo trofeo del suo palmar\u00e8s vincendo la Coppa di Francia a spese del Saint-\u00c9tienne, sconfitto ai rigori dopo che la partita si era conclusa sul 2-2 dopo i tempi regolamentari e i supplementari. In campionato la squadra si classific\u00f2 invece al settimo posto.\nOrganigramma societario.\nArea direttiva\nArea tecnica\nMaglie e sponsor.\nVengono confermate tutte le divise introdotte nella stagione precedente (firmate Le Coq Sportif e sponsorizzate RTL)."}
{"id": "2884777", "revid": "31100917", "url": "https://it.wikipedia.org/wiki?curid=2884777", "title": "Thomaskirche", "text": ""}
{"id": "2884783", "revid": "1272592", "url": "https://it.wikipedia.org/wiki?curid=2884783", "title": "Costamezzana", "text": "Costamezzana \u00e8 una frazione del comune italiano di Noceto, nella provincia di Parma, in Emilia-Romagna.\nLa localit\u00e0 dista 6,63\u00a0km dal capoluogo.\nOrigini del nome.\nLa localit\u00e0, nata come \"Costa Mediana Tabernariorum\", deve il suo nome originario alla sua posizione a mezza costa sulla vallata del torrente Parola e alla famiglia Tavernieri, che vi edific\u00f2 nell'XI secolo il primo castello.\nStoria.\nIl territorio della zona detta \"La Gatta\" risultava abitato gi\u00e0 nell'et\u00e0 del Bronzo, quando il popolo dei Terramaricoli vi edific\u00f2 un piccolo villaggio su palafitte.\nLa zona crebbe d'importanza in epoca medievale, grazie alla vicinanza con le saline dell'attuale Salsomaggiore Terme e alla collocazione lungo la Via Francigena, percorsa dai numerosi pellegrini diretti a Roma; per questo fu per secoli al centro di contese fra le pi\u00f9 importanti casate parmensi.\nNell'XI secolo i Tavernieri vi edificarono un castello, che nel 1249 l'imperatore del Sacro Romano Impero Federico II di Svevia assegn\u00f2 a Oberto II Pallavicino; dopo il 1268 il feudo pass\u00f2 al Comune di Parma, ma in seguito fu conquistato dai da Cornazzano e nel 1325 ancora dai guelfi parmigiani, per tornare nel 1374 ai Pallavicino, che vi ricostruirono un possente maniero.\nNel 1403 la zona fu devastata dai Rossi, che vendicarono l'incendio dell'odierna Pieveottoville. Nel 1441 Niccol\u00f2 Piccinino convinse Filippo Maria Visconti del tradimento di Rolando e si fece incaricare di conquistare lo Stato Pallavicino; il marchese fu costretto alla fuga e tutti i suoi feudi furono incamerati dal duca di Milano, che li assegn\u00f2 in buona parte al Piccinino; morto quest'ultimo, nel 1445 il Visconti invest\u00ec del castello di Costamezzana i figli Jacopo e Francesco Piccinino, ma gi\u00e0 nel 1455 il maniero e le sue terre tornarono nuovamente a Rolando il Magnifico.\nAlla morte del Marchese nel 1457, il feudo fu ereditato dal figlio Giovan Manfredo, marchese di Polesine; il suo ultimo discendente Giulio mor\u00ec nel 1600 e Costamezzana, con Cella e Borghetto, fu assorbita dalla Camera ducale di Parma.\nNel 1625 il feudo di Cella e Costamezzana fu acquistato dal marchese Alessandro Bergonzi. Nel 1706 fu elevato al rango di marchesato dal duca Francesco Farnese, che ne invest\u00ec il governatore di Parma Benedetto Mischi e i suoi discendenti, fino all'abolizione napoleonica dei diritti feudali del 1805.\nIl borgo si svilupp\u00f2 in seguito leggermente pi\u00f9 a nord dell'originaria collocazione, in posizione pi\u00f9 pianeggiante. Tra il 1909 e il 1917 l'architetto Camillo Uccelli vi edific\u00f2 la nuova chiesa di San Pietro Apostolo, che sostitu\u00ec la cappella medievale del castello, chiusa al culto.\nMonumenti e luoghi d'interesse.\nChiesa di San Pietro Apostolo.\nEdificata tra il 1909 e il 1917 nel centro del piccolo borgo pi\u00f9 a nord, la chiesa di San Pietro Apostolo fu arricchita nel 1930 con la facciata neobizantina progettata dall'architetto Camillo Uccelli; l'edificio, preceduto da un'imponente scalinata in pietra, \u00e8 decorato all'interno con affreschi realizzati nel 1954 dal pittore Piero Furlotti, raffiguranti il \"Battesimo di Cristo\", l\"'Ultima Cena\" e il \"Martirio di Sant'Agata\".\nOratorio della Beata Vergine del Rosario.\nEdificato in stile neoclassico verso la fine del XIX secolo per volere del colonnello Felice Ricuperati, l'oratorio privato fu donato intorno al 1970 da Renzo Zucchi alla parrocchia di Costamezzana; la facciata del piccolo edificio \u00e8 delimitata da due lesene doriche in laterizio e dal frontone triangolare di coronamento.\nCastello.\nEdificato probabilmente nell'XI secolo per volere dei Tavernieri, il castello fu ricostruito nel XIV dai Pallavicino; del maestoso castello tardo-medievale, rimangono oggi soltanto l'alto mastio, una torre rotonda, alcuni tratti della mura a sostegno del terrapieno e alcuni edifici adibiti a caseggiati agricoli e a ristorante, tra cui l'antica cappella di San Pietro Apostolo.\nComplesso di Santa Maria del Gisolo.\nMenzionato per la prima volta nel 1227, il complesso di Santa Maria del Gisolo fu edificato probabilmente dai cavalieri templari; assegnato nel XVI secolo agli eremitani agostiniani, fu dotato di una nuova chiesa nel 1608; danneggiato nel 1636 dagli spagnoli, fu confiscato dal governo francese nel 1810 a causa della soppressione napoleonica degli ordini ecclesiastici e alienato a privati; il gruppo di edifici comprende una chiesa romanica e una casa-torre medievale.\nEventi.\nNella localit\u00e0 si svolgono due eventi annuali: la \"Gara del salame genuino della Val Recchio e Val Parola\", nella seconda settimana di marzo, e la \"Festa della carne di asinina con polenta\", il 15 agosto."}
{"id": "2884786", "revid": "78480", "url": "https://it.wikipedia.org/wiki?curid=2884786", "title": "Costa Mezzana", "text": ""}
{"id": "2884788", "revid": "36426", "url": "https://it.wikipedia.org/wiki?curid=2884788", "title": "Tempio ionico", "text": ""}
{"id": "2884789", "revid": "600229", "url": "https://it.wikipedia.org/wiki?curid=2884789", "title": "Regina della Notte", "text": ""}
{"id": "2884791", "revid": "1305772", "url": "https://it.wikipedia.org/wiki?curid=2884791", "title": "Pista di pattinaggio", "text": ""}
{"id": "2884794", "revid": "1855146", "url": "https://it.wikipedia.org/wiki?curid=2884794", "title": "Villa Ludovisi", "text": "Villa Ludovisi era una delle maggiori ville di Roma, edificata nel Seicento nella zona del Pincio, e circondata da un vasto parco, nell'area degli Horti Sallustiani, giardini di pertinenza degli imperatori romani.\nStoria e descrizione.\nEssa fu voluta dal cardinale Ludovico Ludovisi, nipote di Gregorio XV, che acquist\u00f2 nel 1622 la Villa Orsini ampliandola con altre propriet\u00e0 adiacenti. Ne risult\u00f2 un parco di 30 ettari tra Porta Pinciana, Porta Salaria e il convento di Sant'Isidoro, i cui edifici furono progettati dal Domenichino. I giardini sono, almeno in parte, opera del Domenichino ma autori posteriori li attribuiscono all'architetto della Reggia di Versailles, Andr\u00e9 Le N\u00f4tre. \nLa collezione Ludovisi di statuaria romana.\nIl parco era arredato, oltre che da statue e fontane, da numerosi frammenti romani preesistenti: proveniva da Villa Ludovisi (quando apparteneva ancora agli Orsini) l'obelisco poi spostato al Laterano.\nUna delle attrattive della villa era la straordinaria Collezione raccolta per passione dal cardinale: oltre 450 splendide sculture antiche, di varia provenienza, che furono abbondantemente restaurate. Era l'usanza dell'epoca, e qui intervennero alcuni dei maggiori artisti allora operanti a Roma: Alessandro Algardi, forse il Bernini e altri; ma in conseguenza di quei restauri, esistono ora problemi di ricostruzione e di interpretazione non facilmente risolvibili. Le sculture andarono a decorare la splendida villa; un centinaio delle quali, acquistate dallo Stato italiano nel 1910, fu poi collocata nel Piccolo Chiostro della certosa di Santa Maria degli Angeli, il grande monumento che Michelangelo ricav\u00f2 nell'ambito del sito delle Terme di Diocleziano. La Collezione si trova ora nel quattrocentesco palazzo Altemps, la ricca dimora con notevoli arredi e fantastiche pitture del cardinale austriaco Marco Sittico Altemps, inaugurata nel 1480, a due passi da piazza Navona.\nLottizzazione e demolizione.\nDopo la morte del cardinale la villa ebbe alterne vicende di cura e disamore da parte dei proprietari, finch\u00e9, nella febbre edilizia che assal\u00ec Roma, diventata capitale d'Italia nel 1870, ancora dei principi eredi Boncompagni Ludovisi procedettero nel 1883 alla lottizzazione dell'intera propriet\u00e0, posta fra il Tritone e Villa Borghese. Lo scrittore Henry James nel suo libro \"Portrait of Places\", del 1883, la descrisse nel seguente modo:\nMa nel 1886, sotto gli auspici del sindaco di Roma, duca Leopoldo Torlonia, i Ludovisi firmano una convenzione con la Societ\u00e0 generale immobiliare (che anche in seguito svolse una parte rilevante nella speculazione edilizia della capitale), per la lottizzazione della villa. \u00c8 il \u00abvia\u00bb per la costruzione di via Veneto e del quartiere che le gravita intorno. Non fu purtroppo un caso isolato nella febbre edilizia di quegli anni, ma \u00e8 certamente fra i pi\u00f9 gravi. Herman Grimm, storico dell'Arte, scrive in \"La distruzione di Roma\":\nNon furono risparmiati n\u00e9 i giardini n\u00e9 i casini n\u00e9 (parzialmente) il palazzo. Sul terreno dov'era il parco sorse l'attuale rione Ludovisi. Degli edifici storici della villa - decantata ai suoi tempi da Goethe e Stendhal e di fronte alla cui distruzione levarono grandi proteste D'Annunzio e Rodolfo Lanciani - si salvarono solo il casino detto \"dell'Aurora\" (dall'affresco del Guercino), nonch\u00e9 la facciata e la scalinata del Palazzo Grande, oggi inglobate in Palazzo Margherita (sede dell'ambasciata statunitense in Italia) e non visitabili n\u00e9 visibili dalla strada. Identica sorte ebbe la confinante villa Massimo Colonna, abbattuta nel 1923 per far posto al palazzo dell'INA.\nCasino dell'Aurora.\nL'unico edificio rimanente dell'antica villa \u00e8 il casino detto \"dell'Aurora\", dall'omonimo affresco del Guercino che si trova al suo interno. L'edificio fu costruito per il cardinale Francesco Maria Del Monte nel XVI secolo e rimaneggiato da Ludovico Ludovisi tra il 1621 e il 1632.\nLe stanze del casino furono affrescate da Caravaggio, Guercino, Domenichino e Paul Bril. L'opera che d\u00e0 il nome alla costruzione si trova nella volta del salone centrale al pianterreno, ed \u00e8 una rappresentazione allegorica della dea Aurora sul suo carro dorato trainato da due cavalli mentre un cherubino la incorona con una ghirlanda di fiori. Il tema fu probabilmente scelto in quanto i Ludovisi si posero deliberatamente in competizione con la famiglia Borghese, che sette anni prima avevano commissionato a Guido Reni una decorazione con il medesimo soggetto per la loro residenza al Quirinale (oggi Palazzo Pallavicini Rospigliosi).\nAltre opere degne di nota sono \"Giove, Nettuno e Plutone\", l'unica pittura su muro di Caravaggio, realizzata tra il 1597 e il 1600 per il cardinal Del Monte e con allusioni alla trasmutazione dei metalli, e il trittico realizzato da Guercino e Tassi nella sala principale del piano nobile, raffigurante \"Fama, Onore e Virt\u00f9\", intendendole come qualit\u00e0 proprie della famiglia Ludovisi.\nA causa di una disputa sorta tra gli eredi dell'ultimo proprietario, principe Niccol\u00f2 Boncompagni Ludovisi (deceduto nel 2018), ad ottobre 2021 \u00e8 stato annunciato che il casino sarebbe stato messo all'asta; la prima audizione ha avuto luogo il 18 gennaio 2022, ma l'asta \u00e8 andata deserta e verr\u00e0 ripetuta il 7 aprile. Storici dell'arte hanno esortato affinch\u00e9 lo Stato eserciti il diritto di prelazione sull'immobile."}
{"id": "2884797", "revid": "1305772", "url": "https://it.wikipedia.org/wiki?curid=2884797", "title": "Nazionalismo africano", "text": "Nazionalismo africano \u00e8 il nome con il quale viene indicato quel movimento politico e di pensiero che vorrebbe il continente africano unito in un'unica nazione, nel nome di una forte identit\u00e0 nera comune per la salvaguardia dei costumi e delle usanze delle trib\u00f9 indigene.\nLe origini del movimento sono da rintracciare tra le file dei pensatori del nazionalismo europeo, fortemente fagocitate dall'influenza data dal cristianesimo e dalla filosofia internazionalista promossa da Mahatma Gandhi, e in parte, anche dal leninismo quale ideologia politica per l'internazionalizzazione dei rapporti.\nCon la perdita di molti dei territori coloniali extraeuropei delle superpotenze al termine della seconda guerra mondiale, diversi portavoce di neonate nazioni africane portarono avanti una corrente di pensiero nata intorno alla \"grande guerra\" tra le varie comunit\u00e0 di afroamericani oramai insediatesi negli Stati Uniti d'America. \u00c8 quindi da notare come, nonostante le origini del movimento fossero da ricercare agli inizi del Novecento tra le comunit\u00e0 africane d'oltremare statunitensi, la presenza degli imperi coloniali europei in buona parte dell'Africa fino a qualche decennio dopo la fine della seconda guerra mondiale compromise notevolmente lo sviluppo del nazionalismo africano da semplice pensiero locale a moto socioculturale.\nSeguendo il percorso del movimento, nacquero e si evolsero in maniera pi\u00f9 o meno indipendente l'una dall'altra una corrente politica nota come panafricanismo e un'altra di matrice culturale, la negritudine, le quali, sorpassando il quadro sociale e politico del continente, si rivolsero non ai singoli ma all'intera Africa.\nSecondo alcuni, quindi, il nazionalismo africano nacque inizialmente come movimento di ribellione alla presenza di colonie straniere nel continente e progred\u00ec, nel tempo, da pensiero di unione tra i popoli africani a idea d'indipendenza delle nazioni dominate da altri.\nTra i promotori della corrente di pensiero post-seconda guerra mondiale figurano senza dubbio: Kwame Nkrumah nel Ghana e Nelson Mandela nel Sudafrica."}
{"id": "2884798", "revid": "830939", "url": "https://it.wikipedia.org/wiki?curid=2884798", "title": "Apollonio Mys", "text": "Biografia.\nCon ogni probabilit\u00e0 \u00e8 da identificare con il medico che alcune fonti chiamano Apollonio erofileo. Il significato del soprannome Mys () non \u00e8 chiaro: il termine greco pu\u00f2 significare topo, muscolo, o anche mitilo.\nSi occup\u00f2 di fisiologia, patologia, ginecologia, farmacologia e storia della medicina. In base alle numerose testimonianze rimaste, appare uno dei pi\u00f9 autorevoli esponenti della scuola medica erofilea.\nConosciamo il titolo di tre sue opere:"}
{"id": "2884810", "revid": "276327", "url": "https://it.wikipedia.org/wiki?curid=2884810", "title": "Tradizione indiretta", "text": ""}
{"id": "2884815", "revid": "1185701", "url": "https://it.wikipedia.org/wiki?curid=2884815", "title": "Berengo Gardin", "text": ""}
{"id": "2884823", "revid": "767487", "url": "https://it.wikipedia.org/wiki?curid=2884823", "title": "Integrale primo", "text": "In matematica, in particolare in meccanica razionale, un integrale primo di un problema differenziale n-dimensionale del primo ordine \u00e8 una funzione differenziabile con continuit\u00e0 che rimane costante lungo le soluzioni del problema. Si tratta di una funzione formula_1 la cui parentesi di Poisson con l'hamiltoniana formula_2 \u00e8 nulla:\nLa conoscenza di un numero sufficiente di integrali primi di un problema differenziale fornisce delle informazioni aggiuntive. Ad esempio, nel caso unidimensionale:\nessi permettono (sotto opportune ipotesi) di trovare, a meno di integrazioni ed inversioni, espressioni esplicite dei moti tramite separazione delle variabili.\nIn fisica la traiettoria percorsa da un sistema \u00e8 una soluzione dell'equazione del moto. Un integrale primo dell'equazione del moto \u00e8 una funzione che rimane costante nel tempo se valutata lungo le possibili traiettorie (leggi orarie) del sistema. Considerando un sistema conservativo (descritto con un campo vettoriale conservativo) dipendente solo dalle coordinate spaziali, l'integrale primo del moto \u00e8 dato dall'energia meccanica:\nUna volta assegnati i dati iniziali formula_6 ed individuato il relativo livello energetico formula_7, \u00e8 possibile ridurre localmente il problema (nei punti in cui non si annulla la velocit\u00e0) al calcolo e alla successiva inversione della funzione integrale:\ncon il segno determinato univocamente dai dati iniziali.\nDefinizione.\nSiano formula_9 e formula_10 aperti e sia formula_11 un campo vettoriale con formula_12. Si consideri il problema differenziale del primo ordine dato da:\nL'integrale primo associato al problema \u00e8 una qualsiasi funzione reale formula_14 tale che per una qualunque soluzione formula_15 del problema risulti:\nSi tratta cio\u00e8 di una qualsiasi quantit\u00e0 che si conserva lungo le soluzioni del problema. In fisica formula_17 \u00e8 detta costante del moto o \"quantit\u00e0 conservata\".\nUna funzione formula_17 \u00e8 integrale primo di un problema differenziale formula_13 se e soltanto se il suo gradiente \u00e8 ortogonale al campo vettoriale formula_20. Ovvero, formula_17 \u00e8 integrale primo del problema se e solo se si verifica:\ncio\u00e8 il prodotto scalare di formula_20 con il gradiente \u00e8 nullo.\nInfatti, si supponga che formula_17 sia integrale primo del problema formula_13. Grazie alla regolarit\u00e0 del campo vettoriale sono soddisfatte le ipotesi del teorema di Cauchy, che garantisce esistenza ed unicit\u00e0 locale della soluzione. Fissato quindi formula_26, esiste unico formula_27 con formula_28 e formula_29. Per la definizione di integrale primo risulta:\nIn particolare, quindi:\ne dall'arbitrariet\u00e0 di formula_32 segue l'implicazione diretta. Viceversa, si supponga che il gradiente di formula_17 sia ortogonale a formula_20, e si consideri una generica soluzione formula_27. Per ogni formula_36 si ha:\ne questo prova l'asserto.\nIl problema differenziale.\nSia formula_38 tale che formula_39 per ogni formula_36, con formula_41 intervallo reale e formula_42. Sia formula_17 integrale primo del problema vettoriale:\ncon formula_45 per ogni formula_46. Risulta:\nse e solo se:\nIn altre parole, le soluzioni a derivata non nulla del problema differenziale sono tutte e sole le soluzioni dell'equazione data da:\nossia che gli insiemi di livello (nel piano delle fasi) dell'integrale primo sono \"insiemi invarianti\" su cui giacciono per intero le curve di fase.\nDimostrazione.\nPer mostrare l'implicazione diretta, \u00e8 immediato verificare che formula_50 \u00e8 soluzione di:\nse e solo se formula_52 \u00e8 soluzione di:\ndi cui formula_17 \u00e8 integrale primo, quindi:\nche prova l'implicazione diretta.\nPer l'implicazione inversa, posto:\nformula_56\nil fatto che:\nimplica:\ne quindi:\nDel resto, dato che un integrale primo \u00e8 sempre ortogonale al campo vettoriale che definisce il problema differenziale cui \u00e8 relativo, si ha anche:\nSi tratta ora di una questione geometrica, in quanto si utilizzano vettori in formula_61, e si sta affermando che i vettori:\nsono entrambi ortogonali a:\nMa due vettori del piano entrambi ortogonali ad un terzo vettore assegnato non nullo sono necessariamente collineari; esiste cio\u00e8 formula_64, con formula_65, tale che:\nDel resto, per ipotesi:\nche implica:\nda cui:\ne portando formula_70 al primo membro:\nQuesto prova l'implicazione inversa."}
{"id": "2884831", "revid": "31102069", "url": "https://it.wikipedia.org/wiki?curid=2884831", "title": "Yuri Vizbor", "text": ""}
{"id": "2884835", "revid": "219355", "url": "https://it.wikipedia.org/wiki?curid=2884835", "title": "Stazione di Roma Termini-Giovanni Paolo II", "text": ""}
{"id": "2884837", "revid": "767487", "url": "https://it.wikipedia.org/wiki?curid=2884837", "title": "Peccatori in blue-jeans", "text": "Peccatori in blue-jeans (\"Les tricheurs\") \u00e8 un film del 1958 diretto da Marcel Carn\u00e9.\nIl film, che mette in scena la giovent\u00f9 ribelle di Saint-Germain-des-Pr\u00e9s e del Quartiere latino di Parigi, all'uscita fu aspramente giudicato dalla giovane critica francese, ma divenne il maggior successo della stagione cinematografica 1958/59 in Francia.\nTrama.\nParigi: Bob Letellier, giovane studente figlio d'un ricco imprenditore, stringe amicizia con Alain, ragazzo inquieto e intraprendente che si dichiara apertamente privo di qualunque valore che la societ\u00e0 \"perbenista\" impone e, da quel momento, inizia a frequentare il suo \"giro\". A una festa conosce Clo, giovane benestante insoddisfatta e con un grande bisogno di evasione e, successivamente, Mic, un'altra ragazza che ha scelto di vivere autonomamente la sua vita, distante dalla propria famiglia; tra i due nasce un amore ma i codici di comportamento che regnano nell'universo nel quale sono inseriti impediscono ai due di confessarsi reciprocamente il loro sentimento.\nMic spesso \u00e8 malinconica e ha anche un sogno da realizzare al pi\u00f9 presto: vuole un'auto sportiva, una \"Jaguar\" decapottabile, in vendita nel garage dove lavora suo fratello Roger. Bob, insieme ad Alain e Mic, viene a conoscenza di un'azione ricattatoria orchestrata da un loro amico che in seguito s'\u00e8 reso latitante e, presi dallo spirito d'una nuova \"avventura\", conducono l'azione fino in fondo, venendo in possesso d'una forte somma di denaro, ma contestualmente la vicenda contribuisce a fare nascere dissapori tra Bob e Mic, che si rinfacciano i loro scrupoli borghesi. Con la somma Mic pu\u00f2 cos\u00ec acquistare la tanto sognata \"Jaguar\", seppure con la disapprovazione del fratello. Iniziano cos\u00ec veloci corse notturne per Parigi, con gli amici che fanno la coda per salire sulla nuova vettura e in seguito Mic, per ripicca, diviene l'amante d'Alain e Bob da quel momento se ne allontana. A un'altra festa a casa di Clo, Mic e Bob, mentre dovrebbero per gioco confessare i loro veri sentimenti, si mentono a vicenda e, proseguendo nella commedia, Bob dichiara che sposer\u00e0 Clo, che dovrebbe essere incinta. La notizia getta Mic nella disperazione che, uscita dalla casa di Clo, si lancia in una folle corsa in macchina e Bob, resosi conto di quanto sta accadendo, l'insegue, ma la ragazza, abbagliata dai fari di un'auto che procede in senso opposto, si scontra con un autocarro, morendo dopo essere stata trasportata in ospedale, facendo comprendere troppo tardi a Bob l'importanza del valore dei sentimenti e della vita.\nProduzione.\nLe riprese si svolsero dal 24 marzo al 12 luglio 1958.\nDistribuzione.\nLa prima del film avvenne il 10 ottobre 1958 al Marignan e al Marivaux di Parigi.\nCritica.\nPer il \"Dizionario Mereghetti\" il film \u00e8 sfumato nel ritratto d'ambiente e stereotipato nelle notazioni di costume, ma ha una struttura narrativa ben costruita e dotata di un'efficace tensione drammatica.\nIl \"Dizionario Morandini\" ne riconosce la solidit\u00e0 della costruzione drammatica e la buona direzione dei giovani attori, ma giudica convenzionali la storia e i personaggi.\nGabriel Garc\u00eda M\u00e1rquez esalta la protagonista femminile interpretata da Pascale Petit scrivendo che ella, suicidandosi \u00abcon il moderno metodo della velocit\u00e0, non lo fa per corruzione, ma perch\u00e9 \u00e8 visceralmente innamorata, come Margherita Gautier\u00bb, mentre l'innamorato \u00abcerca di impedirglielo in uno dei migliori inseguimenti che si siano mai visti al cinema\u00bb."}
{"id": "2884838", "revid": "773636", "url": "https://it.wikipedia.org/wiki?curid=2884838", "title": "Precisione intermedia", "text": "La precisione intermedia (intermediate precision in inglese) \u00e8 un tipo di precisione che esprime le variazioni all'interno di un laboratorio. Riguarda analisi dello stesso campione fatte con lo stesso metodo, dallo stesso operatore, nello stesso laboratorio e con gli stessi strumenti, ma in tempi diversi (\"precisione inter-giorno\" o \"precisione inter-day\", \"riproducibilit\u00e0 intralaboratorio\").\nLa stima di questo parametro \u00e8 necessaria nella validazione di un metodo chimico conformemente alla norma UNI CEI EN ISO/IEC 17025."}
{"id": "2884839", "revid": "219355", "url": "https://it.wikipedia.org/wiki?curid=2884839", "title": "Intermediate precision", "text": ""}
{"id": "2884840", "revid": "219355", "url": "https://it.wikipedia.org/wiki?curid=2884840", "title": "Precisione inter-giorno", "text": ""}
{"id": "2884841", "revid": "219355", "url": "https://it.wikipedia.org/wiki?curid=2884841", "title": "Precisione inter-day", "text": ""}
{"id": "2884842", "revid": "219355", "url": "https://it.wikipedia.org/wiki?curid=2884842", "title": "Validazione di un metodo chimico", "text": ""}
{"id": "2884846", "revid": "1543377", "url": "https://it.wikipedia.org/wiki?curid=2884846", "title": "The Globe and Mail", "text": "The Globe and Mail \u00e8 un quotidiano canadese in lingua inglese diffuso su scala nazionale. La sua base operativa \u00e8 a Toronto ed \u00e8 stampato in sei diverse citt\u00e0. Con un bacino di lettori settimanali di circa unit\u00e0 si tratta del quotidiano nazionale canadese a maggiore diffusione e del secondo quotidiano pi\u00f9 venduto dopo il \"Toronto Star\". \u00c8 propriet\u00e0 della Globe and Mail Inc. controllata all'85% da The Woodbridge Company, e al 15% da Bell Canada."}
{"id": "2884847", "revid": "767487", "url": "https://it.wikipedia.org/wiki?curid=2884847", "title": "Warrensburg (Missouri)", "text": "Warrensburg \u00e8 una citt\u00e0 degli Stati Uniti d'America, capoluogo della Contea di Johnson, nello Stato del Missouri.\nFondata nel 1856 dal colono Martin Warren, si estende su un'area di 21\u00a0km\u00b2 e, al censimento del 2000, la sua popolazione risultava di 16.340 abitanti.\nEducazione.\nWarrensburg \u00e8 sede dell'Universit\u00e0 del Missouri Centrale, fondata nel 1871.\nIl caso del \"vecchio Drum\".\nFu al Tribunale civile della Contea di Johnson, con sede proprio a Warrensburg, che l'avvocato George Graham Vest pronunci\u00f2 la celebre orazione passata alla storia con il nome di \"Eulogy on the dog\" (o \"Tribute to the dog\"). Vest difese in giudizio un uomo, Charles Burden, il cui cane, Drum (meglio noto come \"vecchio Drum\"), era stato ucciso a fucilate dal dipendente di un vicino, Leonidas Hornsby, solo perch\u00e9 era entrato nella propriet\u00e0 di quest'ultimo. Grazie alla toccante orazione di Vest, che sottoline\u00f2 la fedelt\u00e0 di ogni cane nei confronti del padrone, Burden fu risarcito per la perdita dell'amato Drum.\nL\"'Eulogy on the dog\" divenne tanto famosa per tutti gli Stati Uniti, da essere riprodotta in numerosissime lapidi e monumenti dedicati alla fedelt\u00e0 del cane. Un monumento, costituito dalla statua in bronzo di Drum e da una lapide bronzea riportante l'orazione di Vest, \u00e8 situato all'esterno dell'edificio che ospita il moderno tribunale civile della Contea di Johnson, a Warrensburg."}
{"id": "2884855", "revid": "741067", "url": "https://it.wikipedia.org/wiki?curid=2884855", "title": "Anita Durante", "text": "Moglie dell'attore e poeta romanesco Checco Durante, nella sua lunga carriera, interpret\u00f2 con il marito molte commedie dialettali e, nel ruolo di caratterista, numerosi film. Tra questi \u00e8 particolarmente da ricordare, nel 1954, il celebre \"Un americano a Roma\" di Steno nel quale interpretava il ruolo della mamma protettiva e preoccupata del protagonista Nando Moriconi (o Mericoni) (interpretato da Alberto Sordi).\nBiografia.\nNata a Roma nel 1897, inizi\u00f2 a recitare in una filodrammatica ove conobbe il futuro marito e compagno di lavoro Checco Durante. Insieme a Checco entr\u00f2 nel 1918 nella compagnia del grande comico romano Ettore Petrolini, lavorando sia in Italia sia in Sudamerica. Dal 1928 fece parte della \"Primaria Compagnia della Commedia Romanesca\", formata dal marito.\nA partire dal 1941 e fino al 1986, partecip\u00f2 con ruoli di caratterista a numerosi film, tra i quali - oltre al gi\u00e0 citato \"Un americano a Roma\" - si possono ricordare: \"Gli anni ruggenti\" di Luigi Zampa del 1962, \"Le voci bianche\" di Massimo Franciosa del 1964, \"Er pi\u00f9 - Storia d'amore e di coltello\" di Sergio Corbucci del 1971. L'ultimo film al quale prese parte fu \"Giovanni Senzapensieri\" di Marco Colli ove, quasi novantenne, interpret\u00f2 il ruolo di \"zia Teresa\".\nDal 1950 inizi\u00f2 le recite nel periodo estivo a Villa Aldobrandini e, nella stagione invernale, presso il Teatro Rossini, centro del teatro dialettale romano. Dopo la morte di Checco nel 1976, continu\u00f2 a recitare insieme con il genero Enzo Liberti, marito della figlia Leila.\nMor\u00ec nell'ospedale San Giovanni-Addolorata, all'et\u00e0 di novantasei anni, per le conseguenze di una caduta dal balcone della sua abitazione romana, mentre stava lavando i vetri della finestra.\n\u00c8 sepolta nel Cimitero del Verano di Roma, assieme al marito, al genero e alle figlie, scomparse entrambe nel 2014."}
{"id": "2884856", "revid": "2111877", "url": "https://it.wikipedia.org/wiki?curid=2884856", "title": "Diamante (baseball)", "text": "Il diamante \u00e8 il campo su cui viene giocato il baseball. Per metonimia, con diamante viene anche indicato lo stadio di baseball.\nSpecifiche.\nIl punto di partenza della maggior parte delle azioni sul campo \u00e8 il piatto di casa, che \u00e8 una lastra di gomma bianca, ricavata da un quadrato con lato di , a cui sono stati tolti due angoli. Vicino ai due lati paralleli del piatto, ci sono i due box del battitore. Assieme a prima base, seconda base e terza base, indicate da dei cuscini quadrati di di lato, il piatto di casa forma un quadrato di di lato che indica il campo interno.\nTutte le basi, incluso il piatto di casa, rientrano interamente in territorio buono. Quindi, ogni palla che tocca le basi \u00e8 in territorio buono. Mentre la prima e la terza base sono all'interno del quadrato formato dalle basi, la seconda base \u00e8 posta in modo che il suo centro coincida con il vertice del quadrato.\nLe linee che collegano casa base e la prima e la terza base si estendono fino al muro, alla staccionata o agli spalti pi\u00f9 vicini e vengono chiamate linee di foul. La porzione di campo compresa tra le due linee di foul \u00e8 il territorio buono (\"fair territory\"). L'area nelle vicinanze del quadrato formato dalle basi \u00e8 chiamato campo interno (\"infield\"), mentre il restante territorio buono \u00e8 il campo esterno (\"outfield\"). La maggior parte dei diamanti \u00e8 circondata da una staccionata o un muro che segna il limite esterno del campo esterno. La staccionata \u00e8 generalmente a una distanza compresa tra i 90\u00a0m e i 130\u00a0m.\nPrima base.\nLa prima base \u00e8 la prima ad essere toccata da un battitore dopo aver battuto una valida. A differenza delle altre due basi, il battitore-corridore pu\u00f2 correre oltre la prima base senza correre il rischio di essere eliminato, ma solo se non fa alcun tentativo di avanzare verso la seconda base.\nIl prima base \u00e8 il difensore che si occupa di difendere l'area vicino alla prima base.\nNel sistema di numerazione utilizzato per registrare le giocate difensive nel ruolino, al prima base \u00e8 assegnato il numero \"3\".\nSeconda base.\nLa seconda base \u00e8 la seconda dei quattro punti fissi del diamante. Tipicamente \u00e8 difesa dal seconda base e dall'interbase. Un giocatore sulla seconda base \u00e8 detto essere \"in posizione di punto\" perch\u00e9 ha molte probabilit\u00e0 di poter raggiungere casa base su una qualsiasi battuta valida. Dato che \u00e8 la base pi\u00f9 lontana da casa base, \u00e8 quella su cui si concentrano la maggior parte dei tentativi di base rubata.\nIl seconda base e l'interbase sono i due difensori che solitamente sono pi\u00f9 vicini alla seconda base e mentre uno si occupa di difendere la base, l'altro si occupa di difendere il campo interno. Nel sistema di numerazione del ruolino ufficiale il seconda base \u00e8 il numero \"4\" mentre l'interbase \u00e8 il numero \"6\".\nTerza base.\nLa terza base \u00e8 l'ultima base che il corridore deve toccare prima di arrivare a casa base. La maggior parte delle palle che, battute valide, risultano in un'eliminazione del battitore (come una volata di sacrificio) permettono al corridore in terza base di arrivare in casa base e segnare un punto.\nIl terza base \u00e8 il difensore che si occupa di difendere la terza base. Nella numerazione del ruolino ufficiale il terza base ha il numero \"5\".\nCasa base.\nIl piatto di casa, generalmente chiamato solo \"Casa base\", \u00e8 l'ultima base che il corridore deve toccare per segnare un punto. A differenza delle altre basi, il piatto di casa \u00e8 una lastra di gomma non rialzata dal terreno a forma pentagonale. L'uso della gomma fu sviluppato da Robert Keating, che lanci\u00f2 in una sola partita del 1887 con i Baltimore Orioles; precedentemente, il piatto era fatto di pietra, ferro o legno.\nTra i 15 e i 30 metri alle spalle del piatto di casa si trova il backstop, un muro o una staccionata che serve a fermare lanci pazzi, palle mancate e palle foul. Negli stadi chiusi, il backstop \u00e8 composto da un muro basso e da una rete che protegge gli spettatori; nei campi amatoriali, il backstop \u00e8 costituito da una rete metallica.\nBox del battitore e box del ricevitore.\nIl box del battitore \u00e8 il luogo in cui il battitore deve stare quando \u00e8 pronto a ricevere il lancio dal lanciatore. \u00c8 generalmente disegnato con il gesso sulla terra vicino al piatto di casa; il lato interno del box viene bagnato prima di ogni partita.\nIl disegno delle linee di foul non viene quasi mai esteso all'interno del box del battitore. Tuttavia, le linee esistono concettualmente, in modo che l'arbitro di casa base possa giudicare se una palla \u00e8 battuta buona o foul. Inoltre, spesso le linee interne non vengono nemmeno disegnate sul campo, ma, similmente alle linee di foul, esistono concettualmente.\nSul campo ci sono due box del battitore, uno a destra e uno a sinistra del piatto di casa. I box sono posizionati in modo che il punto medio del lato lungo sia alla stessa altezza del centro di casa base. Un battitore destrimane si posiziona nel box alla sinistra del ricevitore e dell'arbitro di casa base, mentre un battitore mancino in quello di destra. Il battitore pu\u00f2 occupare un solo box alla volta e non pu\u00f2 lasciarlo dopo che il lanciatore ha iniziato il movimento per il lancio. Se vuole uscire dal box una volta che il lanciatore \u00e8 salito sulla pedana, deve chiedere un time out all'arbitro.\nPali di foul.\nI pali di foul, se presenti, aiutano gli arbitri a giudicare se una palla che vola sopra la linea esterna \u00e8 foul (non in gioco) o buona (un fuoricampo). I pali sono estensioni verticali delle linee di foul al limite del campo di gioco. Il limite esterno delle linee di foul e i pali di foul definiscono il territorio di foul. Entrambe le linee e i pali valgono come territorio buono.\nPrima del 1920 le linee di foul si estendevano indistintamente; un battitore effettuava un fuoricampo se la palla atterrava in territorio buono o dove \"era stata vista per l'ultima volta\" dall'arbitro. Dal 1920 la palla viene giudicata buona o foul in base al punto in cui lascia il campo. Quindi, una palla volante che sorpassa la staccionata in territorio buono o colpisce il palo di foul \u00e8 un fuoricampo indipendentemente da dove finisce dopo.\nI pali di foul sono generalmente molto pi\u00f9 alti della staccionata o del muro che delimita il campo esterno, e spesso hanno una rete sul lato del campo buono per aiutare gli arbitri a giudicare la palla.\nNei campi della Major League Baseball i pali di foul sono generalmente gialli. I pali del Citi Field sono arancioni. Al Rogers Centre non ci sono pali di foul, ma delle grosse reti che hanno lo stesso scopo. Al Petco Park, non c'\u00e8 alcun palo nel campo sinistro, ma \u00e8 sostituito da una lastra di metallo giallo che segna l'angolo estremo del palazzo Western Metal Supply Co.\nMonte del lanciatore.\nAll'incirca al centro del cerchio, equidistante dalla prima e dalla terza base, e pi\u00f9 vicino a casa base che alla seconda, \u00e8 posizionata una collinetta artificiale denominata \"monte del lanciatore\". Da qui il lanciatore deve effettuare il lancio. Sulla sommit\u00e0 del monte c'\u00e8 una lastra di gomma, chiamata \"pedana del lanciatore\", un rettangolo il cui lati lunghi misura e quelli corti . Il lato rivolto verso casa base \u00e8 a dal piatto; questa distanza \u00e8 stata fissata dalle regole del 1893.\nNella Major League Baseball, il monte deve avere un diametro di , con il centro a dalla punta posteriore del piatto di casa e non pu\u00f2 essere pi\u00f9 alto di rispetto al piatto di casa. Il lato anteriore della pedana del lanciatore si trova dietro al centro del monte.\nLinea d'erba.\nLa linea d'erba, dove finisce la terra del campo esterno e inizia l'erba del campo esterno, non ha alcun significato nelle regole del gioco, ma pu\u00f2 influenzare l'andamento di una giocata: spesso, quando rimbalza sulla linea d'erba, la palla prende delle direzioni inaspettate.\nCampo esterno.\nIl campo esterno \u00e8 fatto da erba fitta o torba artificiale ed \u00e8 il luogo dove si trovano gli esterni. Le dimensioni e la forma del campo esterno variano da campo a campo.\nMuro del campo esterno.\nIl muro o la staccionata del campo esterno indicano il limite esterno del campo esterno. Una palla che passa sopra il muro \u00e8 morta; se passa in volo sopra il muro nel territorio buono \u00e8 un fuoricampo. Le regole non specificano forma, altezza o composizione del muro, n\u00e9 indicano una distanza specifica da casa base (ma non deve essere minore di ; le regole consigliano una distanza di almeno ai pali di foul e al campo centrale).\nBullpen.\nIl bullpen \u00e8 l'area in cui si riscaldano i lanciatori prima di entrare in gioco. A seconda del campo, pu\u00f2 essere situato vicino alle linee di foul oppure oltre la recinzione esterna.\nCerchi di attesa.\nSul campo ci sono due cerchi di attesa, uno per ogni squadra, posizionati in territorio di foul, tra casa base e il dugout. Sul cerchio si mette il battitore \"on deck\", ovvero quello che nell'ordine di battuta succede a quello presente nel box del battitore.\nBox del suggeritore.\nI box del suggeritore si trovano vicino alla prima e alla terza base; qui si mettono i suggeritori per non intralciare il gioco.\n\"Batter's eye\".\nIl \"batter's eye\" (letteralmente \"occhio del battitore\") \u00e8 un'area esterna al campo da baseball, generalmente posizionata dietro il campo centrale e colorata di scuro, posta nel campo visivo del battitore. Questa superficie scura permette al battitore di vedere la pallina lanciata su uno sfondo ad alto contrasto. L'uso di questa struttura \u00e8 stato adottato alla fine del XIX secolo.\nIl batter's eye ha lo stesso scopo del sight-screen usato nel cricket, con la differenza che il sight-screen \u00e8 bianco per contrastare i colori scuri della palla da cricket.\nSe nell'area del \"batter's eye\" ci sono dei sedili, questi sono dipinti di nero e non vengono utilizzati durante le partite di baseball, ma possono essere usati per altri eventi (concerti, partite di football, ecc.); questo perch\u00e9 se ci fossero sedute delle persone durante una partita, si creerebbe una situazione pericolosa per il battitore, perch\u00e9 non riuscirebbe a vedere chiaramente la pallina, e un vantaggio per il lanciatore."}
{"id": "2884858", "revid": "580", "url": "https://it.wikipedia.org/wiki?curid=2884858", "title": "Circondario di Tempio", "text": "Il circondario di Tempio era uno dei cinque circondari in cui era suddivisa la provincia di Sassari, esistito dal 1859 al 1927.\nStoria.\nIn seguito all'annessione di diverse regioni al Regno di Sardegna (1859), venne emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Tempio, per una superficie di 1.979\u00a0km\u00b2 e che comprendeva i comuni della soppressa preunitaria provincia di Tempio, venne creato come suddivisione della provincia di Sassari.\nCon l'Unit\u00e0 d'Italia (1861) la suddivisione in province e circondari venne estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Tempio venne abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Sassari.\nSuddivisione amministrativa.\nNel 1863, la composizione del circondario era la seguente:"}
{"id": "2884859", "revid": "33665", "url": "https://it.wikipedia.org/wiki?curid=2884859", "title": "Circondario di Tempio Pausania", "text": ""}
{"id": "2884860", "revid": "31102759", "url": "https://it.wikipedia.org/wiki?curid=2884860", "title": "Trib\u00f9 d'Israele", "text": ""}
{"id": "2884869", "revid": "84184", "url": "https://it.wikipedia.org/wiki?curid=2884869", "title": "Anita Bianchi Durante", "text": ""}
{"id": "2884878", "revid": "1543377", "url": "https://it.wikipedia.org/wiki?curid=2884878", "title": "Tuis", "text": "Tuis \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2884879", "revid": "1543377", "url": "https://it.wikipedia.org/wiki?curid=2884879", "title": "Tayutic", "text": "Tayutic \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2884887", "revid": "1543377", "url": "https://it.wikipedia.org/wiki?curid=2884887", "title": "Santa Rosa (Turrialba)", "text": "Santa Rosa \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2884892", "revid": "767487", "url": "https://it.wikipedia.org/wiki?curid=2884892", "title": "Tres Equis", "text": "Tres Equis \u00e8 un distretto della Costa Rica facente parte del cantone di Turrialba, nella provincia di Cartago."}
{"id": "2884893", "revid": "729019", "url": "https://it.wikipedia.org/wiki?curid=2884893", "title": "Sojuz TMA-18", "text": "Sojuz TMA-18 \u00e8 una missione del programma Sojuz diretta verso la Stazione Spaziale Internazionale, lanciata il 2 aprile, 2010.\nLa navetta trasporta i tre membri della Expedition 23 che abiteranno nella stazione spaziale. TMA-18 \u00e8 il 105\u00ba volo con equipaggio della navetta Sojuz dal primo volo avvenuto nel 1967.\nL'aggancio con la stazione spaziale \u00e8 avvenuto il 4 aprile alle ore 5:25 UTC. La navetta \u00e8 rimasta agganciata alla stazione per tutta la durata di Expedition 23, per essere utilizzata in caso di emergenza per abbandonare la stazione.\nLe fasi di distacco e di atterraggio sono state ritardate per indagare possibili problemi nelle sezioni di collegamento fra la navetta e la stazione. La procedura, che marca la fine della Expedition 24, ha infine avuto luogo il 24 settembre 2010, alle ore 22:02 EDT. La navetta ha seguito una regolare traiettoria di rientro, per toccare terra alle 5:23 UTC, presso Arkalyk, in Kazakistan."}
{"id": "2884897", "revid": "1543377", "url": "https://it.wikipedia.org/wiki?curid=2884897", "title": "Pacayas", "text": "Pacayas \u00e8 un distretto della Costa Rica, capoluogo del cantone di Alvarado, nella provincia di Cartago."}
{"id": "2884901", "revid": "767487", "url": "https://it.wikipedia.org/wiki?curid=2884901", "title": "Cervantes (Costa Rica)", "text": "Cervantes \u00e8 un distretto della Costa Rica facente parte del cantone di Alvarado, nella provincia di Cartago."}
{"id": "2884903", "revid": "307923", "url": "https://it.wikipedia.org/wiki?curid=2884903", "title": "Capellades", "text": ""}
{"id": "2884911", "revid": "1543377", "url": "https://it.wikipedia.org/wiki?curid=2884911", "title": "Capellades (Costa Rica)", "text": "Capellades \u00e8 un distretto della Costa Rica facente parte del cantone di Alvarado, nella provincia di Cartago."}
{"id": "2884913", "revid": "1347902", "url": "https://it.wikipedia.org/wiki?curid=2884913", "title": "Expedition 23", "text": "Expedition 23 \u00e8 stato il 23\u00b0 equipaggio della Stazione Spaziale Internazionale (ISS).\nRiassunto missione.\nL'equipaggio della Expedition 23 comprende tre cosmonauti russi, due americani e un giapponese. Per la prima volta una expedition conta 3 cosmonauti russi contemporaneamente in orbita.\nIn aprile 2010, l'Expedition 23 ha accolto a bordo della stazione spaziale la missione STS-131 dello Space Shuttle che ha portato il Multi-Purpose Logistics Module \"Leonardo\"."}
{"id": "2884922", "revid": "1543377", "url": "https://it.wikipedia.org/wiki?curid=2884922", "title": "San Rafael (Oreamuno)", "text": "San Rafael \u00e8 un distretto della Costa Rica, capoluogo del cantone di Oreamuno, nella provincia di Cartago."}
{"id": "2884923", "revid": "339392", "url": "https://it.wikipedia.org/wiki?curid=2884923", "title": "Palazzetto del ghiaccio", "text": ""}
{"id": "2884942", "revid": "1543377", "url": "https://it.wikipedia.org/wiki?curid=2884942", "title": "Cot (Costa Rica)", "text": "Cot \u00e8 un distretto della Costa Rica facente parte del cantone di Oreamuno, nella provincia di Cartago."}
{"id": "2884952", "revid": "483293", "url": "https://it.wikipedia.org/wiki?curid=2884952", "title": "Stadio del Ghiaccio", "text": ""}
{"id": "2884967", "revid": "1543377", "url": "https://it.wikipedia.org/wiki?curid=2884967", "title": "Potrero Cerrado", "text": "Potrero Cerrado \u00e8 un distretto della Costa Rica facente parte del cantone di Oreamuno, nella provincia di Cartago."}
{"id": "2884991", "revid": "1543377", "url": "https://it.wikipedia.org/wiki?curid=2884991", "title": "Cipreses", "text": "Cipreses \u00e8 un distretto della Costa Rica facente parte del cantone di Oreamuno, nella provincia di Cartago."}
{"id": "2885022", "revid": "352448", "url": "https://it.wikipedia.org/wiki?curid=2885022", "title": "Yttrium aluminium garnet", "text": ""}
{"id": "2885044", "revid": "435108", "url": "https://it.wikipedia.org/wiki?curid=2885044", "title": "Divisione Nazionale FIN 1938", "text": ""}
{"id": "2885050", "revid": "435108", "url": "https://it.wikipedia.org/wiki?curid=2885050", "title": "Divisione Nazionale FIN 1939", "text": ""}
{"id": "2885193", "revid": "287204", "url": "https://it.wikipedia.org/wiki?curid=2885193", "title": "Cond\u00e8 Nast Building", "text": ""}
{"id": "2885196", "revid": "729019", "url": "https://it.wikipedia.org/wiki?curid=2885196", "title": "Sojuz TMA-17", "text": "Sojuz TMA-17 \u00e8 una missione del programma Sojuz diretta verso la Stazione Spaziale Internazionale. \u00c8 stata lanciata il 20 dicembre 2009 e ha trasportato tre membri della Expedition 22 verso la stazione. TMA-17 \u00e8 stato il 104\u00ba volo di una navetta Sojuz La navetta \u00e8 atterrata in Kazakistan il 2 giugno 2010 dopo oltre cinque mesi di missione.\nQuesta missione \u00e8 stata l'ultima ad agganciarsi al nadir della stazione, sul modulo Zarja. Dalla missione STS-132 questo punto di aggancio sar\u00e0 occupato dal modulo \"Rassvet\"."}
{"id": "2885201", "revid": "109651", "url": "https://it.wikipedia.org/wiki?curid=2885201", "title": "Speed Racer (film)", "text": ""}
{"id": "2885378", "revid": "1543377", "url": "https://it.wikipedia.org/wiki?curid=2885378", "title": "Robert Christgau", "text": "Famoso per essere stato uno dei primi a recensire brani di musica rock, Christgau \u00e8 noto anche per l'ideazione fin dal 1969 della sua rubrica \"Consumer Guide\" (\"La guida del consumatore\"), che si prefigge lo scopo di fornire un orientamento alla scelta nella sterminata offerta musicale. Inoltre \u00e8 stato per ben 37 anni curatore della rubrica musicale della rivista \"The Village Voice\".\nBiografia.\nChristgau crebbe nel quartiere Queens, a New York, dove egli riferisce di essere diventato un fan del rock and roll ascoltando il disc jockey Alan Freed nel 1954. Lasci\u00f2 New York per quattro anni per frequentare il Dartmouth College, diplomandosi nel 1962 con un dottorato in lingua inglese. Mentre frequentava il college, gli interessi musicali di Christgau si orientavano verso il jazz, ma velocemente torn\u00f2 a prediligere il rock dopo essere tornato a New York. Secondo quanto riferito dallo stesso Christgau, l'album di Miles Davis \"Sketches of Spain\" del 1960 diede inizio alla sua fase di disillusione nei confronti della musica jazz che provoc\u00f2 il suo ritorno al rock and roll.\nCarriera.\nChristgau inizi\u00f2 a scrivere racconti brevi, per poi nel 1964 diventare un giornalista sportivo, e successivamente, giornalista di cronaca nera per il \"Newark Star-Ledger\". Divenne uno scrittore freelance dopo che una storia da lui scritta circa una donna uccisa in New Jersey fu pubblicata sulla rivista \"New York Magazine\". Quindi gli venne chiesto di occuparsi della rubrica musicale della rivista \"Esquire\", con il quale inizi\u00f2 la collaborazione nel 1967. Dopo l'esperienza \"Esquire\", Christgau si trasfer\u00ec al \"The Village Voice\" nel 1969, mantenendo in contemporanea il suo lavoro come insegnante di inglese al college.\nAll'inizio del 1972, accett\u00f2 un impiego a tempo pieno come critico musicale del \"Newsday\". Nel 1974 Christgau fece ritorno al \"Village Voice\" in qualit\u00e0 di caporedattore musicale. Vi rimase fino all'agosto 2006, quando venne licenziato a seguito dell'acquisizione del giornale da parte del gruppo New Times Media. Due mesi dopo, inizi\u00f2 a collaborare con \"Rolling Stone\". Nel 2007, Christgau venne licenziato da \"Rolling Stone\", anche se continu\u00f2 a lavorare per la rivista per altri tre mesi. A partire da marzo 2008, lavor\u00f2 per \"Blender\", in qualit\u00e0 di \"critico senior\" per tre numeri, e in seguito come \"collaboratore esterno\". Christgau continu\u00f2 a scrivere per \"Blender\" fino alla cessazione della pubblicazione della rivista nel marzo 2009. Altre sporadiche collaborazioni nel corso della sua carriera sono stati vari articoli scritti per riviste come \"Playboy\", \"Spin\", e \"Creem\".\n\"Consumer Guide\".\nChristgau \u00e8 forse meglio conosciuto per la sua rubrica \"Consumer Guide\" (\"Guida del consumatore\"), pubblicata pi\u00f9 o meno ogni mese sin dal 1969, sul \"Village Voice\", e per breve tempo anche su \"Newsday\". Nel dicembre 2006, la rubrica si trasfer\u00ec on line su MSN Music. Nella sua forma originale, la \"Consumer Guide\" consisteva di 18-20 singoli paragrafi dedicati alle recensioni degli album, ognuno dei quali giudicati con un voto da A+ a E\u2013.\nNel 1990, Christgau cambi\u00f2 il formato della sua \"Consumer Guide\" con 6 o 8 recensioni di dischi giudicati B+ o superiori, una recensione \"Dud of the Month\" giudicata B o peggio, e tre liste: \"Honorable Mention\" (album B+ non recensiti singolarmente), \"Choice Cuts\" (canzoni eccellenti su album raccomandati), e \"Duds\". Per diversi anni, ci furono due edizioni speciali della \"Consumer Guide\": \"The Turkey Shoot\" (tradizionalmente pubblicata nella settimana del Giorno del Ringraziamento), e una versione natalizia che raggruppava i migliori dischi dell'anno giudicati A o A+.\nAttacchi personali.\nLou Reed mise su nastro un'invettiva contro Christgau e la incluse nel suo album dal vivo \"\" del 1978: \u00abCritici. Cosa fa Robert Christgau a letto? Voglio dire, \u00e8 uno che fotte con i giochi erotici? [...] \"A Consumer's Guide to Rock\", che coglione... Potete immaginare cosa voglia dire lavorare per un anno intero del cazzo, per poi ricevere una B+ da qualche stronzo del \"Village Voice\"?\u00bb Christgau recens\u00ec l'album di Reed con una C+ scrivendo: \"Ringrazio Lou per aver pronunciato correttamente il mio nome\". Un altro violento attacco giunse anni dopo da parte dei Sonic Youth nella loro canzone \"Kill Yr Idols\" (all'epoca conosciuta come \"I Killed Christgau with My Big Fucking Dick\"), nella quale cantano: \u00abI don't know why / You wanna impress Christgau / Ah let that shit die / And find out the new goal\u00bb (\"Non capisco perch\u00e9 / Vuoi impressionare Christgau / Ah! lascia morire quella merda / e trovati un altro scopo nella vita\"); Christgau rispose scrivendo: \"L'idolatria \u00e8 per le rockstar, persino per dei manichini rock come questi boh\u00e9mien impotenti; i critici vogliono solo un po' di rispetto\".\n\"Pazz &amp; Jop\".\nNel 1971, Christgau inaugur\u00f2 l'annuale concorso \"Pazz &amp; Jop\". I risultati di tale concorso vengono pubblicati sul \"Village Voice\" ogni febbraio, ed indicano la lista \"top ten\" dei migliori dischi a giudizio di vari critici musicali di tutti gli Stati Uniti. Ogni pubblicazione dei risultati \u00e8 accompagnata da una dettagliata analisi da parte di Christgau. Il \"Village Voice\" ha proseguito la pubblicazione del Pazz &amp; Jop anche dopo l'abbandono da parte di Christgau, che anche se non ne cura pi\u00f9 l'edizione ha continuato a parteciparvi come votante.\nStile e gusti.\nChristgau cita Louis Armstrong, Thelonious Monk, Chuck Berry, Beatles, e New York Dolls come suoi primi cinque artisti preferiti in assoluto.\nChristgau ammette apertamente i suoi gusti musicali. Ha dichiarato di non gradire generi quali l'heavy metal, l'art rock, il progressive rock, il bluegrass, il gospel, il folk irlandese, e la fusion, anche se in qualche caso ha raccomandato album della maggior parte di questi generi musicali.\nNel dicembre 1980, Christgau provoc\u00f2 risposte irate da parte di alcuni lettori del \"Village Voice\" quando nella sua rubrica riport\u00f2 il commento che sua moglie Carola Dibbell aveva fatto circa l'omicidio di John Lennon: \u00abPerch\u00e9 deve sempre capitare a persone come Bobby Kennedy o John Lennon? Perch\u00e9 non capita mai a Richard Nixon o Paul McCartney?\u00bb"}
{"id": "2885455", "revid": "1442080", "url": "https://it.wikipedia.org/wiki?curid=2885455", "title": "Santiago Santamar\u00eda", "text": "\u00c8 scomparso nel 2013 all'et\u00e0 di 60 anni a seguito di un attacco cardiaco.\nCarriera.\nSoprannominato \"Cucurucho\" ,nell'arco della sua carriera ha militato soltanto in tre club: Newell's Old Boys, Stade de Reims e Talleres. Con 90 reti realizzate, \u00e8 tuttora il secondo marcatore della storia del Newell's, alle spalle di V\u00edctor Rogelio Ramos.\nCon la Nazionale di calcio dell'Argentina ha partecipato al , disputando due spezzoni di partita contro El Salvador e Brasile."}
{"id": "2885485", "revid": "767487", "url": "https://it.wikipedia.org/wiki?curid=2885485", "title": "Walter de Souza Goulart", "text": "Carriera.\nIn carriera, Walter ha giocato per numerose squadre del Brasile tra cui il Santos, il Flamengo e il Vasco da Gama. Con la Nazionale disput\u00f2 il Campionato mondiale di calcio 1938."}
{"id": "2885539", "revid": "69865389", "url": "https://it.wikipedia.org/wiki?curid=2885539", "title": "Antichi testi romanzi", "text": "Sono cos\u00ec chiamati i pi\u00f9 antichi documenti scritti che attestano la nascita delle lingue romanze."}
{"id": "2885553", "revid": "491592", "url": "https://it.wikipedia.org/wiki?curid=2885553", "title": "Omeca", "text": ""}
{"id": "2885581", "revid": "484362", "url": "https://it.wikipedia.org/wiki?curid=2885581", "title": "Bandiera nicaraguense", "text": ""}
{"id": "2885591", "revid": "1543377", "url": "https://it.wikipedia.org/wiki?curid=2885591", "title": "Tellururo di idrogeno", "text": "Il tellururo di idrogeno \u00e8 un composto inorganico con la formula H2Te. \n\u00c8 raro trovarlo in natura perch\u00e9 tende a decomporsi nei suoi elementi nativi. La maggior parte dei composti con legami Te-H sono instabili per la perdita di H2. Il tellururo di idrogeno \u00e8 chimicamente e strutturalmente simile al seleniuro di idrogeno, entrambi sono specie acide con angoli H-X-H vicini a 90\u00b0.\nSintesi.\nH2Te \u00e8 prodotto mediante l'acidificazione dei sali di Te2\u2212 come Al2Te3 e Na2Te. Na2Te risulta dalla reazione di sodio e tellurio in ammoniaca anidra. Il prodotto intermedio dell'acidificazione, HTe- \u00e8 un anione stabile.\nPropriet\u00e0.\nIl tellururo di idrogeno \u00e8 un composto endotermico, instabile all'aria, viene facilmente ossidato ad acqua e tellurio elementare:\n\u00c8 acido pi\u00f9 o meno come l'acido fosforico (\"K\"a = 8.1\u00d710\u22123), con un valore \"K\"a di circa 2.3\u00d710\u22123. Reagisce con molti metalli formando tellururi,"}
{"id": "2885644", "revid": "484362", "url": "https://it.wikipedia.org/wiki?curid=2885644", "title": "Bandiera angolana", "text": ""}
{"id": "2885831", "revid": "1305772", "url": "https://it.wikipedia.org/wiki?curid=2885831", "title": "Officine Meccaniche Calabresi", "text": ""}
{"id": "2885886", "revid": "729019", "url": "https://it.wikipedia.org/wiki?curid=2885886", "title": "Ian McGeechan", "text": "Biografia.\nNato a Headingley, sobborgo di Leeds, da padre scozzese, un militare di stanza in Inghilterra, e madre inglese, comp\u00ec gli studi superiori alla Allerton Moore e universitari di educazione fisica presso il Carnegie Physical Training College dell'universit\u00e0 metropolitana di Leeds.\nAttivit\u00e0 da giocatore.\nNel 1965 rappresent\u00f2 lo Yorkshire a livello giovanile (Yorkshire Colts) e, nel 1966, a livello di rappresentativa maggiore. In quanto inglese di nascita, fu selezionato dalla Rugby Football Union nel 1968 per un eventuale impiego in Nazionale, ma lui rifiut\u00f2, preferendo optare per la Federazione scozzese, sia in ragione del nazionalismo di suo padre che dei suoi numerosi parenti in Scozia.\nMcGeechan impieg\u00f2 quattro anni prima di essere accettato nella selezione scozzese (principalmente per via del fatto di essere inglese di nascita, come disse molto tempo dopo, nel 2003: \u00abIndubbiamente, penso che non dovessi esser solo migliore, ma anche essere percepito come migliore, di qualsiasi altro giocatore nato e cresciuto in Scozia\u00bb).\nA livello di club rimase per tutta la sua carriera nell'Headingley, squadra del suo sobborgo natio, che in seguito conflu\u00ec nell'odierno ; con la Nazionale scozzese, invece, esord\u00ec nel 1972, durante il \"tour\" europeo della Nuova Zelanda: contro gli \"All Blacks\" a Murrayfield McGeechan mise a segno un \"drop\" nonostante la sconfitta scozzese 9-14.\nIl successivo incontro fu contro la nel Cinque Nazioni 1973, il primo di sette Tornei consecutivi fino al ; l'edizione dell'esordio di McGeechan fu vinta a pari merito da tutte e cinque le partecipanti, caso unico nella storia del torneo.\nNel 1974 McGeechan fu selezionato per la prima volta dai British Lions in preparazione del loro \"tour\" in Sudafrica; all'epoca insegnante, chiese un'aspettativa non retribuita alla scuola dove lavorava nonch\u00e9 una sospensione di tre mesi del mutuo fondiario tramite il quale stava pagando l'abitazione.\nIn quel \"tour\" i Lions vinsero tre \"test match\" su quattro, pareggiando il quarto, e si imposero anche sul piano fisico: la spedizione fu ribattezzata \"Call on 99\" (dal numero 999 usato per le chiamate d'emergenza nel Regno Unito), e i Lions, vista l'estrema violenza e le intimidazioni messe in campo dagli \"Springbok\" nei due precedenti incontri di Citt\u00e0 del Capo e Pretoria, decisero di colpire per primi nel terzo \"test\" in programma al Boet Erasmus di Port Elizabeth: ogni \"Lion\", al grido di battaglia \"Ninety-nine\" (99) del capitano irlandese Willie John McBride, aggred\u00ec il suo corrispettivo \"Springbok\" basandosi sul fatto che l'arbitro non avrebbe potuto espellere n\u00e9 sanzionare tutta la squadra. L'attacco dei \"Lions\" fu cos\u00ec veemente che persino il gallese J. P. R. Williams, un estremo dalla corporatura non massiccia, part\u00ec all'assalto dei sudafricani prendendo la rincorsa dalla sua zona del campo.\nTre anni pi\u00f9 tardi McGeechan fece parte della squadra dei Lions che si rec\u00f2 in \"tour\" in Nuova Zelanda, anche se in tale occasione lo \"score\" fu differente (3 vittorie su 4 \"test match\" per gli \"All Blacks\"); sempre nel 1977 McGeechan fu schierato in un \"match\" senza valore di \"test\" contro i Barbarians a Twickenham, nel quadro delle celebrazioni del Giubileo d'Argento della regina Elisabetta per i suoi 25 anni di regno; fu il primo incontro che i Lions disputarono all'interno delle Isole Britanniche.\nL'ultima partita internazionale in assoluto di Ian McGeechan fu il 17 marzo 1979 al Parco dei Principi contro la , ultimo incontro di quell'edizione del Cinque Nazioni; furono in totale 32 gli incontri per la , 27 dei quali in sette edizioni a seguire del Cinque Nazioni, competizione nella quale salt\u00f2 un solo incontro, nel contro l'; con 8 \"test match\" nei British Lions vanta un totale di 40 incontri internazionali, con 24 punti frutto di 8 \"drop goal\", uno dei quali marcato con i Lions contro il .\nNel 1980, dopo 300 incontri con la maglia dell'Headingley, chiuse anche la carriera di club.\nAttivit\u00e0 da allenatore.\nDopo il ritiro da giocatore McGeechan continu\u00f2 la sua attivit\u00e0 di insegnante, e nel 1985 fu chiamato come assistente allenatore della Nazionale scozzese; in tale incarico, nel quale rimase fino al 1988, fece parte dello staff tecnico impiegato nella in Nuova Zelanda e Australia, dove la giunse fino ai quarti di finale per poi essere eliminata dagli \"All Blacks\"; nel 1988 assunse la guida tecnica della stessa Nazionale, che guid\u00f2 al suo - a tutto il 2011 - pi\u00f9 recente Grande Slam nel Cinque Nazioni () e, nella , al suo miglior risultato di sempre, il quarto posto finale.\nNel 1989 gli fu affidata la conduzione dei British Lions per il loro \"tour\" in Australia; la serie dei \"test match\" fu vinta dai Lions per 2-1, dopo che gli \"Wallabies\" avevano conquistato il primo incontro; nel 1990 McGeechan ricevette l'onorificenza di Ufficiale dell'Ordine dell'Impero Britannico (OBE).\nDi nuovo, fu chiamato per dirigere il \"tour\" dei Lions del 1993 in Nuova Zelanda, risoltosi in un 2-1 a favore degli \"All Blacks\"; assunse poi la guida, per la prima volta, di una squadra di club, gli inglesi del Northampton, incarico tenuto fino al 1999 durante il quale diresse un terzo \"tour\" consecutivo dei Lions, nel 1997 in Sudafrica, anch'esso vinto per due \"test match\" a uno.\nNel 1999 torn\u00f2 ad assumere la direzione della , guidata in quattro edizioni del nuovo Sei Nazioni (primo incontro in tale torneo, la sconfitta contro l' nella sua prima apparizione assoluta) e alla in Australia.\nNel 2005 si trov\u00f2 di nuovo a dirigere i Lions in \"tour\" in Nuova Zelanda, ma non come allenatore-capo, ruolo che fu affidato a Sir Clive Woodward, allenatore dell' campione del mondo due anni prima: Woodward gli affid\u00f2 la direzione di tutti i \"match\" intermedi riservandosi la direzione dei \"test\" contro gli \"All Blacks\"; McGeechan vinse tutti i \"match\" a lui affidati, mentre i Lions persero i tre \"test\" diretti da Woodward.\nSempre nel 2005 fu ingaggiato dai londinesi come direttore tecnico; nei quattro anni di conduzione tecnica il club vinse un titolo inglese, una Coppa Anglo-Gallese e una Heineken Cup; nel maggio 2008 ricevette l'incarico di guidare, per la quarta volta, un \"tour\" dei Lions da allenatore-capo, quello del 2009 in Sudafrica; un anno pi\u00f9 tardi rassegn\u00f2 le sue dimissioni dagli Wasps. Il \"tour\" in Sudafrica dei Lions si concluse, per quanto riguarda i \"test match\", con due vittorie a una per gli \"Springbok\".\nA febbraio 2010 McGeechan assunse l'incarico di consulente tecnico del , club inglese di Guinness Premiership; a fine stagione si dimise per assumere analogo incarico al Bath. Dopo solo un anno in tale ruolo, tuttavia, dovette tornare in panchina per assumere il ruolo di allenatore-capo del club a seguito delle dimissioni del tecnico Steve Meehan alla fine della stagione 2010-11.\nAl termine della stagione successiva, comunque, anche McGeechan si dimise, visti i risultati negativi della squadra.\nA luglio del 2012 il consiglio d'amministrazione del affid\u00f2 a McGeechan l'incarico di presidente del club.\nIn totale, Ian McGeechan vanta la partecipazione a sette \"tour\" dei British and Irish Lions nell'arco di 35 anni: due da giocatore, quattro da allenatore capo e uno da assistente allenatore; in ragione di tale lunga militanza nella rappresentativa inter-britannica, gli \u00e8 stato attribuito l'appellativo di \"Mr. Lion\" o anche quello di \"Lion Man\", che figura anche nel titolo dell'autobiografia da lui data alle stampe nel 2009. Vanta, inoltre, 13 incontri disputati nelle file dei Barbarians: il primo invito fu nel 1973, l'ultimo nel dicembre 1977, pochi mesi dopo averli incontrati con la maglia dei Lions a Twickenham.\nRiconoscimenti.\nNel 2005 Ian McGeechan fu ammesso nell'International Rugby Hall of Fame e analogo riconoscimento gli venne conferito, nell'ottobre 2009, dall'IRB Hall of Fame: inoltre, in occasione della consueta cerimonia di conferimento di fine anno, la regina Elisabetta insign\u00ec il 31 dicembre 2009 McGeechan dell'onorificenza di Knight Bachelor (Kt), che gli d\u00e0 il diritto a fregiarsi del titolo di \"Sir\"\u00a0.\nAttivit\u00e0 extrasportive e vita privata.\nDal 1968 al 1990 McGeechan fu insegnante di educazione fisica e geografia a Leeds; sua moglie Judy lavorava part-time alla mensa universitaria della stessa citt\u00e0, impiego con il quale integrava le entrate familiari nel primo periodo come allenatore; nel 1990 Ian McGeechan lasci\u00f2 l'insegnamento per assumere l'incarico, tenuto fino al 1994, di direttore alle vendite presso la compagnia d'assicurazioni Scottish Life e, infine, per divenire dirigente sportivo e allenatore professionista. Dal matrimonio con Judy sono nati due figli."}
{"id": "2885903", "revid": "287204", "url": "https://it.wikipedia.org/wiki?curid=2885903", "title": "Rowe", "text": ""}
{"id": "2885947", "revid": "125810668", "url": "https://it.wikipedia.org/wiki?curid=2885947", "title": "Antimassoneria", "text": "Per antimassoneria si intende un tipo di attivit\u00e0 che avversi o che sia ostile alla massoneria. Pu\u00f2 assumere diverse caratteristiche, spaziando da semplice, da critica, opposizione, repressione ed anche persecuzione nei confronti dei massoni.\nStoria.\nLa Chiesa cattolica ha sempre avuto un ruolo centrale nell'attivit\u00e0; la prima bolla papale di scomunica contro la massoneria risale al 28 maggio 1738; da allora se ne sono susseguite altre. La Chiesa ha dichiarato incompatibili i principi della massoneria con quelli della fede cristiana.\nL'attivit\u00e0 di antimassoneria ha avuto diverse argomentazioni, soprattutto riguardo a diversi accadimenti storici nei quali \u00e8 stato ipotizzato un forte coinvolgimento della massoneria: la rivoluzione francese, la rivoluzione americana, le grandi crisi economiche e i grandi cambiamenti politici. La massoneria inoltre \u00e8 spesso stata al centro, pi\u00f9 o meno debitamente, di varie teorie del complotto, ed in particolare la teoria del complotto del Nuovo ordine mondiale.\nCaratteristiche generali.\nL'antimassoneria \u00e8 un fenomeno che viene riscontrato a pi\u00f9 riprese ed in varie parti del mondo, in particolare sotto i regimi totalitari, che oltre a creare un clima negativo nei confronti della massoneria stessa, hanno promulgato leggi contro di essa.\nAd esempio nella Germania nazista i massoni venivano inviati nei campi di concentramento e molto spesso bollati con il \"triangolo rosso\" dei dissidenti politici e tutte le logge massoniche furono chiuse e spesso i suoi adepti incarcerati. I massoni tedeschi adottarono il \"nontiscordardim\u00e9\" come modo segreto di riconoscimento e come sostituto per il troppo noto e riconoscibile simbolo della squadra e del compasso. Cos\u00ec anche per quanto riguarda i regimi totalitari comunisti, con l'eccezione di Cuba, dove la massoneria \u00e8 sempre stata ammessa. In Italia la massoneria \u00e8 stata dichiarata fuorilegge nel 1925, durante il fascismo: nell'ottobre dello stesso anno, subito prima della approvazione della legge che la vietava, numerose Logge erano state devastate dai fascisti: Mola cita quelle di \"Bari, Genova, Forl\u00ec, Modena\", ma noti sono anche i danni subiti da parte degli squadristi alle logge di Perugia e Bologna (nel 1924).\nL'opposizione e la diffidenza \u00e8 spesso dovuta all'esistenza del cosiddetto \"segreto massonico\", visto nei regimi totalitari come una rete (o lobby) parallela al potere dello Stato con lo scopo di favorire i propri affiliati. Anche le religioni rivelate si sono talvolta opposte alla Massoneria, in virt\u00f9 del suo carattere laico ed anticlericale.\nNel mondo.\nGermania.\nNella Germania nazista, ove la massoneria era stata dichiarata fuorilegge, i massoni venivano inviati nei campi di concentramento e tutte le logge massoniche furono chiuse e spesso distrutte. I massoni tedeschi adottarono il \"nontiscordardim\u00e9\" come modo segreto di riconoscimento e come sostituto per il troppo noto e riconoscibile simbolo della squadra e del compasso. Spesso negli stessi campi di sterminio, i massoni venivano etichettati col \"triangolo rosso\" dei \"dissidenti politici\". \u00c8 stata documentata la presenza di logge massoniche (la pi\u00f9 celebre \u00e8 la Libert\u00e9 ch\u00e9rie) attive clandestinamente all'interno degli stessi campi di concentramento.\nItalia.\nDal 26 settembre al 30 settembre del 1896 si tenne a Trento, allora sotto dominio asburgico, il primo Congresso antimassonico internazionale.\nIl 13 febbraio 1923 il Partito Nazionale Fascista dichiar\u00f2 l'incompatibilit\u00e0 tra l'appartenenza al partito ed alla Massoneria. Durante il governo Mussolini la Camera dei deputati promulg\u00f2 la legge 26 novembre 1925, n. 2029 che metteva di fatto al bando la \"libera muratoria\". Diciannove delle oltre trecento vittime delle Fosse Ardeatine erano massoni, tra cui Placido Martini, allora Maestro venerabile.\nNel 1982 la loggia massonica P2, aderente al Grande Oriente d'Italia, fu sciolta dal Parlamento italiano con la legge 25 gennaio 1982 n. 17 (cosiddetta \"legge Anselmi\").\nNel 1993 la sezione disciplinare del Consiglio Superiore della Magistratura ha dichiarato incompatibile l'appartenenza alla magistratura con l'affiliazione alla Massoneria, ipotizzando l'imputabilit\u00e0 di un illecito disciplinare nei confronti dei magistrati massoni. Nel 1995 le Sezioni Unite civili della Cassazione hanno confermato la posizione del CSM.\nNegli anni 2000 l'Italia, caso unico tra i paesi democratici, \u00e8 stata ripetutamente condannata dalla Corte europea dei diritti dell'uomo per violazione dei diritti umani poich\u00e9 alcune leggi dello Stato e di alcune regioni risultavano discriminatorie nei confronti dei \"Massoni\". Sul punto \u00e8 da rilevare che pronunzie del \"Consiglio Superiore della Magistratura\" degli anni novanta del secolo scorso ritennero censurabile finanche la remota affiliazione di un Magistrato all'istituzione."}
{"id": "2885970", "revid": "1305772", "url": "https://it.wikipedia.org/wiki?curid=2885970", "title": "Rowley", "text": ""}
{"id": "2885976", "revid": "15756", "url": "https://it.wikipedia.org/wiki?curid=2885976", "title": "Jim Gilmore", "text": "Biografia.\n\u00c8 stato il sessantottesimo governatore della Virginia. I suoi genitori furono Margaret Evelyn Kandle e James Stuart Gilmore. Studi\u00f2 alla John Randolph Tucker High School e poi all'universit\u00e0 della Virginia terminandola nel 1971\nIn qualit\u00e0 di governatore della Virginia ha rifiutato la grazia a Derek Rocco Barnabei.\nFra le altre cariche ricoperte quella di Attorney General per lo stato della Virginia. Spos\u00f2 Roxane Gatling Gilmore da cui ebbe due figli, Jay e Ashton.\n\u00c8 stato Presidente del Partito Repubblicano per tutto l'anno 2001.\nCandidatosi alle Primarie Repubblicane del 2008 si ritira prima dell'inizio delle primarie a causa della scarsit\u00e0 nella raccolta fondi e basso consenso nei sondaggi. Ha sostenuto il candidato ufficiale alla nomination, il senatore John McCain.\nIl 30 luglio 2015 annuncia la sua candidatura alle Presidenziali del 2016 per i repubblicani. \u00c8 il 17\u00aa repubblicano in corsa per le primarie, ultimo a candidarsi, determinando il record assoluto per numero di candidati in una elezione primaria di entrambi gli schieramenti.\nI sondaggi nazionali lo quotano per tutta la campagna tra lo 0.0% e lo 0.2%, ultimo tra tutti i candidati.\nIl 1\u00ba febbraio 2016, il primo voto del caucus dell'Iowa si rivela una sconfitta disastrosa per Gilmore: 0.01% pari a 12 preferenze classificando ultimo come 12\u00aa su 10 candidati nazionali rimasti venendo persino scavalcato dai candidati individuali locali che insieme hanno totalizzato 117 superandolo.\nLe primarie in New Hampshire, la settimana successiva, confermano il trend disastroso del candidato poich\u00e9 ottenendo 133 voti (0,05%) si conferma all'ultimo posto 10 su 8 candidati nazionali subendo anche qui lo smacco di essere superato nel totale dei voti dai candidati locali e persino da quelli ritiratisi che totalizzano insieme 4.857 voti (addirittura viene umiliato da ex candidati repubblicani ritiratisi dopo la sconfitta in Iowa che da soli riescono a prendere anche centinaia di voti in pi\u00f9 come il senatore del Kentucky, Rand Paul, 1900 voti allo 0.67%, l'ex governatore dell'Arkansas e candidato alle primarie 2008, Mike Huckabee, 215 voti allo 0.0% e l'ex senatore della Pennsylvania e candidato alle primarie 2012, Rick Santorum, 155 voti allo 0.0% ma viene persino sconfitto dal candidato perenne, il cospirazioni vessatorio Andy Martin che riesce a strappare 169 voti).\nIl 12 febbraio 2016, dopo 5 giorni dalle primarie, preceduto dal governatore del New Jersey Chris Christie e dall'ex presidente e amministratore delegato di HP, Carly Fiorina (che avevano riscontrato dei risultati di gran lunga migliori) annuncia il suo ritiro dalla corsa per le Presidenziali. \u00c8 il terzo a ritirarsi dopo le primarie del New Hampshire, dopo Christie e Fiorina ed il sesto dopo un voto elettorale dopo Mike Huckabee, Rand Paul e Rick Santorum (tutti dopo il caucus in Iowa) mentre \u00e8 l'undicesimo in assoluto dopo Rick Perry, Scott Walker, Bobby Jindal, Lindsey Graham e George Pataki.\nAnche se non ufficialmente candidato Gilmore ha ottenuto 884 voti alle primarie nella sua Virginia (0,1%) di cui fu governatore, 753 alle primarie in Massachusetts (0,12%), 269 a quelle del Tennessee (0,03%), 25 in quelle portoricane (0,07%), 319 in quelle della Florida (0,01%) e 265 voti a quelle della Carolina del Nord (0,02%), 242 nel Wisconsin (0,02%). Il 7 giugno, ultima data delle primarie, Gilmore ottiene lo 0,71% in California (14, 997 voti), il miglior risultato della sua campagna. Complessivamente Gilmore, in queste primarie, ha preso 17,619 voti reali (0,06%), non eleggendo alcun delegato. Gilmore si \u00e8 cos\u00ec posizionato al penultimo posto tra i candidati repubblicani nazionali per voti espressi, prima di Rick Santorum.\nIl 6 maggio 2016, con il ritiro dalla corsa repubblicana di John Kasich e Ted Cruz, l'unico in corsa rimane il miliardario radicale, Donald Trump famoso per le idee choc su immigrazione e una campagna violenta e offensiva, tanto da essere inviso all'apparato tutto, decide, nonostante ci\u00f2, di fare proprio l'appello del partito ad unirsi su Trump per sconfiggere Hillary Clinton appoggiando il tycoon. \u00c8 il sesto, dopo Mike Huckabee, Bobby Jindal, Scott Walker, Rick Perry, Rand Paul a fare un endorsement dopo il voto in Indiana (3 maggio) in suo favore quando ormai Trump \u00e8 rimasto il candidato unico mentre \u00e8 il terzo, dopo Huckabee e Paul, a fare il suo primo endorsement sempre in suo favore in tutta la sua campagna primaria. \u00c8 il diciottesimo in assoluto a fare un endorsement dopo Lindsey Graham (Bush), Rick Perry (Cruz), George Pataki (Rubio), Bobby Jindal (Rubio), Rick Santorum (Rubio), Chris Christie (Trump), Carly Fiorina (Cruz), Ben Carson (Trump), Lindsey Graham (ri-endorsement per Cruz) , Jeb Bush (Cruz), Scott Walker (Cruz), George Pataki (ri-endorsement per Kasich), Mike Huckabee (Trump), Bobby Jindal (ri-endorsement per Trump), Scott Walker (ri-endorsement per Trump), Rick Perry (ri-endorsement per Trump), Rand Paul (Trump), tredicesimo dopo Santorum (Iowa), Christie (Nevada), Fiorina (Michigan-Mississippi-Hawaii-Idaho), Carson (Guam-Washington DC-Wyoming), Graham (Florida-Illinois-Missouri-Nord Carolina-Ohio-Isole Marianne), Bush (Arizona e Utah), Walker (Nord Dakota-America Samoa), Pataki (Winsconsin), Huckabee (Indiana), Jindal (Indiana), Walker (Indiana), Perry (Indiana), Paul (Indiana), a farlo dopo un voto elettorale. \u00c8 il terzo, dopo Mike Huckabee e Rand Paul, a fare il suo primo endorsement di tutta la campagna primaria dopo le primarie in Indiana quando Trump \u00e8 rimasto solo. \u00c8 l'ottavo a sostenere Trump dopo il governatore del New Jersey, il moderato Chris Christie e il neurorchirurgo nero radicale anti-establishment Ben Carson, quando c'era pi\u00f9 competitor, l'ex governatore dell'Arkansas ed ex candidato 2008 Mike Huckabee, l'ex governatore della Louisiana Bobby Jindal, il governatore del Winsconsin Scott Walker, l'ex governatore del Texas, Rick Perry e il senatore del Kentucky, Rand Paul dopo che \u00e8 rimasto l'unico in corsa."}
{"id": "2886018", "revid": "767487", "url": "https://it.wikipedia.org/wiki?curid=2886018", "title": "Edge of a Broken Heart", "text": "Edge of a Broken Heart \u00e8 una canzone dei Bon Jovi, scritta da Jon Bon Jovi. Fu estratta come singolo radiofonico dopo essere stata inserita nella colonna sonora del film \"Disorderlies\" del 1987. Raggiunse la posizione numero 38 tra le hit trasmesse con pi\u00f9 frequenza dalle radio statunitensi.\nInizialmente, il brano era stato scritto e pensato per essere inserito nell'album \"Slippery When Wet\" del 1986, ma non fu poi inserito nella versione finale del disco. Fa parte del box set \"100,000,000 Bon Jovi Fans Can't Be Wrong\" del 2004 e del CD bonus dell'edizione speciale del primo greatest hits del gruppo, \"Cross Road\", del 1994."}
{"id": "2886029", "revid": "6923", "url": "https://it.wikipedia.org/wiki?curid=2886029", "title": "Officine manutenzione ciclica", "text": ""}
{"id": "2886076", "revid": "339392", "url": "https://it.wikipedia.org/wiki?curid=2886076", "title": "Variabile casuale chi quadro", "text": ""}
{"id": "2886096", "revid": "479590", "url": "https://it.wikipedia.org/wiki?curid=2886096", "title": "Distribuzione chi quadro", "text": ""}
{"id": "2886108", "revid": "479590", "url": "https://it.wikipedia.org/wiki?curid=2886108", "title": "Variabile casuale chi quadrato non centrale", "text": ""}
{"id": "2886133", "revid": "767487", "url": "https://it.wikipedia.org/wiki?curid=2886133", "title": "Jos\u00e9 dos Santos Lopes", "text": "Carriera.\nIn carriera, Lopes ha giocato prevalentemente con il Corinthians. Con la Nazionale brasiliana ha disputato il Campionato mondiale di calcio 1938."}
{"id": "2886140", "revid": "1305772", "url": "https://it.wikipedia.org/wiki?curid=2886140", "title": "Jordaens", "text": ""}
{"id": "2886169", "revid": "466539", "url": "https://it.wikipedia.org/wiki?curid=2886169", "title": "Giro di Svizzera 1969", "text": "Il Giro di Svizzera 1969, trentatreesima edizione della corsa, si svolse dal 12 al 20 giugno 1969, per un percorso totale di 1501\u00a0km con partenza da Zurigo e arrivo a Zurzach. Il corridore italiano Vittorio Adorni si aggiudic\u00f2 la corsa concludendo in 40h30'21\".\nAl via si presentarono 88 atleti. I ciclisti arrivati al traguardo finale furono 72, mentre 16 si ritirarono, con una percentuale di arrivi pari all'84%."}
{"id": "2886194", "revid": "491592", "url": "https://it.wikipedia.org/wiki?curid=2886194", "title": "Gerace Marina", "text": ""}
{"id": "2886214", "revid": "256896", "url": "https://it.wikipedia.org/wiki?curid=2886214", "title": "Centro Internazionale Studi Gioachimiti", "text": ""}
{"id": "2886232", "revid": "256896", "url": "https://it.wikipedia.org/wiki?curid=2886232", "title": "Articolo 18", "text": ""}
{"id": "2886233", "revid": "118279097", "url": "https://it.wikipedia.org/wiki?curid=2886233", "title": "Tim Kaine", "text": "Il 22 luglio 2016 Kaine fu scelto da Hillary Clinton come proprio \"running mate\" per le elezioni presidenziali: ci\u00f2 lo rese di fatto il candidato dei Democratici alla vicepresidenza. Kaine fu confermato candidato vicepresidente dalla Convention democratica il 27 luglio dello stesso anno per acclamazione essendo l'unico candidato.\nBiografia.\nNato nel Minnesota da Mary Kathleen Burns e Albert A. Kaine, studi\u00f2 alla Rockhurst High School a Kansas City, continuando poi all'universit\u00e0 del Missouri, dove ottenne un bachelor nel 1979. Nel 1984 spos\u00f2 il giudice minorile Anne Bright Holton da cui ebbe tre figli: Nat, Woody e Annella. Dopo aver lavorato come avvocato per alcuni anni, Kaine si dedic\u00f2 alla politica con il Partito Democratico e nel 1998 venne eletto sindaco di Richmond, maggiore citt\u00e0 e capitale della Virginia. Quattro anni dopo fu eletto vicegovernatore della Virginia e nel 2005 governatore.\nNel 2009 venne nominato 51\u00ba presidente del Democratic National Committee, carica che mantenne fino al 2011. L'anno seguente Kaine prese parte alle elezioni per il Senato e riusc\u00ec ad essere eletto, sconfiggendo l'ex governatore e senatore repubblicano George Allen. Il 26 luglio 2016 \u00e8 stato scelto da Hillary Clinton come candidato vicepresidente nella campagna elettorale per elezioni presidenziali."}
{"id": "2886248", "revid": "767487", "url": "https://it.wikipedia.org/wiki?curid=2886248", "title": "Uomo di Rendsw\u00fchren", "text": "L'Uomo di Rendsw\u00fchren \u00e8 una mummia di palude rinvenuta a Heidmoor, nel circondario di Pl\u00f6n, Germania.\nRitrovamento.\nIl corpo venne scoperto in una torbiera il 1\u00ba giugno del 1871, ad una profondit\u00e0 di circa 90\u00a0cm. Il cadavere, di sesso maschile, giaceva a pancia in gi\u00f9, con le braccia sotto il corpo e la testa rivolta verso sud-est.\nAssieme alla mummia vennero scoperti alcuni oggetti di vestiario appartenuti al defunto stesso, tra questi una striscia di cuoio, probabilmente tutto quello che rimane della scarpa sinistra, un capo rettangolare di pelle di pecora o vitello e un tessuto in lana, frequentemente rattoppato, avvolto attorno alla testa. Tuttavia, gran parte dei vestiti sono andati persi successivamente al ritrovamento, quando la mummia venne ricoverata per diversi giorni in un capannone, dove la gente che affluiva a visitare il corpo era solita prelevare pezzi dei capi di vestiario come souvenir. Inoltre, a circa quattro metri verso est dal punto in cui giaceva il corpo nella torbiera, furono rinvenuti altri capi di abbigliamento in pelle, ma non vennero mai recuperati. Queste negligenze derivarono dal fatto che il pubblico ministero era pi\u00f9 interessato al ritrovamento che all'indagine archeologica.\nDurante l'estrazione della mummia dalla torbiera, questa sub\u00ec vari danni tra cui una rottura della mascella e il piede sinistro venne strappato dal corpo.\nSi \u00e8 supposto che il defunto fosse stato un venditore di trappole per topi ungherese e che venne per qualche motivo assassinato.\nEsami sul corpo.\nGli esami medico-legali basati su scheletro, pelle, capelli e organi interni, hanno mostrato che l'uomo, al momento della morte, avesse circa 40-50 anni. L'esame del teschio ha rivelato che l'uomo sub\u00ec molti colpi in testa, che ne determinarono il decesso. Infatti il cranio ha una frattura dell'osso sopra l'occhio destro mentre l'osso parietale destro e la nuca sono completamente sfondati.\nNegli anni novanta del secolo scorso si riusc\u00ec a datare la mummia, grazie al radiocarbonio, tra il I e il II secolo d.C., purtroppo non fu possibile essere pi\u00f9 precisi a causa dei limiti di conservazione del reperto e degli indumenti con esso rinvenuti.\nOggi, l'Uomo di Rendsw\u00fchren \u00e8 ospitato nella mostra permanente allestita al castello di Gottorp nella citt\u00e0 tedesca di Schleswig."}
{"id": "2886253", "revid": "767487", "url": "https://it.wikipedia.org/wiki?curid=2886253", "title": "Roger Nilsen", "text": "\u00c8 fratello di Steinar Nilsen, anch'egli allenatore di calcio ed ex calciatore.\nCarriera.\nGiocatore.\nInizi\u00f2 la sua carriera professionistica nel 1987 nel Troms\u00f8. Nel 1989 pass\u00f2 al Viking, con cui vinse la Tippeligaen nel 1991. Dopo una stagione in prestito al Colonia, nel 1993 si trasfer\u00ec in Inghilterra, allo Sheffield United, dove rimase per sei stagioni. Nella fase conclusiva della carriera ha vestito le maglie di Tottenham Hotspur, , , Bryne e Stavanger.\nCon la Nazionale di calcio norvegese ha disputato 32 partite, segnando 2 gol, ed ha preso parte al negli Stati Uniti.\nAllenatore.\nNel 2006 si \u00e8 ritirato dal calcio giocato ed ha intrapreso la carriera da allenatore, guidando lo Stavanger e portandolo alla promozione in Seconda Divisione norvegese. Al termine della stagione ha lasciato il club per assumere l'incarico di vice-allenatore del Viking.\nIn vista della stagione 2018 \u00e8 diventato il nuovo allenatore del Vidar."}
{"id": "2886313", "revid": "1564499", "url": "https://it.wikipedia.org/wiki?curid=2886313", "title": "Romulea (citt\u00e0 antica)", "text": "Romulea (in latino \"Romulea\" e in greco \"\u03a1\u03c9\u03bc\u03c5\u03bb\u03af\u03b1\") era una citt\u00e0 sannita di incerta localizzazione.\nDescritta da Tito Livio (X, 17) come una delle pi\u00f9 opulente citt\u00e0 del Sannio, fu depredata nel 296 a.C. dai Romani nel corso della guerre sannitiche.\nStoria.\nDurante la terza guerra sannitica, Romulea venne espugnata e saccheggiata nel 296 a.C. dal console Publio Decio Mure o, secondo un'altra fonte annalistica, dal console Quinto Fabio Massimo.\nLo storico Tito Livio nella sua opera \"Ab urbe condita\" narra la presa di Romulea:\nTuttavia Livio si mostra incerto nell'attribuire la vittoria a Publio Decio riportando, nello stesso capitolo, che \u00abalcuni annalisti attribuiscono la maggior parte del credito per queste conquiste a Massimo; essi sostengono che Decio prese Murgantia, mentre Ferentinum e Romulea vennero conquistate da Fabio. Alcuni ancora rivendicano questo onore per i nuovi consoli, mentre alcuni lo restringono a L. Volumnio, a cui, sostengono, il Sannio fu assegnato come sua sfera di azione.\u00bb Analogamente a Romulea, neppure Murgantia e Ferentinum sono state mai identificate.\nNei secoli successivi soltanto Stefano di Bisanzio rammenta l'antica Romulea (chiamandola \u1fec\u03c9\u03bc\u03c5\u03bb\u03af\u03b1) con le seguenti parole:\nLocalizzazione.\nBench\u00e9 siano stati condotti numerosi studi in materia, il problema della localizzazione di Romulea rimane irrisolto. Nel corso dei secoli sono state avanzate molteplici ipotesi, riconducibili per\u00f2 a tre filoni fondamentali.\nRomulea nel Sannio carricino.\nSecondo tale congettura, avanzata fin dal XVIII secolo dall'abate archeologo Domenico Romanelli e basata essenzialmente sulle assonanze toponomastiche e sui copiosi reperti archeologici rinvenuti in loco, Romulea potrebbe corrispondere alla localit\u00e0 \"Piano Laroma\" nel Sannio carricino (tra gli attuali comuni di Casoli e Palombaro in Abruzzo). In realt\u00e0 gli studiosi contemporanei ritengono assai pi\u00f9 verosimile che in quel sito sorgesse invece la citt\u00e0 sannita di Cluviae, sebbene lo storico tedesco Theodor Mommsen avesse anche ipotizzato (sulla base di un'iscrizione rinvenuta in zona) che Romulea poteva eventualmente coincidere con il centro abitato di Palombaro, situato in posizione dominante rispetto a \"Piano Laroma\".\nRomulea nel Sannio pentro.\nNel 1962, presso Larino (l'antica \"Larinum\" nei Frentani), fu rinvenuta un'epigrafe di epoca imperiale che attesta una dedica della \"colonia Romulensis\" a Gaio Vibio Postumo, un pretore e console suffetto originario del posto vissuto ai tempi di Augusto:\nL'identificazione di tale \"colonia Romulensis\" con \"Romulea\", secondo gli autori della \"Rivista di filologia e di istruzione classica\", appare per\u00f2 dubbia. In ogni caso, poich\u00e9 i Frentani si erano alleati con i Romani fin dal 304 a.C., \"Romulea\" non poteva trovarsi nel loro territorio, ma semmai nel retrostante Appennino sannita occupato dai Pentri. L'epigrafe, in buono stato di conservazione, \u00e8 custodita nel palazzo Ducale di Larino.\nRomulea nel Sannio irpino.\nGli itinerari di epoca tardo-antica, quali l\"'Itinerarium Antonini\" e la \"Tabula Peutingeriana\", citano una stazione di cambio dei cavalli (\"mansio\"), denominata \"sub Romula\", lungo una direttrice che da \"Aeclanum\" conduce a un ponte sull'Ofanto, in un settore occupato anticamente dai Sanniti irpini. L'esatta ubicazione di \"sub Romula\" \u00e8 comunque incerta, anche se in passato era stato ipotizzato che potesse corrispondere alla \"Trivici villa\" di oraziana memoria, oppure che sorgesse sull'altipiano del Formicoso nei pressi di Bisaccia; tuttavia gli unici grossi centri sannitici nei paraggi erano Carife e, in misura assai minore, Morra, quantunque entrambi i toponimi \"Carife\" e \"Morra\" risalgano essi stessi all'epoca pre-romana. Ad ogni modo l'archeologo Werner Johannowsky, sia pur con toni marcatamente dubitativi, definiva Carife \"un importante insediamento sannitico che si potrebbe identificare forse con Romulea\"."}
{"id": "2886369", "revid": "729019", "url": "https://it.wikipedia.org/wiki?curid=2886369", "title": "AEG J.I", "text": "L'AEG J.I era un aereo da attacco al suolo monomotore, bioposto e biplano sviluppato dall'azienda aeronautica tedesco imperiale Allgemeine Elektrizit\u00e4ts-Gesellschaft (AEG) negli anni dieci del XX secolo.\nUtilizzato dalla Luftstreitkr\u00e4fte, l'aeronautica militare tedesco imperiale durante la prima guerra mondiale, il J.I era uno sviluppo del precedente AEG C.IV da ricognizione dotato di una consistente blindatura ed una motorizzazione di maggior potenza.\nAssieme all'Albatros J.I ed allo Junkers J.I inaugur\u00f2 i J-Typ richiesti dall'Idflieg e fu il primo dei velivoli del tipo prodotti dall'AEG ed introdotti nel conflitto.\nStoria del progetto.\nL'esperienza acquisita durante la Battaglia di Verdun, dove la Luftstreitkr\u00e4fte fu massicciamente impegnata come supporto alle truppe di terra nello scontro con i francesi dal febbraio 1916, l'Idflieg eman\u00f2 una specifica per una nuova classe di velivolo, uno sviluppo dei velivoli da ricognizione biposto identificata come C-Typ, ma destinata a compiti di cooperazione con le truppe di terra. I nuovi velivoli, che assunsero la designazione di J-Typ, dovendo operare a bassa quota contro obiettivi nemici, erano soggetti al fuoco nemico proveniente da armamenti di piccolo calibro; i velivoli dovevano essere equipaggiati con una pesante corazzatura per prevenire danni agli organi principali, come il gruppo motoelica, ed ai membri dell'equipaggio. Inoltre era disposto fossero caratterizzati dalla velatura biplana per consentire un'adeguata manovrabilit\u00e0 in condizioni operative.\nSviluppo.\nLa AEG decise di sfruttare la cellula del precedente C.IV adattandola alle nuove esigenze e con lo scopo di realizzare un modello di transizione prima di una versione definitiva. Vennero aggiunte delle corazzature nella sezione anteriore della fusoliera, in corrispondenza di motore ed equipaggio, ed adottando un motore Benz Bz.IV da 200 PS (147\u00a0kW) in luogo del Mercedes D.III da 160 PS (118\u00a0kW) del precedente modello.\nParticolare la disposizione dell'armamento adottato, basato su una coppia di mitragliatrici LMG 08/15 calibro 7,92 mm, una che sparava fronte volo e l'altra inclinata di 45\u00b0 verso il basso per riuscire a colpire le trincee e la fanteria nemiche in un passaggio radente, integrate dalla consueta Parabellum MG 14 calibro 7,92 brandeggiabile posteriore.\nIl prototipo venne portato in volo nel corso del 1917 e data la priorit\u00e0 assegnata dall'Idflieg immediatamente avviato alla produzione in serie."}
{"id": "2886400", "revid": "31107434", "url": "https://it.wikipedia.org/wiki?curid=2886400", "title": "Ado-nai", "text": ""}
{"id": "2886417", "revid": "1305772", "url": "https://it.wikipedia.org/wiki?curid=2886417", "title": "Island City", "text": ""}
{"id": "2886428", "revid": "1305772", "url": "https://it.wikipedia.org/wiki?curid=2886428", "title": "Indian Head", "text": ""}
{"id": "2886438", "revid": "1305772", "url": "https://it.wikipedia.org/wiki?curid=2886438", "title": "Inmortal", "text": "Inmortal (\"immortale\" in lingua spagnola) pu\u00f2 riferirsi a:"}
{"id": "2886468", "revid": "1305772", "url": "https://it.wikipedia.org/wiki?curid=2886468", "title": "Ipswich (disambigua)", "text": ""}
{"id": "2886474", "revid": "117305999", "url": "https://it.wikipedia.org/wiki?curid=2886474", "title": "Michail Kornienko", "text": "Biografia.\nKornienko si \u00e8 diplomato ad una scuola secondaria a \u010celjabinsk, in Russia, nel 1977 e nei tre anni successivi ha fatto parte di una truppa di paracadutisti.\nNel 1980 ha completato il servizio militare ed ha iniziato a lavorare nelle forze dell'ordine di Mosca fino 1986, anno in cui \u00e8 stato assunto in un'agenzia di design di ingegneria meccanica come test ingegnere. Nel 1987 si \u00e8 laureato in ingegneria meccanica all'Istituto di Aviazione di Mosca.\nNel 1995 ha iniziato a lavorare per RKK Energija come ingegnere di seconda categoria, in cui era responsabile della documentazione tecnica, software e addestramento EVA degli equipaggi.\n\u00c8 sposato con Irina Kornienko (Savostina), hanno una figlia di nome Natalia. \u00c8 figlio di Boris Kornienko, un pilota militare rimasto ucciso in un incidente aereo e di Faina Kornienko, ora in pensione. Gli piace correre, fare nuotate invernali e l'atletica.\nCarriera di cosmonauta.\nA febbraio del 1998, Kornienko \u00e8 stato selezionato come candidato cosmonauta da RKK Energija, e il 1\u00ba dicembre 1999, dopo i due anni di addestramento base al Centro di addestramento cosmonauti Jurij Gagarin, \u00e8 diventato ufficialmente un cosmonauta.\nDall'agosto del 2001 a febbraio del 2003 \u00e8 stato assegnato all'equipaggio di riserva dell'Expedition 8 come ingegnere di volo e come comandante della Soyuz TM (per un lancio sullo Shuttle). A causa dell'incidente del Columbia per\u00f2 l'equipaggio \u00e8 stato riassegnato. Da 2003 al 2006 ha partecipato ad un addestramento avanzato della Stazione Spaziale Internazionale (ISS). Dal 2006 si \u00e8 addestrato con ingegnere di volo dell'equipaggio di riserva dell'Expedition 15.\nNell'agosto 2008 \u00e8 stato assegnato come ingegnere di volo dell'Expedition 23/24.\nIl 2 aprile 2010 \u00e8 partito per la sua prima missione spaziale a bordo della Sojuz TMA-18 con i colleghi Skvortsov e Caldwell in direzione ISS per l'Expedition 23/24. Durante l'Expedition 24 ha eseguito un'attivit\u00e0 extraveicolare con il collega russo F\u00ebdor Jur\u010dichin della durata di 6 ore e 42 minuti. \u00c8 tornato sulla Terra il 25 settembre 2010 dopo 176 giorni di missione.\nMissione di un anno.\nIl 26 novembre 2012 \u00e8 stato scelto come il cosmonauta che, insieme all'astronauta NASA Scott Kelly, avrebbe trascorso un anno nello spazio durante le Expedition 43/44/45/46, per studiare pi\u00f9 approfonditamente i cambiamenti del corpo umano durante una prolungata permanenza nello spazio.\nIl 27 marzo 2015 \u00e8 stato lanciato dal Cosmodromo di Baikonur con i colleghi Gennadi Padalka e Scott Kelly a bordo della Sojuz TMA-16M verso la Stazione dove c'erano ad aspettarli i restanti tre colleghi dell'Expedition 43."}
{"id": "2886514", "revid": "930062", "url": "https://it.wikipedia.org/wiki?curid=2886514", "title": "Aleksandr Aleksandrovi\u010d Skvorcov", "text": "Vita privata.\nIl padre, Alexander Skvorcov, \u00e8 un ex cosmonauta selezionato nel 1965 ma che non ha mai volato nello spazio. \u00c8 sposato con Elena Grigor'evna Skvorcova (Krasnikova) e hanno una figlia (Anna, 1990). Nel tempo libero gli piace fare immersioni, giocare a calcio e badminton, cacciare, pescare e viaggiare. \nCarriera militare.\nSi \u00e8 diplomato nella scuola superiore N\u00ba2 della citt\u00e0 di Mor\u0161ansk, nell'Oblast' di Tambov, nel 1983, per poi laurearsi presso la Scuola di aviazione militare per piloti e navigatori di Stavropol' come \"pilota-ingegnere\" nel 1987. Da quel momento siano al momento della sua selezione come cosmonauta \u00e8 stato pilota e (dal 1993) comandante di volo del 191\u00ba reggimento di aviazione con base a Efremov, nell'Oblast' di Tula. Nel 1997 si laure\u00f2 all'Accademia militare di difesa aerea Georgij \u017dukov a Tver' come navigatore-tattico nella difesa aerea. Durante la carriera militare ha pilotato principalmente gli aerei L-39, MiG-23 e Su-27 accumulando circa 1000 ore di volo. Si \u00e8 ritirato nel 2012 con il grado di colonnello e come pilota di prima Classe. \nCarriera come cosmonauta.\nIl 28 luglio 1997 \u00e8 stato selezionato come candidato cosmonauta del Gruppo TsPK 12 del GCTC. Dal 16 gennaio 1998 al 26 novembre 1999, ha svolto i due anni di addestramento generale allo spazio (\"\u043e\u0431\u0449\u0435\u043a\u043e\u0441\u043c\u0438\u0447\u0435\u0441\u043a\u0443\u044e \u043f\u043e\u0434\u0433\u043e\u0442\u043e\u0432\u043a\u0443\", \u041e\u041aP) e il 1\u00ba dicembre \u00e8 stato nominato Test Cosmonaut. All'inizio del 2000 ha iniziato l'addestramento relativo al volo a bordo della ISS, in vista di una futura missione. Il 25 gennaio 2007 ha partecipato a due giorni di esercitazione di sopravvivenza invernale nella foresta di Mosca come comandante dell'equipaggio, insieme ai cosmonauti malesi Sheikh Muszaphar Shukor e Faiz bin Khaleed. \nExpedition 23/24.\nIl 21 novembre 2008 \u00e8 stata ufficializzata dalla NASA la sua assegnazione all'Expedition 24/25. Il 1\u00ba aprile 2009, la Commissione Interdipartimentale l'ha approvato come comandante della Sojuz TMA-18, ingegnere di volo dell'Expedition 23 e comandante dell'Expedition 24. Nei primi giorni di settembre 2009 l'equipaggio di riserva della Sojuz TMA-16 (Skvorcov, Shannon Walker e la turista spaziale Barbara Barrett) ha superato gli esami di pre-volo al GCTC. Nel 2010 si \u00e8 laureato in giurisprudenza all'Accademia presidenziale russa dell'economia nazionale e della pubblica amministrazione. Il 12 marzo 2010 ha superato gli esami pre-volo insieme a Michail Kornienko e Tracy Caldwell-Dyson come equipaggio principale della Sojuz TMA-18. \u00c8 partito per la sua prima missione il 2 aprile 2010 dal Cosmodromo di Bayqo\u00f1yr a bordo della Sojuz TMA-18 e due giorni dopo si \u00e8 attraccato alla ISS. Il 2 giugno 2010, allo sgancio della Sojuz TMA-17 con la Stazione \u00e8 diventato il comandante della ISS, ruolo che ha ricoperto per quasi quattro mesi. Il suo ritorno a Terra era previsto per il 24 settembre, dopo 175 giorni nello spazio ma \u00e8 stato rinviato di un giorno per problemi al boccaporto del modulo Poisk. Il 25 settembre 2010 \u00e8 atterrato con il suo equipaggio nelle steppe del Kazakistan a 35 km sud-est dalla citt\u00e0 di Arkalyk.\nExpedition 39/40.\nIl 5 marzo 2014 ha completato gli esami finali pre-volo del GCTC con i colleghi Oleg Artem'ev e Steven Swanson. \u00c8 partito per la sua seconda missione il 26 marzo 2014 come il comandante della Sojuz TMA-12M e ingegnere di volo per le Expedition 39/40 a bordo della ISS, alla quale si \u00e8 attraccato due giorni dopo. Il 19 giugno e il 18 agosto 2014 ha svolto due attivit\u00e0 extraveicolari (EVA) con Artem'ev. Nella prima EVA ha installato un'antenna di telemetria, controllato esperimenti esposti allo spazio aperto, preso campioni dalle finestre di Zvezda e espulso un esperimento, mentre nella seconda ha rilasciato un cubesat, installati e prelevati esperimenti e aggiunto un corrimano sulla superficie esterna del Segmento russo. L'11 settembre 2014 alle 2:23 UTC, dopo 169 giorni nello spazio, Skvorcov e il resto dell'equipaggio della Sojuz TMA-12M \u00e8 atterrato in Kazakistan, 149 chilometri da Zhezkazgan.\nIl 6 maggio 2016 la NASA ha ufficializzato la sua assegnazione come comandante dell'equipaggio della Sojuz MS-06 (successivamente spostato alla Sojuz MS-07) ma a marzo 2017 \u00e8 stato dichiarato non idoneo per un infortunato procuratosi durante l'attivit\u00e0 sportiva ed \u00e8 stato sostituito da Anton \u0160kaplerov.\nExpedition 60/61.\nIl 9 febbraio 2018 Skvortsov con Luca Parmitano e Andrew Morgan come equipaggio della Sojuz MS-13 ha partecipato all'esercitazione di sopravvivenza invernale nelle foreste innevate intorno a Mosca. Il 14 novembre l'equipaggio ha superato gli esami pre-volo come squadra di riserva della Sojuz MS-11. \u00c8 partito per la sua terza missione il 20 luglio 2019 a bordo della Sojuz MS-13."}
{"id": "2886521", "revid": "45785", "url": "https://it.wikipedia.org/wiki?curid=2886521", "title": "Libri per tutti", "text": "Libri per tutti \u00e8 stato un programma televisivo italiano letterario, andato in onda sul Programma Nazionale nel periodo 1962-1963, il mercoled\u00ec alle 22:25, per circa un'ora. La prima puntata and\u00f2 in onda mercoled\u00ec 3 gennaio 1962. Era presentato da Luigi Silori. In studio, per leggere brani scelti di libri, l'attrice Carla Bizzarri .\nIl programma.\nIl programma sostituiva \"Uomini e libri\", sempre di Silori, che and\u00f2 in pensione dopo tre anni e 177 puntate. La nuova trasmissione, per\u00f2, aveva un impianto nettamente diverso e innovativo. \nAll'inizio veniva fatto un rapido giro d'orizzonte sui libri che sarebbero stati oggetto di approfondimento nella puntata; subito dopo un critico di valore (che cambiava di puntata in puntata, nella prima \u2013 ad esempio \u2013 intervenne Carlo Bo) analizzava il libro della settimana. Poi veniva presentato a fondo, anche con l'ausilio di brevi filmati, un secondo libro, in genere non di narrativa. Seguiva un incontro di Silori con uno scrittore, durante il quale Carla Bizzarri leggeva alcuni brani di libri dello stesso. Infine, l'ultima parte della trasmissione era costituita da un'intervista a un personaggio noto dello spettacolo, della scienza, dell'economia, sulle letture che preferiva e a cui dedicava il proprio tempo libero. \nLa regia asciutta di Moscatelli, l'ottima qualit\u00e0 attoriale della Bizzarri e soprattutto lo stile colloquiale, sia pur rigoroso e serio, di Silori segnarono il successo di questa trasmissione che, per gli amanti della lettura, divenne una specie di \"cult\". Come dice Aldo Grasso nel suo \"La TV italiana dalle origini\", \nPer capire il clima del costume dei primi anni sessanta, si legga un articolo di critica televisiva apparso sul \"L'Europeo\", a firma dell'umorista Achille Campanile, in cui si racconta che - a causa della messa in onda del secondo tempo della partita di calcio -Juventus - un mercoled\u00ec la trasmissione non ebbe luogo e ci\u00f2 cre\u00f2 proteste di un grande numero di costernati e delusi utenti televisivi, che evidentemente non apprezzavano il calcio. \nSecondo alcuni studiosi della televisione dei primi anni, \"Libri per tutti\" ispir\u00f2 il critico letterario francese Bernard Pivot, a ideare a fine anni sessanta la trasmissione \"Apostrophe\", che and\u00f2 in onda su Antenne 2 per oltre 700 puntate fino al 1990."}
{"id": "2886527", "revid": "287204", "url": "https://it.wikipedia.org/wiki?curid=2886527", "title": "Glosse emilianensi", "text": "Indichiamo con Glosse Emilianensi (da non confondere con la Nota Emilianense) un insieme di annotazioni esplicative, 145 nell'edizione di Men\u00e9ndez Pidal (1950), apposte da una sola mano e contenenti volgarismi in misura variabile, che si leggono nel ms. 60 del fondo San Mill\u00e1n della Biblioteca della Real Academia de la Historia di Madrid. Si tratta di un codice alto medioevale proveniente dal monastero di San Mill\u00e1n de la Cogolla, nella Rioja, che conserva testi latini di carattere religioso.\nLe Glosse.\nLa frase pi\u00f9 lunga di tutto il codice, a pagina 72, \u00e8 di 12 righe e recita:\n&lt;poem&gt;Con o aiutorio de nuestro\ndueno Christo, dueno\nsalbatore, qual dueno\nget ena honore et qual\nduenno tienete la\nmandatione con o\npatre con o spiritu sancto\nen os sieculos de lo siecu\nlos. Facanos Deus Omnipotes\ntal serbitio fere ke\ndenante ela sua face\ngaudioso segamus. Amen.&lt;/poem&gt;"}
{"id": "2886555", "revid": "1605525", "url": "https://it.wikipedia.org/wiki?curid=2886555", "title": "Indagini incrociate", "text": "Indagini incrociate \u00e8 un romanzo della serie dell'ispettore Rebus, scritto da Ian Rankin nel 2004, con il titolo originale di \"Fleshmarket Close\", letteralmente \"il mercato della carne\", il nome di un viottolo realmente esistente nel centro di Edimburgo.\nIl libro \u00e8 stato tradotto in undici lingue. In italiano \u00e8 apparso per la prima volta nel 2007.\nTrama.\nLe indagini si muovono su tre piste, apparentemente non collegate tra loro: l'omicidio brutale di un giornalista curdo, fuggito da un centro di accoglienza che risulter\u00e0 essere una vera e propria prigione, il ritrovamento di due scheletri nel sottosuolo di un locale di lap dance in quello che viene chiamato il \"triangolo pubico\" di Edimburgo e la scomparsa della sorella di una ragazza suicidatasi dopo aver subito uno stupro.\nLe tre indagini che, apparentemente, non hanno connessioni dirette, convergono fino a svelare una trama sotterranea di violenza xenofoba, traffico e sfruttamento dei clandestini, criminalit\u00e0 organizzata in cui prosperano pornografia e sfruttamento. Come sempre nei romanzi di Rankin, la trama poliziesca viene usata per evidenziare le ingiustizie sociali, i limiti che sembrano rendere impossibile una convivenza nella citt\u00e0 che, come dice l'incipit \" ha un clima talmente orribile che i deboli soccombono lasciando i forti ad invidarli.\" \nIl personaggio di Rebus - un misto di ostinazione, orgoglio malinteso e alcolismo latente - \u00e8 afflitto da una tristezza esistenziale, degna dei grandi musicisti jazz e blues che sono, assieme ad alcool e sigarette, gli unici compagni delle sue notti. Lo riscatta l'affetto, difficile da confessare, per la sua collega, Siobhan Clarke, di vent'anni pi\u00f9 giovane di lui ma fortemente attratta dalla testardaggine con cui Rebus tratta le indagini e la sua stessa vita, alla ricerca di un'integrit\u00e0 che gli sfugge.\nSerie televisiva.\nIl libro occupa, con il titolo \"Fleshmarket Close\", il secondo episodio della seconda stagione della serie televisiva Rebus, andato in onda il 6 marzo 2006."}
{"id": "2886565", "revid": "287204", "url": "https://it.wikipedia.org/wiki?curid=2886565", "title": "Maksim Viktorovi\u010d Suraev", "text": "Biografia.\nMaksim Viktorovi\u010d Suraev ha ricevuto una formazione da pilota da caccia e ha volato 700 ore nell'Aeronautica militare russa su velivoli L-39 e Su-27. \u00c8 un formatore di paracadutismo e possiede una qualifica da subacqueo. Ha conseguito un diploma da \"pilota-ingegnere-ricercatore\" nel 1997 ed uno in diritto nel 2007. \u00c8 sposato ed \u00e8 padre di due figlie. Ha ricevuto la propria formazione da cosmonauta tra il 1997 ed il 2009.\nMissioni spaziali.\nSuraev \u00e8 stato selezionato come cosmonauta del gruppo TsPK 12 del GCTC nel 1997. Ha fatto parte come ingegnere di volo degli equipaggi delle missioni Expedition 21 e Expedition 22\ndella Stazione Spaziale Internazionale; tiene un blog in russo tradotto in inglese."}
{"id": "2886586", "revid": "31107872", "url": "https://it.wikipedia.org/wiki?curid=2886586", "title": "Cotswold", "text": ""}
{"id": "2886595", "revid": "1718925", "url": "https://it.wikipedia.org/wiki?curid=2886595", "title": "Ercole e Anteo (Antonio del Pollaiolo Bargello)", "text": "Ercole e Anteo \u00e8 un bronzetto (altezza 45 cm) di Antonio del Pollaiolo, eseguito verso il 1475 e conservato nel Museo del Bargello a Firenze.\nStoria.\nL'opera, che riprende un motivo classico sia nel tema che nella tipologia di oggetto, venne commissionata direttamente da Lorenzo il Magnifico. In essa si leggono influssi dell'Accademia neoplatonica legati alla rilettura dei miti classici in chiave filosofica cristiana e al mito della rievocazione dell'antico come testimonianza di un'armonia estetica perduta. La stessa nudit\u00e0 dei protagonisti rimanda al mondo antico.\nDescrizione e stile.\nSecondo la mitologia greca, Ercole si trov\u00f2 a dover lottare nel deserto libico contro il gigante Anteo, figlio di Poseidone, dio del mare, e di Gea, dea della terra. Anteo era solito sfidare tutti i passanti per ucciderli e collezionarne i teschi, aiutato dall'invincibile forza che gli dava la madre terra al semplice contatto. Per batterlo Ercole fu quindi costretto a sollevarlo, privandolo della sua fonte di forza e riducendolo a un semplice uomo, che fu poi facile schiantare in aria. Il bronzetto mostra il momento il cui Ercole, riconoscibile per il mantello della leont\u00e9, ha sollevato Anteo, cingendolo con forza alla vita, e questi cerca di divincolarsi disperatamente irrompendo in un grido che preannuncia la sua imminente sconfitta.\nL'impresa dell'eroe era letta dai neoplatonici come simbolo della lotta tra un principio superiore e uno inferiore, secondo l'idea di una continua tensione dell'animo umano, sospeso tra virt\u00f9 e vizi; l'uomo in pratica era tendenzialmente rivolto verso il bene, ma incapace di conseguire la perfezione e spesso insediato dal pericolo di ricadere verso l'irrazionalit\u00e0 dettata dall'istinto; da questa consapevolezza dei propri limiti deriva perci\u00f2 il dramma esistenziale dell'uomo neoplatonico, consapevole di dover rincorrere per tutta la vita una condizione apparentemente irraggiungibile.\nPollaiolo, che in quegli stessi anni tratt\u00f2 il medesimo soggetto anche in una celebre tavoletta dipinta ora agli Uffizi, svilupp\u00f2 il tema ricorrendo due corpi inarcati in direzioni opposte, con gli arti e la direzione degli sguardi che generano linee di forza spezzate ad angolo acuto e una forte gestualit\u00e0, trasmettendo il senso di movimento drammatico. La straordinaria resa anatomica dei dettagli come i muscoli e i tendini in tensione per lo sforzo usa linee nette che quasi \"scarnificano\" il modello e genera un senso di energia esplosiva, di un vigore nuovo nel panorama della scultura rinascimentale. La libera proiezione dei due corpi nello spazio si percepisce in particolar modo ruotando attorno all'opera e cambiando l'angolo di veduta, secondo le avanzate teorie sulla scultura derivate dal \"De statua\" di Leon Battista Alberti (1462).\nLa base, a forma di prisma triangolare, poggia su tartarughe, un motivo che ebbe fortuna e venne ripreso anche nel secolo successivo."}
{"id": "2886599", "revid": "1652635", "url": "https://it.wikipedia.org/wiki?curid=2886599", "title": "Liquido interstiziale", "text": "In istologia, per liquido interstiziale si intende la soluzione acquosa presente fra le cellule di un tessuto. La principale funzione \u00e8 quella di mediare gli scambi fra le componenti cellulari dei vasi sanguigni e le cellule di un determinato tessuto. Costituisce, insieme al plasma (la componente liquida del sangue), il liquido extracellulare (LEC).\nDistinzione tra liquido interstiziale e matrice extracellulare.\nI termini liquido interstiziale e matrice extracellulare non devono essere confusi, in quanto hanno funzioni e composizioni differenti.\nLa matrice extracellulare \u00e8 tutto il materiale che \u00e8 presente fra una cellula e l'altra; ha quindi funzioni di collegamento, ancoraggio delle cellule (attraverso interazioni con il citoscheletro). \u00c8 composta principalmente da glicoproteine e proteoglicani, e pu\u00f2 costituire anche la componente principale di un tessuto, come nel caso del connettivo.\nIl liquido interstiziale \u00e8 invece una soluzione acquosa presente fra le cellule strettamente legata alla vicinanza di vasi sanguigni e linfatici.\nFunzioni del liquido interstiziale.\nLe cellule di un tessuto non sono direttamente a contatto con i capillari sanguigni che lo vascolarizzano in modo pi\u00f9 o meno abbondante. Gli scambi tra il sangue e le cellule sono mediati dal liquido interstiziale, permettendo quindi il passaggio di elettroliti, sostanze nutritive e di scarto, nonch\u00e9 ormoni.\nIl liquido interstiziale in eccesso viene drenato dal sistema linfatico; una volta entrato nei capillari linfatici esso prende il nome di linfa e portato ai linfonodi per essere depurato da eventuali batteri. Nel passaggio attraverso i linfonodi si arricchisce di linfociti e anticorpi, formando un liquido pi\u00f9 denso che verr\u00e0 infine reimmesso nel circolo sanguigno attraverso la vena cava superiore.\nUn eccesso di liquido interstiziale in una zona confinata dell'organismo pu\u00f2 dare origine ad edema."}
{"id": "2886622", "revid": "1552438", "url": "https://it.wikipedia.org/wiki?curid=2886622", "title": "Romeu", "text": "Carriera.\nRomeu inizi\u00f2 la sua carriera nelle squadre dilettantistiche di Jundia\u00ed e nel 1930 pass\u00f2 al Palestra It\u00e1lia (futuro Palmeiras) dove vinse tre volte il Campionato Paulista. Nel 1935, Romeu pass\u00f2 al Fluminense.\nI numerosi successi nel Fluminense gli fecero guadagnare un posto in Nazionale per il Campionato mondiale di calcio 1938.\nDopo il Mondiale, Romeu ebbe numerose offerte da parte dei club europei ma prefer\u00ec trascorrere il resto della sua carriera in Brasile."}
{"id": "2886627", "revid": "767487", "url": "https://it.wikipedia.org/wiki?curid=2886627", "title": "Timothy Creamer", "text": "Nel 2009 partecip\u00f2 a una missione di lunga durata sulla ISS (Exp 22/23) e dal 2015 lavora come Direttore di volo presso il Centro di controllo missione di Houston.\nBiografia.\nFormazione e carriera militare.\nDopo essersi laureato in chimica al Loyola College nel maggio 1982, venne commissionato attraverso il programma Reserve Officers' Training Corps (ROTC) come sottotenente nell'Esercito statunitense. Entr\u00f2 nella U.S. Army Aviation School nel dicembre 1982, e venne designato come aviatore dell'esercito nell'agosto 1983. Successivamente venne assegnato alla 1st Armored Division come capo sezione, capo plotone, ufficiale delle operazioni di volo per il 501st Attack Helicopter Battalion. Nel 1987 venne trasferito all'82nd Airborne Division come comandante di una Air cavalry troop nella 17th Cavalry e pi\u00f9 tardi come ufficiale personale dell'82nd Aviation Brigade. In seguito a questo incarico, consegu\u00ec un master in fisica al MIT nel 1992 e venne poi assegnato al Dipartimento di Fisica presso l'United States Military Academy di West Point come assistente professore. Le altre scuole militari che frequent\u00f2 furono Army Parachutist Course, Army Jumpmaster Course, Combined Arms Services Staff School e Command and General Staff College. Al momento della selezione come astronauta nel 1998, stava lavorando come ufficiale delle operazioni spaziali con l'Army Space and Missile Defense Command di stanza a Houston. \nCreamer inizi\u00f2 al lavorare al Johnson Space Center (JSC) della NASA nel luglio 1995 come ingegnere collaudatore per l'integrazione della navicella Space Shuttle. I suoi compiti riguardavano principalmente il collegamento ingegneristico per le operazioni di lancio e atterraggio dello Space Shuttle. Venne attivamente coinvolto nei test integrati dei sistemi per ogni orbiter in preparazione per il volo successivo e sostenne direttamente otto missioni Shuttle come un capo della squadra dei test per l'integrazione dei veicoli. Inoltre, concentr\u00f2 i suoi sforzi nel coordinare le Tecnologia dell'informazione (IT) per l'Ufficio Astronauti per aiutare il personale nelle loro comunicazioni elettroniche, sia al JSC che durante i loro viaggi in altri Centri spaziali. \nCarriera come astronauta.\nVenne selezionato dalla NASA come astronauta del Gruppo 17 nel giugno 1998 e inizi\u00f2 poco dopo l'addestramento di base di due anni che riguardava principalmente i sistemi dello Space Shuttle e della Stazione Spaziale Internazionale (ISS). Alla conclusione di questo, venne assegnato alla Divisione Stazione Spaziale Internazionale dell'Ufficio Astronauti, dove i suoi compiti riguardavano i computer del Command and control della ISS e i computer di supporto per l'automazione dell'Ufficio, e la Local Area Network di tutti i partner e moduli internazionali. A novembre del 2000 divenne astronauta di supporto dell'equipaggio della Expedition 3, il cui compito era quello di essere il contatto principale per tutte le esigenze, il coordinamento, la pianificazione e le interazioni dell'equipaggio, ed era il rappresentante principale dell'equipaggio mentre si trovavano in orbita. \nA partire dal marzo 2002, Creamer diresse la sezione Integrazione Hardware della Divisione Stazione Spaziale Internazionale, dove fu responsabile di garantire che tutte le configurazioni hardware fossero integrate correttamente e che tutti gli aspetti operativi del futuro hardware della ISS fossero stati presi in considerazione. Nell'ottobre 2004 venne assegnato come rappresentante dell'Ufficio Astronauti e coordinatore di tutti gli aspetti relative all'IT in orbita. Nel 2006 fece parte della missione analoga sottomarina NEEMO 11, trascorrendo dieci giorni a bordo dell'Aquarius nel fondale di Key Largo. Creamer venne poi spostato al Dipartimento robotico, lavorando con i Partner internazionali su tutti gli aspetti informatici delle operazioni robotiche, nonch\u00e9 su tutti i software del Command and control e le interfacce utente. Inoltre, ricopr\u00ec il ruolo di responsabile di supporto in tempo reale per l'Expedition 12 per tutte le operazioni robotiche sulla ISS. Serv\u00ec anche come membro dell'equipaggio di riserva dell'Expedition 19. Alla conclusione della missione spaziale Expedition 22/23, Creamer si concentr\u00f2 nuovamente sull'IT in orbita, tra cui il networking, le piattaforme di supporto dell'equipaggio e il supporto IT mirato per missioni oltre l'orbita terrestre bassa, incluse le missioni su Marte. \nDa settembre 2011 a maggio 2015 ricopr\u00ec il ruolo di Direttore delle operazioni del carico utile (POD) al Marshall Space Flight Center di Huntsville contribuendo a coordinare le operazioni in tempo reale di tutte le attivit\u00e0 scientifiche della Stazione Spaziale Internazionale, rendendolo il primo astronauta con esperienze di volo a farlo. In seguito al suo incarico di POD, Creamer fu il rappresentante dell'Ufficio Astronauti nelle squadre operative responsabili dell'atterraggio e del recupero in mare sia per gli equipaggi di ritorno sulla Terra che per la capsula Orion. \nExpedition 22/23.\nPart\u00ec per il suo primo e unico volo spaziale il 21 dicembre 2009 a bordo della Sojuz TMA-17 con il comandante russo Oleg Kotov e l'astronauta giapponese Soichi Noguchi per prendere parte alla missione di lunga durata Expedition 22/23. Nel periodo in orbita svolse esperimenti scientifici, manutenzione della ISS e aiut\u00f2 nel trasferimento del carico delle navette Shuttle delle missioni STS-130, con il modulo Tranquility e la Cupola, l'STS-131, con MELFI, WOLF, un Crew Quarter e MARES, e l'STS-132, con il modulo Rassvet. Creamer divenne anche il primo a collegare la rete di bordo a internet, tramite Twitter, inviando il primo tweet live dall'orbita. Atterr\u00f2 in territorio kazako il 2 giugno 2010, dopo 163 giorni di missione.\nCarriera come direttore di volo.\nNel settembre 2015 Creamer venne selezionato come Direttore di volo della NASA, il primo astronauta a compiere questa transizione. Come da tradizione, dopo la certificazione, ogni Direttore di volo sceglie un simbolo/colore per rappresentare la sua squadra nel Controllo missione. Il nome della squadra scelto da Creamer fu \"Saber Flight\", che ricorda la cavalleria che espande i confini e protegge coloro che esplorano. \nVita privata.\nNel tempo libero gli piace giocare a tennis, correre, andare in bici, leggere, fare immersioni, imparare il tedesco e il russo e la Tecnologia dell'informazione (IT). "}
{"id": "2886628", "revid": "580", "url": "https://it.wikipedia.org/wiki?curid=2886628", "title": "Armida (nome)", "text": "Origine e diffusione.\nNome di stampo letterario, riprende quello della maga Armida, un personaggio della \"Gerusalemme liberata\" di Torquato Tasso.\nL'etimologia \u00e8 incerta; apparentemente, Tasso lo invent\u00f2 di sana pianta, ma ciononostante sono state avanzate diverse ipotesi riguardo alle sue origini: alcune fonti ad esempio lo considerano una contrazione di Ermenfrida o di Armelinda, mentre altre gli danno origini greche.\nDiffuso prevalentemente al femminile, si registra per\u00f2 anche una forma maschile, \"Armido\".\nOnomastico.\nIl nome \u00e8 adespota, non essendo portato da alcuna santa, quindi l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "2886631", "revid": "422900", "url": "https://it.wikipedia.org/wiki?curid=2886631", "title": "Romeu Pellicciari", "text": ""}
{"id": "2886632", "revid": "287204", "url": "https://it.wikipedia.org/wiki?curid=2886632", "title": "Pat Hennen", "text": "Carriera.\nSecondo di tre fratelli trasferitisi con la famiglia a San Mateo (California), Hennen esord\u00ec nelle competizioni nel 1968, in una gara amatoriale di dirt track nella sua citt\u00e0 di residenza, terminata al quarto posto. L'anno seguente corse il campionato californiano \u201cnovizi\u201d, finendolo al secondo posto.\nIl 1971 \u00e8 l'anno dell'esordio nella Velocit\u00e0 per Hennen, che corse a Laguna Seca con una Suzuki 250 offertagli da Ron Grant, pilota ufficiale Suzuki USA. Il sesto posto della gara lo convinse a dedicarsi a tempo pieno alle corse su asfalto: dopo un 1972 caratterizzato dalla scarsa affidabilit\u00e0 della sua moto (una Suzuki Titan 500 preparata), il 1973 vede Hennen vincitore di 10 gare. In quest'ultima stagione fece anche il suo debutto all'estero, correndo in Nuova Zelanda le \"Marlboro Series\", serie di gare non iridate riservate alle 750.\nNel 1974 il pilota californiano ottenne buoni risultati: vincitore alla 100 Miglia di Daytona e del campionato AMA Junior, oltre che delle Marlboro Series. Questi risultati gli consentirono di ottenere la licenza \"Expert\" e di diventare pilota ufficiale Suzuki per la stagione 1975. In questa veste Hennen partecip\u00f2 al \"Transatlantic Trophy\" in Inghilterra, apprezzando molto l'ambiente delle corse in Europa. A fine stagione rivinse le Marlboro Series e, grazie all'aiuto dell'importatore neozelandese Suzuki ed ex pilota ufficiale AJS Rod Coleman, pot\u00e9 allestire un piccolo team per partecipare al Motomondiale.\nL'esordio di Hennen nel Mondiale avvenne al GP delle Nazioni 1976 (5\u00ba in sella a una Suzuki RG 500). Dopo il buon secondo posto ad Assen dietro a Barry Sheene, il pilota di San Mateo vinse ad Imatra: fu la prima vittoria di un pilota statunitense nel Mondiale. La stagione si concluse con il terzo posto al N\u00fcrburgring, e con il terzo posto nella classifica finale della mezzo litro. L'ottimo piazzamento garant\u00ec al californiano l'ingaggio da parte del \"Team Heron-Suzuki\" (lo stesso del campione del Mondo Sheene) per il 1977.\nNella stagione 1977 Hennen ripet\u00e9 il piazzamento dell'anno prima, grazie a una vittoria (al GP di Gran Bretagna), un secondo posto (in Germania Ovest) e tre terzi posti (Venezuela, Olanda e Belgio). In quella stagione il californiano chiese ed ottenne di partecipare al Senior TT, terminato al quinto posto.\nNel 1978 lo statunitense si ripresent\u00f2 al via del Mondiale, che in quella stagione vedeva debuttare il connazionale Kenny Roberts. Hennen pareva essere uno dei principali rivali di Roberts per la conquista del titolo della 500, grazie alla vittoria in Spagna e ai secondi posti in Venezuela, Francia e al Nazioni, in seguito ai quali era secondo in classifica dietro all'alfiere della Yamaha.\nPoich\u00e9 il GP successivo al Nazioni \u2013 quello d'Olanda \u2013 era a pi\u00f9 un mese di distanza, il pilota californiano partecip\u00f2 di nuovo al Senior TT. Dopo una partenza non entusiasmante, Hennen recuper\u00f2 fino al secondo posto, facendo segnare il giro record del Mountain Circuit in 19 minuti e 53 secondi a oltre 180\u00a0km/h di media, diventando il primo pilota a percorrere un giro in meno di venti minuti. Nel corso dell'ultimo giro, a Bishop Court (poco prima del salto del Ballaugh Bridge) Hennen venne colpito in volto da un volatile: l'urto, stordendolo, gli fece perdere il controllo della sua Suzuki. Sbalzato dalla sella, termin\u00f2 la sua corsa nel cortile di una chiesa vicina. Trasportato in coma in ospedale, Hennen sopravvisse all'incidente. Dimesso dall'ospedale, il californiano decise di ritornare negli USA e di ritirarsi dalle corse, restando comunque nell'ambiente del motociclismo. Nel 2007 \u00e8 entrato nell'AMA Motorcycle Hall of Fame."}
{"id": "2886643", "revid": "767487", "url": "https://it.wikipedia.org/wiki?curid=2886643", "title": "Venice Express", "text": "\"Venice Express\" \u00e8 un film thriller tedesco del 1993, per la regia del fiorentino Carlo U. Quinterio, che vede un giovane Hugh Grant insieme all'attrice tedesca Kristina S\u00f6derbaum, stella cinematografica nel periodo nazista nella sua ultima apparizione cinematografica.\nHugh Grant dichiar\u00f2 in seguito che si tratta della peggiore pellicola nella quale abbia mai recitato.\nTrama.\nIl giornalista Martin \u00e8 in viaggio sull'Orient Express partito da Monaco e diretto a Venezia per assistere al carnevale. Durante il viaggio fa conoscenza con una affascinante donna, avvolta del mistero e dall'oscuro passato, di nome Vera. Ma entrambi scoprono di essere perseguitati da uno sconosciuto che sembra avere il potere di controllare i sogni di tutti i passeggeri."}
{"id": "2886645", "revid": "1305772", "url": "https://it.wikipedia.org/wiki?curid=2886645", "title": "Ercole e Anteo", "text": ""}
{"id": "2886652", "revid": "82278489", "url": "https://it.wikipedia.org/wiki?curid=2886652", "title": "Alfredo Rapetti Mogol", "text": ""}
{"id": "2886658", "revid": "116436019", "url": "https://it.wikipedia.org/wiki?curid=2886658", "title": "Paris Saint-Germain Football Club 1982-1983", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 1982-1983\nStagione.\nNella stagione del suo esordio europeo (la squadra partecip\u00f2 alla Coppa delle Coppe grazie alla vittoria della Coppa di Francia nella stagione precedente, in cui fu eliminata ai quarti di finale dai belgi del Waterschei, che nella gara di ritorno rimontarono il 2-0 subito all'andata) il Paris Saint-Germain difese la Coppa di Francia sconfiggendo in finale il Nantes. In campionato la squadra ottenne invece il terzo posto, allora miglior piazzamento della storia del club.\nOrganigramma societario.\nArea direttiva\nArea tecnica\nMaglie e sponsor.\nLa seconda divisa introdotta nel 1974 (bianca con striscia a sinistra di colore blu e rosso) viene elevata al rango di prima divisa. Per quanto riguarda la seconda divisa ne viene introdotta una simile alla divisa originaria della squadra, di colore rosso con strisce blu sulle spalle. Sponsor tecnico (Le Coq Sportif) e ufficiale (RTL) invariati."}
{"id": "2886667", "revid": "438678", "url": "https://it.wikipedia.org/wiki?curid=2886667", "title": "Luisana Loreley Lopilato de la Torre", "text": ""}
{"id": "2886673", "revid": "88740", "url": "https://it.wikipedia.org/wiki?curid=2886673", "title": "Orangeville", "text": ""}
{"id": "2886676", "revid": "1543377", "url": "https://it.wikipedia.org/wiki?curid=2886676", "title": "Cluetrain manifesto", "text": "Cluetrain manifesto (\"The Cluetrain Manifesto\") \u00e8 un insieme di 95 tesi organizzato e presentato come un manifesto, o invito all'azione, per tutte le imprese che operano all'interno di ci\u00f2 che si propone di essere un nuovo mercato interconnesso. \nLe idee sono presentate con l'obiettivo esplicito di esaminare l'impatto di Internet sia sui mercati (i consumatori) sia sulle organizzazioni. Inoltre, mentre i consumatori e le organizzazioni sono in grado di utilizzare Internet e Intranet per stabilire un livello di comunicazione precedentemente non disponibile tra questi due gruppi ed all'interno di essi, il manifesto suggerisce i cambiamenti che saranno richiesti da parte delle organizzazioni per rispondere all'ambiente del nuovo mercato.\nIl manifesto \u00e8 stato scritto nel 1999 da Rick Levine, Christopher Locke, Doc Searls e David Weinberger. Un libro stampato basato sul manifesto \u00e8 stato pubblicato nel 2000 da Perseus Books (ISBN 0-7382-0431-5) sotto lo stesso nome.\nGli autori affermano che Internet \u00e8 diversa dai media tradizionali utilizzati per il marketing di massa in quanto consente alle persone di avere delle conversazioni di tipo \"uomo a uomo\", e potenzialmente queste possono trasformare in modo radicale le pratiche commerciali tradizionali.\nIl libro e il sito web dedicati al Manifesto mettono in dubbio ci\u00f2 che il manifesto definisce \"fuori moda\", il pensiero del ventesimo secolo circa il business, alla luce della nascita del Web, ed elenca in modo chiaro \"95 tesi\", analogamente al manifesto di Martin Lutero che ha segnato l'inizio della Riforma protestante.\nIl termine \"Cluetrain\" deriva da questa citazione:\nNel gennaio 2015 Doc Searls e David Weinberger pubblicano una nuova edizione del Manifesto, in 121 punti, dal titolo New Clues, tradotto in italiano col titolo 'Nuove Tesi'.\nL'idea principale delle tesi 'Cluetrain'.\nUn singolo paragrafo riassume la posizione fondamentale assunta dagli autori:\nLe 95 Tesi.\nAnche se una lettura delle 95 tesi pu\u00f2 portare a divisioni o aggregazioni diverse, \u00e8 possibile fare una suddivisione arbitraria delle tesi elencate come base per la comprensione del contenuto del libro e per fornire una visione strutturale semplificata dei presupposti principali degli autori.\nStoricamente, affermano gli autori, il mercato era un luogo in cui persone si riunivano e parlavano tra loro (tesi 1): potevano discutere dei prodotti disponibili, del prezzo, della reputazione e in tal modo si tenevano in contatto con gli altri (tesi 2-5).\nGli autori quindi affermano che Internet fornisce un mezzo per chiunque sia connesso a Internet per rientrare in un siffatto mercato virtuale e, ancora una volta, raggiungere un tale livello di comunicazione tra le persone. Questo, nell'era dei mass media, prima di Internet, non era possibile (tesi 6).\nLa capacit\u00e0 di Internet di collegare ulteriori informazioni -informazioni che potrebbero esistere al di l\u00e0 della gerarchia formale nella struttura organizzativa o di materiale pubblicato da tale organizzazione- agisce come un mezzo per sovvertire o aggirare le gerarchie formali.\nLa stessa tecnologia che collega le persone nei mercati al di fuori delle organizzazioni, sta connettendo anche i lavoratori all'interno delle organizzazioni stesse (tesi 8). Gli autori suggeriscono che queste reti, attraverso le conversazioni in atto, creano un mercato ed un consumatore pi\u00f9 informati (tesi 9). L'informazione disponibile sul mercato \u00e8 superiore a quella a disposizione delle organizzazioni stesse (tesi 10-12).\nAttraverso la tesi rimanenti, quindi, gli autori esaminano l'impatto che tali grandi cambiamenti avranno sulle organizzazioni e come, a loro volta, le organizzazioni dovranno rispondere all'evoluzione del mercato per rimanere vitali.\nCon l'emergere del mercato virtuale, gli autori indicano che le aziende avranno l'onere di partecipare alla conversazione del mercato (tesi 25) e di farlo in un modo che si collega con la 'voce' del nuovo mercato (tesi 14-16) o rischieranno di diventare insignificanti (tesi 16).\nGli autori elencano quindi una serie di tesi riguardanti l'approccio che, secondo loro, le organizzazioni dovranno adottare per poter entrare con successo nel nuovo mercato (tesi 26), poich\u00e9 sostengono che chi \u00e8 all'interno del nuovo mercato non risponder\u00e0 pi\u00f9 alla comunicazione sui mass-media dato che tale comunicazione non \u00e8 'autentica' (tesi 33).\nEsplorando pi\u00f9 a fondo l'impatto delle intranet all'interno delle organizzazioni, le tesi dalla 41 alla 52 forniscono dettagli sul sovvertimento della gerarchia inizialmente indicato come tesi 7. Quando implementate correttamente (tesi 44-46), si suggerisce che tali intranet ristabiliscono la vera comunicazione tra i dipendenti in parallelo con l'impatto di Internet sul mercato (tesi 48) e questo porter\u00e0 a una 'struttura organizzativa ipertestuale' all'interno dell'organizzazione, che prender\u00e0 il posto (o sar\u00e0 utilizzato in sostituzione) dell'organigramma formale (tesi 50).\nSecondo il Manifesto, l'ideale \u00e8 che il mercato in rete sia collegato alla rete intranet in modo da permettere la pi\u00f9 completa comunicazione tra coloro che vivono nel mercato e coloro che stanno all'interno dell'azienda stessa (tesi 53). \nL'ottenimento di questo livello di comunicazione viene ostacolato dalla imposizione delle 'strutture di comando e controllo' (tesi 54-58), ma, in definitiva, le organizzazioni dovranno consentire questo livello di comunicazione per continuare ad esistere quando il nuovo mercato non risponder\u00e0 pi\u00f9 alla 'voce da mass-media' dell'organizzazione (tesi 59-71)\nLe Tesi dalla 72 alla 95 hanno lo scopo di individuare le aspettative (tesi 76, 77, 78, 95) e i cambiamenti (tesi 72) all'interno del nuovo mercato e come tali aspettative e cambiamenti richiederanno un corrispondente cambiamento da parte delle organizzazioni (tesi 79, 84, 91, 92, 94).\nLa tecnologia per facilitare la comunicazione.\nGli autori indicano che Internet ha fornito nuovi mezzi di comunicazione per i mercati e le organizzazioni. Le tecnologie elencate all'interno del libro e utilizzate come esempi dello stile di comunicazione validi sono:\nLe pi\u00f9 recenti tecnologie (come blog e wiki) potrebbero essere aggiunte alla lista. D'altronde, secondo il manifesto, \u00e8 all'interno delle nuove conversazioni abilitate da Internet che il nuovo mercato si \u00e8 unito in conversazione con i dipendenti in rete.\nL'impatto di Internet e le aspettative del Manifesto.\nNon c'\u00e8 dubbio che Internet ha cambiato il modo di comunicare in tutto il mondo, se il mondo \u00e8 cambiato esattamente come denuncia 'il Cluetrain Manifesto' per\u00f2 \u00e8 un'altra cosa. Ci sono certamente nuovi modi di comunicare, in alcuni casi le imprese ne hanno beneficiato e in altri sono state ferite gravemente.\n\u00c8 tuttavia da dimostrare se gli esseri umani hanno guadagnato il tipo di potere attribuibile ad essi quando parlano 'uomo a uomo' attraverso Internet. Alcuni blogger hanno conquistato le luci della ribalta di volta in volta, proprio come hanno fatto i proponenti con il 'Cluetrain', e forse si pu\u00f2 essere sulla strada giusta, ma non \u00e8 esattamente ci\u00f2 che hanno dichiarato nel manifesto.\nPer il 'Cluetrain Manifesto' era fondamentale la premessa che Internet ha fornito un forum nuovo e unico per la comunicazione, cosa che potrebbe mutare definitivamente la natura della comunicazione d'impresa e del marketing. In sostanza, il cambiamento fondamentale per questo testo consiste nell'abbattere le barriere aziendali e dare vita ad una conversazione tra coloro che sono all'interno e chi \u00e8 al di fuori di una azienda -il marketing online sarebbe pi\u00f9 vicino al mantenimento di conversazioni con le persone piuttosto che una trasmissione di tipo broadcast di mezze verit\u00e0 sui prodotti e sui servizi.\nGli autori del manifesto hanno suggerito che un tale spostamento avverrebbe attraverso modifiche sostanziali e pervasive nelle modalit\u00e0 attuali di interazione tra azienda e consumatori. La comunicazione di business dovrebbe trasformarsi dalle dichiarazioni di mission e dai mezzi di comunicazione di marketing rivolte a segmenti di consumatori verso dialoghi e conversazioni aperte tra imprese e consumatori.\nDalla pubblicazione del testo, tuttavia, alcuni affermano che l'uso del marketing dei mass-media non si \u00e8 sostanzialmente spostato all'interno delle organizzazioni dal suo ruolo di principale mezzo di comunicazione con i consumatori. La pubblicit\u00e0 su Internet \u00e8 cresciuta negli anni successivi, ma rimane, in alcuni casi, una versione online dello stesso stile del \"mass-media marketing\".\nSebbene un certo numero di aziende abbia mirato ad ottenere una personalizzazione del materiale di marketing fino a rivolgersi a singoli individui, in molti casi questa rimane un dialogo unidirezionale che \u00e8 l'antitesi di ci\u00f2 che gli autori propongono come ideale.\nTuttavia, vi \u00e8 una innegabile profonda trasformazione in atto con aziende che iniziano a tendere la mano e chiedono di partecipare alle conversazioni, guadagnandosi il diritto di parlare con i cittadini e non soltanto aspettarselo.\n\u00c8 improbabile che gli autori del Manifesto abbiano previsto i tempi esatti di tutti gli aspetti e la popolarit\u00e0, i livelli di impegno e di accettazione della comunicazione commerciale continuer\u00e0 ad essere limitata fino ad una maggiore applicazione dei principi del Manifesto.\nAccettazione.\nDurante il culmine del 'Cluetrain Internet buzz' ci sono stati sia dei sostenitori sia degli oppositori che hanno esposto online il loro punto di vista. In alcuni casi, la conversazione generata dal sito web del 'Cluetrain Manifesto' \u00e8 stata considerata quasi un argomento religioso. Davvero degni di nota, i critici pi\u00f9 tecnici, abili nella costruzione di siti web, nella scrittura di blog e nel farsi ascoltare su Internet, sono stati spesso i sostenitori pi\u00f9 accaniti.\nAlcuni oppositori hanno sostenuto che i concetti del 'Cluetrain' sono un mero fenomeno di culto. Per esempio, John C. Dvorak in \"PC Magazine:\" \nGli oppositori al concetto di 'Cluetrain' indicano il fatto che Internet non pu\u00f2 essere concepita in modo unitario come \"una conversazione\" o che l'attivit\u00e0 umana online non pu\u00f2 essere cos\u00ec semplicemente compattata nella nozione di 'conversazione'. Pu\u00f2 essere vero che ci sono alcune conversazioni online, ma piuttosto, sembrerebbe che Internet possa essere meglio descritta come un luogo caotico con lo spam che scorre attraverso le sue vene, filtri che manipolano la visualizzazione dei siti web, email, blog e altre forme di comunicazione, rumore e alcune voci umane ascoltate al di sopra del mormorio e della confusione.\nIl 30 aprile 2009, Andrew Cherwenka in \"The Huffington Post:\" ha detto: \"Purtroppo, in molti aspetti chiave, \u00e8 ancora \"business as usual\"\".\nIl 22 maggio 2009, ha scritto che le idee all'interno del Cluetrain Manifesto sono esagerate e il marketing delle conversazioni \"\u00e8 solo un altro canale, piuttosto che una rivoluzione\"."}
{"id": "2886678", "revid": "1272592", "url": "https://it.wikipedia.org/wiki?curid=2886678", "title": "James Warren", "text": "Biografia.\nInfanzia e studi.\nJames Warren nacque a Bristol il 25 agosto 1951 e crebbe nella citt\u00e0 di Bath, nella regione inglese del Sud Ovest, dove si iscrisse alla facolt\u00e0 di Filosofia.\n1969-1975: James Warren e gli Stackridge.\nJames Warren conobbe Jim \"Crun\" Walter ed Andy Davis nel 1969 a Bristol, quando gi\u00e0 suonavano assieme nella blues band Griptight Thynne, rispondendo ad un annuncio per la formazione di un nuovo gruppo musicale di matrice folk rock. Nacque un sodalizio tra Warren e Davis, che divennero cos\u00ec gli autori dei brani della band che venne chiamata prima Stackridge Lemon, e poi con il nome definitivo di Stackridge. La band inizi\u00f2 a crearsi un proprio pubblico affezionato anche grazie ai bizzarri concerti fatti di strani costumi, di coperchi della spazzatura usati come percussioni, dell'uso pionieristico del flauto e del violino e delle ironiche e sconclusionate storielle introduttive dello stesso Warren. Con l'intensificarsi dell'attivit\u00e0 concertistica la band firma con la MCA Records e realizza il primo omonimo album nel 1971 che vedeva 4 canzoni scritte dallo stesso Warren e 3 assieme a Davis, divenendo cos\u00ec la voce principale del gruppo. All'album seguirono due singoli ed una tourn\u00e9e con gli Wishbone Ash.\nNel 1972 gli Stackridge pubblicarono poi \"Friendliness\" (MCA Records) che vedeva cinque canzoni (inclusa la title track in due parti) di Warren e tre composizioni di Walter/Davis. Il tour di promozione dell'album li vedeva poi con i loro amici Pigsty Hill Orchestra.\nGli Stackridge erano allora conosciuti anche per la loro fissazione con i Beatles, che li port\u00f2 a scegliere la produzione di George Martin per il loro terzo album intitolato \"The Man in the Bowler Hat\" (MCA Records, 1974), generando per\u00f2 una frattura tra i suoi componenti che port\u00f2 alla fuoriuscita di James Warren di l\u00ec a poco, che torn\u00f2 cos\u00ec a Bath per finire gli studi di filosofia.\n1979-1981: James Warren &amp; the Korgis.\nJames Warren non smise comunque di suonare, mantenendo anche i rapporti con Andy Davis, a cui mandava spesso proprie registrazioni. Nel 1979 James Warren ed Andy Davis tornarono cos\u00ec a suonare assieme come duo nella nuova band chiamata The Korgis, iniziando a sperimentare con la musica elettronica grazie ad un Fairlight CMI prestatogli dall'amico Peter Gabriel e divenendo una delle prime band di stampo synth-pop. Registrarono il loro primo album a casa dell'amico David Lord. La band firm\u00f2 cos\u00ec per l'etichetta pop di Nick e Tim Heath chiamata Rialto realizzando fin da subito l'omonimo album del 1979, a cui seguirono i singoli \"Young 'N' Russian\", \"I Just Can't Help It\" ed \"If I Had You\", che gi\u00e0 divenne una hit. Ma fu con l'omonimo singolo dell'album successivo \"Dumb Waiters\" (Rialto, 1980) che la band raggiunse il terzo posto della Billboard Hot 100, e poi con il successivo \"Everybody's Got to Learn Sometime\" che raggiunse la Top 5.\nIl terzo album dei The Korgis era invece intitolato \"Sticky George\" (Rialto, 1981), e vedeva anche alcuni singoli usciti con il nome \"James Warren and the Korgis\".\n1985-1994: \"Burning Questions\".\nNel 1985 James Warren scrisse il suo album solista che uscir\u00e0 l'anno dopo per la piccola etichetta svedese Sonet con il titolo \"Burning Questions\". L'album confermava il sodalizio con Andy Davis, che in pi\u00f9 brani risulta essere il co-autore, mettendo anche i cosi su tre tracce. L'album, pur presentando un certo numero di ottimi brani da hit figli del loro tempo, non ottenne il successo sperato a causa della mancanza di promozione. \"Burning Questions\" viene comunque considerato dalla critica come una delle migliori produzioni di James Warren. Dall'album vennero estratti i singoli \"It Won't Be The Same Old Place\" e \"They Don't Believe In Magic\". Oltre alla tourn\u00e9e solista, segu\u00ec anche un tour assieme ai Tears For Fears.\nNel 1987 pubblic\u00f2 il singolo \"How Did You Know\" (Sonet), che ottenne un discreto successo in patria.\nTra il 1990 ed il 1993 riform\u00f2 The Korgis per realizzare l'album \"This World's for Everyone\" pubblicato per la francese JBM.\n1995-2010: \"Jim's Easy Listening Album\" e poi le reunion.\nNel 1995 James Warren compose \"Jim's Special Edition Easy Listening Christmas Album\". Inizialmente destinato ad essere un dono per amici ed estimatori, l'album divenne in seguito una rarit\u00e0 molto ricercata dai fan del cantautore inglese, tanto che Warren lo autoprodusse nel 1999 con la propria etichetta chiamata DAP Records. L'operazione port\u00f2 poi alla realizzazione dell'album \"Jim's Easy Listening Album\", pubblicato dalla Angel Air nel 2006.\nNel frattempo nel 2005 aveva riunito The Korgis per pubblicare prima il disco \"Umplugged\" (Angel Air, 2006) e poi \"Folk &amp; Pop Classics\" (Angel Air, 2007). Nel 2008 si riunirono invece gli Stackridge per realizzare prima l'album \"The Forbidden City\" (Angel Air Records, 2008) e poi \"A Victory For Common Sense\" (Helium, 2009).\n2011-in poi: The Meanies e poi \"Innocent Bystanders\".\nNel 2013 James Warren assieme agli ex membri dei Graduate Andy Marsden e John Baker, all'ex Stackridge Glenn Tommey ed a Martyn Sheppard, danno vita al supergruppo The Meanies, pubblicando cos\u00ec l'album \"Cover Their Tracks\" (Angel Air, 2014).\nFu poi del 2017 l'album \"Innocent Bystanders\" (Angel Air), in cui Warren prosegue il suo percorso su sonorit\u00e0 pop e melodie orecchiabili. Nell'album spiccano brani come \"That\u2019s What You Do To Me\" e \"Have You Seen The Colours?\"."}
{"id": "2886679", "revid": "1573940", "url": "https://it.wikipedia.org/wiki?curid=2886679", "title": "Lysmata debelius", "text": "Lysmata debelius \u00e8 un crostaceo d'acqua marina appartenente alla famiglia Hippolytidae.\nDistribuzione e habitat.\nQuesto piccolo \"Lysmata\" \u00e8 presente nel Mar dei Caraibi, nell'Oceano Indiano e nell'Oceano Pacifico.\nAbita principalmente le barriere coralline, preferendo temperature comprese tra i 24\u00b0 e i 27\u00b0, ed una densit\u00e0 che oscilla tra 1022 e 1024.\nDescrizione.\nIl corpo \u00e8 robusto, di color rosso fuoco con alcune macchie bianche simili ad ocelli. Nella parte anteriore \u00e8 dotato di tre coppie di antenne bianche e lunghe, elastiche ed estremamente sensibili. La coda \u00e8 a ventaglio, abbastanza ampia. Raggiunge una dimensione massima di 5 centimetri.\nComportamento.\nA differenza di altri gamberetti pulitori, \"Lysmata debelius\" predilige la vita di coppia, e nel periodo della riproduzione gli esemplari maschi, molto focosi, inseguono continuamente le femmine risultando a volte pericolosi sino al punto di ucciderle.\nAlimentazione.\n\"L. debelius\" \u00e8 un animale onnivoro, si nutre di tutto ci\u00f2 che trova sul fondo o negli interstizi delle madrepore. Il suo alimento principale consiste nei piccoli parassiti che infestano la pelle, le branchie ed i denti dei pesci, ma al contrario di \"L. amboinensis\" \u00e8 molto timido e pauroso, ed \u00e8 assai raro vederlo di giorno intento a tale occupazione.\nAcquariofilia.\nQuesto crostaceo \u00e8 pescato unicamente per la sua alta richiesta nel campo dell'acquariofilia. In cattivit\u00e0 \u00e8 un animale dall'allevamento medio-semplice, non ha particolari esigenze per quanto riguarda i valori chimici dell'acqua ed \u00e8 perfetto per acquari marini o di barriera. Spesso \u00e8 acquistato come rimedio naturale contro alcuni parassiti che infestano la pelle dei pesci, di cui il gamberetto si nutre."}
{"id": "2886680", "revid": "767487", "url": "https://it.wikipedia.org/wiki?curid=2886680", "title": "Jos\u00e9 Augusto Brand\u00e3o", "text": "Carriera.\nIn carriera, Brand\u00e3o gioc\u00f2 per varie squadre squadre brasiliane come il Portuguesa e il Corinthians, con il quale ottenne vari successi.\nCon la Nazionale brasiliana disput\u00f2 il Campionato mondiale di calcio 1938."}
{"id": "2886689", "revid": "122322119", "url": "https://it.wikipedia.org/wiki?curid=2886689", "title": "Metro 2033 (romanzo)", "text": "Metro 2033 (\"\") \u00e8 un romanzo fantascientifico post apocalittico dello scrittore russo Dmitrij Gluchovskij, pubblicato su internet nel 2002 e in edizione cartacea nel 2005.\nStoria editoriale.\nIl romanzo \u00e8 stato concepito dall'autore durante le molte ore trascorse nella metropolitana di Mosca frequentata sin da bambino quando doveva spostarsi sulle sue linee per raggiungere la scuola. Terminata la prima stesura del libro, rifiutata dagli editori, Gluchovskij la pubblic\u00f2 su un sito amatoriale, da dove era scaricabile gratuitamente. La prima bozza \u00e8 stata modificata grazie ai contributi e ai suggerimenti degli utenti nel corso di tre anni e, dopo questo ampliamento collaborativo, nel 2005 \u00e8 stata pubblicata da un editore, pur mantenendo disponibile in rete la versione gratuita.\n\u00c8 stato tradotto in 35 lingue; l'edizione italiana \u00e8 del 2010 e nello stesso anno ne \u00e8 stato tratto l'omonimo videogioco.\nTrama.\nNel 2033 la metropolitana di Mosca \u00e8 diventata il rifugio degli ultimi sopravvissuti moscoviti scampati a una guerra atomica scoppiata circa vent'anni prima. Il mondo in superficie, straziato dall'inverno nucleare, \u00e8 ridotto a un cumulo di macerie e non si hanno notizie sulla sorte del resto dell'umanit\u00e0. Si \u00e8 evoluta una nuova societ\u00e0 sotterranea, riaggregata nei diversi tunnel e stazioni della linea della metropolitana. I rari e pericolosi collegamenti con l'esterno, alla ricerca di materiale e risorse utili, sono garantiti dai coraggiosi \"Stalker\". Nei tunnel sotterranei si muovono creature mutanti, strane e misteriose presenze che mettono costantemente in pericolo la vita dei sopravvissuti.\nIn questo quadro si muove il protagonista, Artyom, poco pi\u00f9 che ventenne e venuto al mondo subito prima della guerra; il giovane vive con il patrigno, lo \"zio\" Sasha nella stazione VDNKh insieme ai suoi compagni. Il padre di Artyom \u00e8 morto durante il conflitto nucleare e la madre uccisa da un'invasione di ratti alla stazione Timirjazevskaja: poco prima di essere sopraffatta dai topi la donna era riuscita ad affidare il figlio di cinque anni a uno sconosciuto, Sasha, che lo aveva portato in salvo e quindi adottato. La stazione VDNKh \u00e8 costantemente in pericolo, assediata dai \"Tetri\", orrendi mutanti antropomorfi infiltratisi nelle gallerie. Dopo uno dei tanti attacchi alla stazione arriva un soldato, Hunter, impegnato nella ricerca di un modo per annientare i Tetri e per distruggere il loro luogo di provenienza. Prima di lasciare la VDNKh Hunter chiede ad Artyom, qualora non fosse tornato entro tre giorni, di andare alla Polis, un importante e florido crocicchio di pi\u00f9 stazioni, per avvertire gli abitanti della minaccia. La Polis infatti rappresenta uno dei pochi presidi bene organizzati non in preda all'anarchia e al degrado. Artyom accetta l'incarico non solo perch\u00e9 preoccupato per la sorte della stazione ma anche perch\u00e9 si ritiene il responsabile dell'invasione mutante, avendo lasciata aperta, tempo prima, una delle porte blindate della metropolitana durante la sua unica e avventata sortita all'esterno. Trascorsi i tre giorni Hunter non fa ritorno alla stazione, quindi Artyom si mette in viaggio verso l'anello interno della metropolitana per raggiungere la Polis: inizialmente si unisce a una carovana che deve portare aiuti umanitari a una stazione poco pi\u00f9 a sud, viaggiando assieme al comandante della spedizione, Kirill, una guardia, e il suo migliore amico Zhenya. Incontrano subito le prime difficolt\u00e0: mentre attraversano una galleria, tutti tranne Artyom, odono dei suoni che li fanno cadere in preda alle allucinazioni e svenire; solo Artyom sembra immune ai misteriosi suoni e riesce a salvare tutti gli uomini della carovana arrivando a destinazione.\nAll'insaputa degli altri, Artyom accetta la proposta di Bourbon, un commerciante che, avendo appreso che il giovane \u00e8 immune a quei suoni, gli chiede di aiutarlo ad attraversare un tratto di galleria tra la stazione Prospekt Mira e la Sukharevskaya, anch'essa infestata. Armi in pugno si avviano nel buio ma ben presto Bourbon inizia a fare discorsi sconclusionati per poi cadere a terra morto. Artyom riesce con difficolt\u00e0 a raggiungere la stazione successiva dove fa la conoscenza di Khan, un personaggio misterioso e temuto da tutti che gli racconta di aver visto in sogno un uomo vestito di bianco, forse lo stesso Hunter, che gli ha chiesto di aiutare il giovane a portare a termine la missione assegnata. Insieme a un gruppo di persone Khan e Artyom si mettono in viaggio per la Kitay-Gorod; lungo il cammino il gruppo viene attaccato da un'oscura entit\u00e0. Artyom riesce a sopravvivere solo grazie all'intervento di Khan. Arrivati alla Kitai-Gorod, Artyom perde di vista Khan dopo un'incursione di banditi e nella fuga fa la conoscenza di un vecchio, Mikhail Porfirovich, che accompagna il giovane nipote, Vanechka, incapace di parlare e con dei gravi problemi psichici. Dopo aver attraversato insieme stazioni pericolose piene di ladri e assassini giungono alla stazione Pushkinskaya su cui spadroneggia un gruppo di neo-nazisti che uccidono il giovane ritardato. Artyom sconvolto uccide a sua volta l'assassino e per tale azione viene imprigionato e condannato a morte. Picchiato duramente, in stato di incoscienza, ha la visione di Hunter che lo sta liberando. Risvegliatosi e condotto in una galleria per l'esecuzione, viene salvato da un gruppo di combattenti. Svenuto nuovamente si risveglia su un carrello a motore guidato dai suoi salvatori lungo i binari della metropolitana. Scopre di essere stato salvato all'ultimo minuto dagli uomini della brigata \"Che Guevara\" avversari dei nazisti che gli indicano la strada verso la Polis.\nNella stazione Paveletskaya Artyom conosce Mark che lo convince a scommettere sul suo topo in una gara di ratti. La vincita gli avrebbe potuto far ottenere il visto d'ingresso per attraversare le stazioni dell'Anello, la linea circolare pi\u00f9 interna del sistema metropolitano e raggiungere quindi la Polis. La scommessa viene persa e Artyom viene imprigionato e, per ripagare il debito, assegnato alla pulizia delle latrine della stazione per un intero anno insieme al suo avventato socio. Dopo alcuni giorni di infernale lavoro, il giovane riesce a distogliere da lui l'attenzione dei sorveglianti e a scappare. Raggiunta la stazione di Serpukhovskaya, governata da una setta di religiosi, viene avvicinato da un uomo, Timothy, che lo vorrebbe convertire e lo invita ad una funzione religiosa di testimoni di Geova. Il giovane fugge ancora e giunge nella Polyanka, stazione creduta disabitata. Qui ha un onirico colloquio con due personaggi misteriosi che gli spiegano che il destino governa le vite di ciascuno e lo incitano a proseguire il suo viaggio verso la meta. Artyom riesce ad arrivare alla Polis, dove comunica la situazione della VDNKh al Colonnello Melnik, stimato stalker. Dopo aver riassunto la situazione al consiglio, formato da militari e da bramini, questo decide di non aiutare la VDNKh offrendogli tuttavia la possibilit\u00e0 di salvarla salendo in superficie per cercare un particolare e misterioso libro tra la raccolta della vastissima biblioteca Lenin. I bramini infatti hanno intravisto in Artyom capacit\u00e0 eccezionali fidando in lui per ottenere il leggendario libro che avrebbe rivelato il destino dell'umanit\u00e0. In cambio affidano a Daniel, un giovane bramino con cui Artyom aveva stretto amicizia, un biglietto contenente dei suggerimenti contro i Tetri che gli sarebbe stato dato in cambio del libro, qualora ritrovato. Artyom, Melnik, Daniel e un altro stalker di nome Dieci, si dirigono alla biblioteca uscendo all'esterno ma qui vengono attaccati dai cosiddetti \"bibliotecari\", animali mutanti feroci e con fattezze simili a scimmie. Mentre Melnik e l'altro Stalker li tengono occupati, Artyom e Daniel vanno in cerca del libro negli immensi archivi.\nLa ricerca tra milioni di libri \u00e8 infruttuosa e Daniel viene ucciso dai mostri e quando Artyom torna dagli stalker rimasti in retroguardia, trova Melnik impegnato a soccorrere Dieci ferito da un bibliotecario. Melnik \u00e8 convinto che i bramini avrebbero punito Artyom per la sua infruttuosa ricerca e gli consiglia di rientrare nella metropolitana da un altro ingresso non sorvegliato dai bramini indicandogli la strada alternativa attraverso la superficie contaminata e devastata. Artyom, dopo essere stato aggredito nuovamente dai mostri che abitano in superficie, \u00e8 costretto a nascondersi in un condominio dove, in un appartamento, trova in un libro illustrato una foto di una donna con un bambino con la scritta \"il piccolo Artyom a due anni e mezzo\". Il giovane \u00e8 convinto che la donna possa essere sua madre, di cui non ricorda il volto, e commosso conserva il libro e la foto con l'intenzione di mostrarla al patrigno per avere conferma dell'identit\u00e0 della donna. Nonostante successivi attacchi dei bibliotecari, messi in fuga da un enorme mostro volante, riesce a raggiungere l'ingresso della metropolitana trovando per\u00f2 la porta sbarrata. A corto di munizioni viene salvato in extremis da Melnik che, rientrato nella metro da un'altra stazione, sentite dall'interno le urla di aiuto di Artyom, gli apre la porta e lo trascina dentro la stazione.\nDurante l'attacco dei bibliotecari Daniel, prima di morire, aveva comunque consegnato all'amico il biglietto sul quale era indicata la posizione di una base missilistica ancora attiva, utilizzabile per attaccare i Tetri e distruggerli. L'unica via per raggiungere la struttura militare \u00e8 attraverso la mitica Metro 2, la linea metropolitana segreta a disposizione dai dirigenti russi in caso di guerra. L'attivazione dei missili sarebbe stato compito di un ex militare di nome Anton. Durante le fasi preparatorie, il figlio di Anton, Oleg, scompare in una galleria tristemente famosa a causa di numerose analoghe sparizioni. Durante la ricerca Artyom e Anton cadono in trappola e catturati dai rapitori membri di una trib\u00f9, i \"figli del verme\". I due vengono salvati da Melnik che irrompe tra le gallerie con altri soldati, recuperando anche il giovane Oleg e ingaggiando una dura battaglia contro i selvaggi. Durante la fuga il gruppo trova l'ingresso per la Metro 2 e attraverso le sue gallerie arrivano nelle viscere del Cremlino, contaminato da armi chimiche e biologiche. Nel palazzo una massa informe, probabilmente una delle armi chimiche lanciate sull'edificio, risucchia un soldato e Oleg. Fortunatamente gli altri riescono a fuggire. Dopo essersi divisi, Artyom e un soldato di nome Ulman si mettono in cammino per raggiungere la Prospekt Mira dove si trova un amico di Ulman di nome Pavel che avrebbe potuto aiutarli ad attivare la batteria missilistica. Artyom approfitta del viaggio per tornare alla VDNKh dove trova una situazione disperata: la stazione \u00e8 quasi del tutto abbandonata e a presidiarla sono rimasti solo i suoi difensori, tra cui Kirill con un braccio rotto, che ogni giorno tentano di respingere gli attacchi dai Tetri, sempre pi\u00f9 forti. Zhenya, il migliore amico di Artyom, \u00e8 morto e le perdite umane sono ingenti. Artyom viene a saper dal suo patrigno che i Tetri usano il loro ululato per far impazzire le persone, e lo saluta con affetto per l'ultima volta. La VDNKh e i suoi difensori infatti sono condannati poich\u00e9 le stazioni pi\u00f9 a sud avevano deciso di far saltare le gallerie di collegamento per impedire gli attacchi dei Tetri. Artyom approfitta dell'incontro per mostrare a Sasha la foto trovata tra le pagine del libro chiedendogli se riconoscesse nella foto la stessa donna che, prima di morire uccisa dai topi, lo aveva affidato a lui. Sasha dispiaciuto afferma di non essere in grado di ricordare il volto della madre di Artyom.\nIl giovane su ordine di Melnik sale in superficie per fornire alla postazione missilistica le esatte coordinate per colpire la base dei Tetri; l'attacco di un mostro alato lo costringe a rifugiarsi in un piccolo rifugio al cui interno trova il corpo mummificato di una donna e per tutta la stanza il diario dei suoi ultimi momenti di vita. Ulman e Pavel si uniscono al protagonista e insieme raggiungono una torre da cui guidare i missili verso il nido in cui nascono i Tetri. In quel momento, un istante prima dell'esplosione dei missili, i Tetri si mettono in contatto telepatico con Artyom, scelto come interlocutore per le sue latenti doti paranormali. Il giovane capisce troppo tardi che i mutanti in realt\u00e0 stavano cercando di contattare gli umani per collaborare insieme nella ricostruzione della civilt\u00e0 ma, attaccati, erano stati costretti a difendersi. I fortunosi salvataggi di Artyom erano stati orchestrati dai Tetri, convinti che solo la sopravvivenza del giovane avrebbe consentito un collegamento tra le due razze. I missili centrano il bersaglio e Artyom, sconvolto, si incammina verso le rovine della sua stazione, colpita anch'essa dai missili, togliendosi la maschera antigas nonostante le grida di Pavel e Ulman."}
{"id": "2886695", "revid": "112875418", "url": "https://it.wikipedia.org/wiki?curid=2886695", "title": "Provincia di Tempio", "text": "La provincia di Tempio o della Gallura era un ente locale del Regno di Sardegna. Secondo la struttura amministrativa sabauda preunitaria, corrispondeva a un livello intermedio tra la divisione e i mandamenti. Con il decreto Rattazzi del 1859, assunse il nuovo nome di circondario di Tempio, e in tale veste esistette fino al 1927.\nStoria.\nNascita dell'istituzione.\nL'origine della provincia risale al regio editto del 4 maggio 1807 con il quale, dopo l'annessione del Regno di Sardegna al Piemonte, l'isola \u00e8 stata divisa in quindici prefetture (Sassari, Alghero, Tempio, Ozieri, Bono, Nuoro, Bosa, Laconi, Oristano, Tortol\u00ec, Sorgono, Mandas, Villacidro, Iglesias e Cagliari).\nLa prefettura di Tempio comprendeva le regioni storico-geografiche della Gallura e dell'Anglona, ricalcando grosso modo i confini della diocesi di Ampurias e Civita.\nNel 1821 Carlo Alberto riduce il numero delle province a dieci (Sassari, Alghero, Ozieri, Nuoro, Cuglieri, Busachi, Lanusei, Isili, Iglesias e Cagliari) e la Gallura viene accorpata alla provincia di Ozieri. Le province sarde diventano undici nel 1833 quando viene istituita la nuova \"provincia Gallura\" con capoluogo a Tempio. Con editto del 27 giugno 1837 Tempio diviene anche sede di uno dei sette \"tribunali di prefettura\" dell'isola (Sassari, Tempio, Nuoro, Lanusei, Oristano, Isili e Cagliari).\nNel 1848 a seguito della \"fusione\" del Regno di Sardegna con gli Stati piemontesi della terraferma e della legge sabauda n.807 del 7 ottobre 1848 \"sull'amministrazione comunale e divisionale\" la Sardegna viene ripartita in tre divisioni (Cagliari, Sassari e Nuoro) e undici province (ricalcanti i confini di quelle precedenti) e la provincia di Gallura viene rinominata in \"Provincia di Tempio\".\nLa provincia, avente come capoluogo Tempio, con una superficie di 2.145 km\u00b2, faceva parte della Divisione di Sassari del Regno di Sardegna ed era suddivisa nei seguenti mandamenti:\nLa legge Rattazzi ed il nuovo circondario di Tempio.\nLa legge Rattazzi, anche nota come regio decreto numero 3702 del 23 ottobre 1859, riorganizz\u00f2 l'organizzazione amministrativa del Regno, ridenominando come province le divisioni, e come circondari le vecchie province."}
{"id": "2886699", "revid": "709565", "url": "https://it.wikipedia.org/wiki?curid=2886699", "title": "Ercole e Anteo (Antonio del Pollaiolo Uffizi)", "text": "Ercole e Anteo \u00e8 un piccolo dipinto a tempera grassa su tavola (16x9 cm) di Antonio del Pollaiolo, databile al 1475 circa e conservato nella Galleria degli Uffizi a Firenze.\nStoria.\nL'opera, che riprende il tema classico delle fatiche di Ercole, \u00e8 accoppiata all'analogo \"Ercole e l'idra\", sempre agli Uffizi. Molto controverso \u00e8 il tema della datazione dell'opera. Si possiede infatti la documentazione di tre tele quadrate sul tema delle \"fatiche\" di Antonio e Piero del Pollaiolo, commissionate da Piero de' Medici, ricordate in una lettera di Antonio a Gentil Virginio Orsini del 13 luglio 1494 opere di trent'anni prima e citate nell'inventario di Palazzo Medici dopo la morte di Lorenzo il Magnifico, ma dopo un'ultima menzione da parte di Raffaello Borghini nel \"Riposo\" (1584) risultano perdute.\nLe due tavolette degli Uffizi potrebbero essere state due bozzetti o copie delle tele (Ettlinger) o opere a s\u00e9 stanti, eseguite magari per i Medici, da mettere in relazione con il bronzetto di analogo soggetto al Bargello commissionato da Lorenzo verso il 1475.\nIn quest'opera si leggono influssi dell'Accademia neoplatonica legati alla rilettura dei miti classici in chiave filosofica cristiana e al mito della rievocazione dell'antico come testimonianza di un'armonia estetica perduta. Lo stesso tema dell'eroe che vince le avversit\u00e0 unendo le qualit\u00e0 intellettuali e fisiche incarnava un ideale umanistico e anche la nudit\u00e0 dei protagonisti rimanda al mondo antico.\nLe due tavolette sono ricordate per la prima volta nel 1609 in un inventario di casa Gondi a Firenze, unite come in un dittico a libro. Non \u00e8 detto che questa sistemazione fosse originaria, anche per la diversa linea d'orizzonte delle due scene, ma sicuramente le opere erano destinate a una visione ravvicinata, per le piccole dimensioni e la ricchezza di dettagli minuti. Forse fecero parte della decorazione di uno studiolo privato.\nTrafugate entrambe durante la seconda guerra mondiale, vennero recuperate da Rodolfo Siviero a Los Angeles nel 1963. Vennero restaurate nel 1991.\nDescrizione e stile.\nSecondo la mitologia greca, Ercole si trov\u00f2 a dover lottare nel deserto libico contro il gigante Anteo, figlio di Poseidone, dio del mare, e di Gea, dea della terra. Anteo era solito sfidare tutti i passanti per ucciderli e collezionarne i teschi, aiutato dall'invincibile forza che gli dava la madre terra al semplice contatto. Per batterlo Ercole fu quindi costretto a sollevarlo, privandolo della sua fonte di forza e riducendolo a un semplice uomo, che fu poi facile schiantare in aria. Il bronzetto mostra il momento il cui Ercole, riconoscibile per il mantello della leont\u00e9 mollemente adagiato sui fianchi, ha sollevato Anteo, cingendolo con forza alla vita, e questi cerca di divincolarsi disperatamente irrompendo in un grido che preannuncia la sua imminente sconfitta.\nL'impresa dell'eroe era letta dai neoplatonici come simbolo della lotta tra un principio superiore ed uno inferiore, secondo l'idea di una continua tensione dell'animo umano, sospeso tra virt\u00f9 e vizi; l'uomo in pratica era tendenzialmente rivolto verso il bene, ma incapace di conseguire la perfezione e spesso insediato dal pericolo di ricadere verso l'irrazionalit\u00e0 dettata dall'istinto; da questa consapevolezza dei propri limiti deriva perci\u00f2 il dramma esistenziale dell'uomo neoplatonico, consapevole di dover rincorrere per tutta la vita una condizione apparentemente irraggiungibile.\nPollaiolo svilupp\u00f2 il soggetto ricorrendo due corpi inarcati in direzioni opposte, con gli arti e la direzione degli sguardi che generano linee di forza spezzate ad angolo acuto che si espandono poi in varie direzioni, trasmettendo il senso di movimento drammatico. La gestualit\u00e0 e le espressioni sono molto marcate, con una tensione muscolare inedita che ha il suo culmine nella marcata linea di contorno, tesa ed elastica, in cui sembra di cogliere tutto lo sforzo prorompente dello slancio. La resa anatomica \u00e8 straordinaria, curatissima nella rappresentazione dei muscoli e dei tendini.\nSecondo Roberto Longhi la linea di contorno vibrante ed energetica, che lui chiam\u00f2 linea funzionale, esalta la forza e il movimento scattante di un corpo e Antonio del Pollaiolo ne fu il massimo artefice.\nIl panorama \u00e8 ricco di dettagli, come alberelli, animaletti, piccoli edifici, ed \u00e8 visto dall'alto in modo da far giganteggiare le figure in primo piano, assolute protagoniste della scena."}
{"id": "2886708", "revid": "101175", "url": "https://it.wikipedia.org/wiki?curid=2886708", "title": "Circuito di Eastern Creek", "text": ""}
{"id": "2886717", "revid": "1543377", "url": "https://it.wikipedia.org/wiki?curid=2886717", "title": "Code Aster", "text": "Code_Aster \u00e8 un software libero di simulazione numerica dei materiali e delle strutture meccaniche, sviluppato principalmente dal dipartimento \u00abAnalyses M\u00e9caniques et Acoustiques\u00bb del servizio \"Recherche et D\u00e9veloppement\" (R&amp;D; originariamente DER) di EDF - \u00c9lectricit\u00e9 de France.\nASTER significa \u00abAnalyses des Structures et Thermo-m\u00e9canique pour des \u00c9tudes et des Recherches\u00bb. \u00c8 un software complesso, la cui realizzazione \u00e8 cominciata nel 1989, per rispondere alle necessit\u00e0 interne di EDF. \u00c8 stato reso disponibile sotto la licenza GNU GPL in ottobre 2001. Il core system \u00e8 realizzato in Fortran, e molti add-on complementari sono scritti in Python.\nHa pi\u00f9 di un milione e mezzo di righe di codice, numerosi casi di test, oltre a una enorme documentazione, scritta principalmente in francese. Le versioni stabili vengono rese pubbliche circa due volte l'anno come pacchetto per la compilazione. Queste versioni possono essere aggiornate settimanalmente con l'ultima versione di sviluppo.\n\u00c8 principalmente un finalizzatore (solver) basato sulla teoria della meccanica dei continui, che usa il metodo degli elementi finiti per risolvere diversi tipi di problemi meccanici, termici, acustici, sismici, ecc., sia lineari che non lineari.\nIl suo codice sorgente \u00e8 liberamente scaricabile dal sito del progetto. Le distribuzioni Linux principali, oltre che FreeBSD, propongono dei pacchetti binari eseguibili. Alcune versioni per Microsoft Windows sono disponibili dal sito di Code-Aster-Windows, aventi circa le stesse funzionalit\u00e0 delle versioni per Linux, anche se queste non sono certificate da EDF.\u00c8 disponibile inoltre un LiveDVD CAE Linux dedicato alla Computer-aided software engineering (CASE), Computer-aided process planning (CAPP) che include \"Code_Aster\".\nNel 2006, Code_Aster \u00e8 stato premiato come il miglior progetto libero realizzato da un grande gruppo.Il suo diretto rivale open source \u00e8 CalculiX.\nPrerequisiti.\nOccorre che siano gi\u00e0 installati i seguenti software:\nPython deve essere compilato con il supporto del modulo \"Tkinter pour Eficas\".\nTcl \u00e8 un linguaggio di script usato soprattutto da \"astk\", che fornisce un insieme di utility per la realizzazione di interfacce grafiche, necessario per la compilazione di Code_Aster.\nNumeric \u00e8 un modulo che permette una facile manipolazione di array in Python. Alcune versioni successive di Code_Aster dovrebbero utilizzare NumArray.\nSito web di Numeric : https://web.archive.org/web/20060512120000/http://www.pfdubois.com/numpy/.\nGmsh \u00e8 un software di meshing, con librerie CAD incorporate, e di post-processing rilasciato sotto licenza GPL. Produce dei reticoli liberi (triangoli, tetraedri). Gmsh viene richiesto dallo strumento post-trattamento Stanley (integrato in Code_Aster).\nSito web di Gmsh : http://www.geuz.org/gmsh.\nXMGRACE \u00e8 un software di plottaggio distribuito sotto licenza GPL; viene richiesto in modo interattivo da Stanley, lo strumento post-trattamento integrato in Code_Aster.\nSito web di Grace : http://plasma-gate.weizmann.ac.il/Grace/.\nCompatibilit\u00e0.\nCi sono diversi ambienti di pre-processing e post-processing che sono capaci di interagire e collaborare con \"Code_Aster\", creando un ambiente completo:\nAltri strumenti che usano Code Aster sono:"}
{"id": "2886720", "revid": "76963", "url": "https://it.wikipedia.org/wiki?curid=2886720", "title": "Doug Brochu", "text": "Egli \u00e8 meglio conosciuto per essere il protagonista della serie televisiva trasmessa su Disney Channel, Sonny tra le stelle, nel ruolo di \"Grady Mitchell\". \u00c8 anche un doppiatore.\nCarriera.\nFra i maggiori lavori egli \u00e8 apparso in alcune puntate di Zoey 101 e ICarly, e ha doppiato in una puntata di .\nVita personale.\nGli piace cucinare, svolgere alcuni sport e giocare ai videogiochi, sa suonare il basso elettrico, il pianoforte e il flauto."}
{"id": "2886727", "revid": "350748", "url": "https://it.wikipedia.org/wiki?curid=2886727", "title": "SDR SDRAM", "text": ""}
{"id": "2886735", "revid": "1543377", "url": "https://it.wikipedia.org/wiki?curid=2886735", "title": "Donna di Huldremose", "text": "La Donna di Huldremose \u00e8 una mummia di palude rinvenuta nel 1879 in una torbiera nelle vicinanze di Ramten, un quartiere di \u00c5rhus, Danimarca. La mummia \u00e8 conservata nel Museo Nazionale Danese di Copenaghen, ma non \u00e8 stata ancora mostrata pubblicamente. Ricostruzioni dei suoi vestiti sono visibili in diversi musei, tra questi uno \u00e8 il museo di Silkeborg.\nRitrovamento.\nIl corpo venne rinvenuto il 15 maggio 1879, durante l'estrazione della torba, da alcuni operai ingaggiati da Niels Hansen, i quali informarono subito il professore Nissen, appassionato di archeologia, il quale fece sospendere i lavori. Successivamente con la presenza dell'ufficiale giudiziario di Grenaa, un farmacista ed un ufficiale di polizia si prosegu\u00ec al recupero della mummia.\nIl corpo della donna giaceva ad una profondit\u00e0 di circa un metro nella torba, con le gambe ripiegate ed appesantita con un ramo d'albero; oltre al corpo vennero ritrovati abiti in lana e una pelle di pecora. Prima che la donna venisse gettata nella palude, il suo braccio destro venne quasi separato dal corpo.\nNissen port\u00f2 la mummia in un fienile, ove si accinse a ripulirlo utilizzando un bisturi, mentre i vestiti vennero lavati e stesi ad asciugare all'aria aperta. Questa operazione permise di conservare i vestiti apparentemente senza danni.\nL'ufficiale sanitario Steenberg scrisse una relazione al \"Museo Reale delle Antichit\u00e0 Nordiche\" di Copenaghen e promise di inviare i vestiti rinvenuti dopo il loro essiccamento. Il corpo della donna venne invece tumulato nel cimitero della chiesa di \u00d8rum. Ma il museo richiese la spedizione anche della mummia, pertanto due giorni dopo la sepoltura, la donna venne riesumata e sistemata nella camera mortuaria dell'ospedale di Grenaa. Il 4 giugno 1879 la mummia venne spedita al museo di Copenaghen tramite un battello a vapore.\nEsami sul corpo.\nLa Donna di Huldremose, al momento della morte, aveva circa 40 anni. L'esame del contenuto dello stomaco ha dimostrato che l'ultimo pasto della donna fu a base di segale e stellaria, il che suggerisce che l'ultimo pasto della donna sia stato del pane o del porridge. L'esame al radiocarbonio ha dimostrato che la donna mor\u00ec nel II secolo a.C.\nVestiario.\nLa Donna di Huldremose indossava due mantelli in pelle di pecora. Il pi\u00f9 lungo dei due, realizzato con pelli dai colori diversi, aveva il pelo rivolto verso l'esterno mentre il pi\u00f9 corto aveva il pelo rivolto verso l'interno. Il collo e la testa erano avvolti da una sciarpa di lana decorata a scacchi e tenuta ferma da uno spillo realizzato con ossa di uccello, mentre sui capelli aveva probabilmente un fazzoletto lungo circa 75cm. Le gambe erano coperte da una lunga gonna di lana, dal tessuto simile al plaid e tenuta ferma in vita da una cintura in cuoio. Non \u00e8 stata rinvenuta nessuna camicia, ma questo potrebbe indicare che l'indumento non si \u00e8 conservato nella palude, specialmente se fatto di fibre vegetali come il lino. La donna aveva con s\u00e9 anche un pettine d'osso lungo 9cm circa decorato con perle di ambra."}
{"id": "2886740", "revid": "834", "url": "https://it.wikipedia.org/wiki?curid=2886740", "title": "Smithtown (New York)", "text": ""}
{"id": "2886745", "revid": "1305772", "url": "https://it.wikipedia.org/wiki?curid=2886745", "title": "Snow Hill", "text": ""}
{"id": "2886746", "revid": "571594", "url": "https://it.wikipedia.org/wiki?curid=2886746", "title": "Snow White", "text": ""}
{"id": "2886754", "revid": "92723", "url": "https://it.wikipedia.org/wiki?curid=2886754", "title": "Giovanni Agostino Adorno", "text": "Biografia.\nFiglio di Michele Adorno e Nicoletta dei Campanari, nel 1588 cofond\u00f2 insieme a Fabrizio Caracciolo e Ascanio Caracciolo la congregazione dei Chierici Regolari Minori. Venne attratto alla vita religiosa dal teatino Basile Pignatelli.\nAnche il nipote, Celso Adorno, membro dell'Ordine dei Barnabiti, mor\u00ec in odore di santit\u00e0."}
{"id": "2886756", "revid": "110157", "url": "https://it.wikipedia.org/wiki?curid=2886756", "title": "Auerbach (Monti Metalliferi)", "text": "Auerbach \u00e8 un comune di 2.779 abitanti della Sassonia, in Germania.\nAppartiene al circondario dei Monti Metalliferi (targa ERZ) ed \u00e8 parte della comunit\u00e0 amministrativa (\"Verwaltungsgemeinschaft\") di Auerbach-Burkhardtsdorf-Gornsdorf."}
{"id": "2886757", "revid": "1305772", "url": "https://it.wikipedia.org/wiki?curid=2886757", "title": "Solon", "text": ""}
{"id": "2886760", "revid": "228587", "url": "https://it.wikipedia.org/wiki?curid=2886760", "title": "Villa (geografia)", "text": "Con villa in latino s'indicava originariamente una dimora di campagna o una fattoria con podere. \nCon il tempo in italiano antico il termine ha acquistato anche il nuovo significato di piccolo centro abitato divenendo, in pratica, un equivalente di \"vicus\", quindi borgata o villaggio di campagna.\n\"Villaggio\" ha una chiara derivazione da \"villa\" cos\u00ec come \"villano\" o \"villico\", che identificano l'abitante delle ville, anche nella definizione pi\u00f9 specifica di \"agricoltore\" o \"campagnolo\".\nStoria.\nDal medioevo con il termine \"ville\" venivano soventemente identificati, in particolare nei documenti ecclesiastici, i villaggi soggetti ad una pieve.\nNelle lingue romanze occidentali (francese e spagnolo) il termine \u00e8 rimasto per indicare un centro abitato di grandi dimensioni, una cittadina o una citt\u00e0.\nMolte ville erano dotate di cappelle o chiese, in taluni casi con un proprio curato, che faceva comunque riferimento al pievano e alla chiesa matrice della pieve, dove si trovava il fonte battesimale e si svolgevano le funzioni religiose pi\u00f9 solenni ed importanti. La gerarchia fra ville e pievi \u00e8 spesso citata nei documenti ecclesiastici in cui i pievani fornivano ai curati delle ville le istruzioni per la partecipazione a tali funzioni religiose, mentre in alcune festivit\u00e0 di particolare rilievo (Festa del patrono, Pentecoste, ecc) gli abitanti delle ville curate erano tenuti a recarsi presso la pieve per la comune funzione religiosa.\nNel corso dei secoli tali ville sono cresciute di importanza sino ad assumere la titolarit\u00e0 di pieve o, pi\u00f9 avanti, di parrocchia autonoma. Al contrario diverse pievi sono oggi frazioni di una loro villa divenuta comune. Si cita come esempio il comune di Camino al Tagliamento e la sua attuale frazione Pieve di Rosa.\nLetteratura.\nAnche in letteratura il termine \"villa\" \u00e8 sovente utilizzato come sinonimo di villaggio. Ad esempio nel \"Passero solitario\" di Leopardi si legge \"odi spesso un tonar di ferree canne, che rimbomba di villa in villa\".\nToponomastica.\nDalla toponomastica si hanno numerose derivazioni, come ad esempio Villa Santina, Villa di Verzegnis e le tantissime \"Villanova\", \"Villafranca\" o \"Francavilla\". \nAl giorno d'oggi il termine \"villa\" \u00e8 utilizzato raramente con il significato qui esposto, venendo sostituito da \"frazione\", \"borgo\" o \"villaggio\". In alcuni casi \u201cLa Villa\u201d indica il borgo medievale, sede del castello, di un paese o una cittadina sviluppatasi poi dal Rinascimento a valle, dove erano corsi d\u2019acqua e canali derivati -\u201cbealere\u201d nei documenti del territorio piemontese - che azionavano le ruote a pale dei molini, dei magli, delle segherie, che fornivano lavoro alla nuova classe sociale della borghesia-abitante appunto dei \u201cBorghi\u201d a valle dei centri anticomedioevali. Un esempio chiaro anche per la toponomastica \u00e8 costituito da Incisa in provincia di Asti. (Cfr. gli studi monografici di G.Albenga, M.Pasqua, di M.Pavese sul territorio di Incisa Scapaccino gi\u00e0 Incisa Belbo).\nNumerazione civica.\nIn alcuni contesti territoriali italiani, specie nelle aree montane o nelle zone rurali caratterizzate da case sparse e piccoli nuclei abitati la numerazione civica non avviene per area di circolazione (strada e numero civico) bens\u00ec per localit\u00e0, quindi per villa. Solitamente la chiesa \u00e8 contrassegnata dal numero civico 1 e l'assegnazione degli altri numeri civici avviene in senso antiorario partendo proprio dalla sede parrocchiale. Di fatto rispecchia l'usanza che gi\u00e0 si applica alla numerazione civica di piazze o larghi, che non segue la prassi consuetudinaria che vuole contrapposti da un lato all'altro dell'area di circolazione numeri pari e numeri dispari.\nIn Emilia-Romagna.\nIn Emilia-Romagna, specie nel Reggiano, persiste l'utilizzo del prefisso \"villa\" per individuare il nome di una frazione geografica, in genere sede di parrocchia. Ancora oggi il territorio comunale della citt\u00e0 di Reggio Emilia \u00e8 suddiviso in 27 \"ville\". Sino agli inizi del Novecento i confini territoriali delle ville di Reggio Emilia arrivavano a lambire le antiche mura della citt\u00e0, oggi sostituite dai viali di circonvallazione. Con l'espansione urbana e l'abbattimento della cinta muraria molte di esse sono state inglobate nel centro urbano di Reggio, in particolare le ville di Ospizio, Santa Croce, San Pellegrino, San Prospero Strinati e parte del territorio un tempo facente parte della villa di Cavazzoli posto fra la ferrovia Milano-Bologna e il Mulino di San Claudio. Sino alla met\u00e0 degli anni sessanta del Novecento le ville di Reggio Emilia non ancora inglobate nel centro urbano utilizzavano tipo di numerazione civica descritto sopra (esempio: Parrocchia di San Bartolomeo, Villa San Bartolomeo n.\u00b01, Reggio Emilia)."}
{"id": "2886763", "revid": "729019", "url": "https://it.wikipedia.org/wiki?curid=2886763", "title": "Battaglia di Bergendal", "text": "La battaglia di Bergendal avvenne il 27 agosto 1900 nel corso della seconda guerra boera tra le truppe del corpo di spedizione britannico del feldmaresciallo Frederick Roberts e i \"commando\" boeri guidati dal generale Louis Botha.\nLa battaglia segn\u00f2 la fine della fase della guerra caratterizzata dalla grande avanzata britannica nel territorio delle due Repubbliche boere e fu l'ultimo grande scontro convenzionale del conflitto. Le truppe britanniche, guidate sul campo dal generale Redvers Buller, riuscirono a conquistare con un assalto di fanteria le posizioni dei boeri, che furono costretti alla ritirata dopo aver subito rilevanti perdite. Dopo la battaglia le forze del generale Botha si dispersero e i britannici poterono completare l'occupazione del Transvaal orientale, raggiungendo la frontiera con il Mozambico.\nAntefatti.\nL'esercito britannico guidato da Lord Roberst stava avanzando verso Pretoria seguendo i binari della ferrovia, lungo la strada era situata la citt\u00e0 di Machadodorp, sede di importanti uffici del governo della \"Repubblica del Sudafrica\" proclamata dai boeri.\nLungo la marcia si imbatterono nella \"Zuid Afrikaansche Republiek Politie\" stabilita presso la collina di \"Bergendal\".\nRoberts lasci\u00f2 la direzione tattica della battaglia a Buller. Il piano britannico consisteva di far eseguire alla cavalleria guidata da John French un attacco sul fianco, nella parte nord delle truppe nemiche. Nel frattempo Neville Lyttelton avrebbe sferrato un'offensiva frontale.\nBattaglia.\nNei giorni precedenti la battaglia ci furono diverse schermaglie minori. La battaglia vera e propria inizi\u00f2 il 27 agosto, quando dopo un intenso bombardamento di artiglieria 1.500 uomini provenienti dal secondo battaglione della Rifle Brigade, dai fucilieri Inniskillings, dal Reggimento Devonshire e dai Gordon Highlanders attaccarono una posizione sul fianco difesa da 74 boeri di Johannesburg appartenenti alla ZARP. Nonostante la tenace difesa dei boeri la posizione cadde abbastanza rapidamente, i boeri riuscirono a recuperare alcuni feriti e ad avvisare le retroguardie che i britannici stavano per prendere l'intero campo base. I boeri a quel punto si diedero alla ritirata.\nEpilogo.\nDurante la battaglia i rappresentanti del governo boero furono costretti ad abbandonare Machadodorp, stabilendosi a Nelspruit. Il 28 agosto Buller entr\u00f2 nella citt\u00e0 con le truppe e ne prese possesso, il 1\u00ba settembre Roberts proclam\u00f2 che l'intera Repubblica del Transvaal era diventata territorio britannico.\nNonostante il proclama di Roberts la guerra non termin\u00f2. Botha aveva perso la battaglia, ma era riuscito a tirare fuori i suoi uomini dal campo quasi senza subire perdite. L'esercito di Botha si disperse in diversi drappelli che dietro consiglio dello stesso Botha si dedicarono alla guerriglia, prolungando il conflitto ancora per due anni."}
{"id": "2886768", "revid": "88740", "url": "https://it.wikipedia.org/wiki?curid=2886768", "title": "Southborough", "text": ""}
{"id": "2886771", "revid": "110157", "url": "https://it.wikipedia.org/wiki?curid=2886771", "title": "Ercole e l'idra", "text": "Ercole e l'idra \u00e8 un piccolo dipinto a tempera grassa su tavola (17x12 cm) di Antonio del Pollaiolo, databile al 1475 circa e conservato nella Galleria degli Uffizi a Firenze.\nStoria.\nL'opera, che riprende il tema classico delle fatiche di Ercole, \u00e8 accoppiata all'analogo \"Ercole e Anteo\", sempre agli Uffizi. Molto controverso \u00e8 il tema della datazione dell'opera. Si possiede infatti la documentazione di tre tele quadrate sul tema delle \"fatiche\" di Antonio e Piero del Pollaiolo, commissionate da Piero de' Medici, ricordate in una lettera di Antonio a Gentil Virginio Orsini del 13 luglio 1494 come opere di trent'anni prima e citate nell'inventario di Palazzo Medici dopo la morte di Lorenzo il Magnifico, ma dopo un'ultima menzione da parte di Raffaello Borghini nel \"Riposo\" (1584) risultano perdute.\nLe due tavolette degli Uffizi potrebbero essere state due bozzetti o copie delle tele (Ettlinger) o opere a s\u00e9 stanti, eseguite magari per i Medici, da mettere in relazione con il bronzetto di analogo soggetto al Bargello commissionato da Lorenzo verso il 1475.\nIn quest'opera si leggono influssi dell'Accademia neoplatonica legati alla rilettura dei miti classici in chiave filosofica cristiana e al mito della rievocazione dell'antico come testimonianza di un'armonia estetica perduta.\nLe due tavolette sono ricordate per la prima volta nel 1609 in un inventario di casa Gondi a Firenze, unite come in un dittico a libro. Non \u00e8 detto che questa sistemazione fosse originaria, anche per la diversa linea d'orizzonte delle due scene, ma sicuramente le opere erano destinate a una visione ravvicinata, per le piccole dimensioni e la ricchezza di dettagli minuti. Forse fecero parte della decorazione di uno studiolo privato.\nTrafugate entrambe durante la seconda guerra mondiale, vennero recuperate da Rodolfo Siviero a Los Angeles nel 1963. Nel 1991 vennero restaurate.\nDescrizione e stile.\nSecondo la mitologia greca, la seconda delle dodici fatiche di Ercole fu l'uccisione dell'idra di Lerna, mostro con nove teste di serpente. L'impresa dell'eroe era letta dai neoplatonici come simbolo della lotta tra un principio superiore ed uno inferiore, secondo l'idea di una continua tensione dell'animo umano, sospeso tra virt\u00f9 e vizi; l'uomo in pratica era tendenzialmente rivolto verso il bene, ma incapace di conseguire la perfezione e spesso insediato dal pericolo di ricadere verso l'irrazionalit\u00e0 dettata dall'istinto; da questa consapevolezza dei propri limiti deriva perci\u00f2 il dramma esistenziale dell'uomo neoplatonico, consapevole di dover rincorrere per tutta la vita una condizione apparentemente irraggiungibile.\nPollaiolo, che di teste dell'Idra ne raffigur\u00f2 solo due, mentre una gi\u00e0 mozzata si vede a terra, dipinse l'eroe campeggiante su un paesaggio che si perde in lontananza, ritratto a volo d'uccello, secondo l'uso fiammingo, in modo da far giganteggiare le figure in primo piano, assolute protagoniste della scena.\nErcole \u00e8 inarcato con forza verso il mostro, del quale tiene saldamente una delle teste con la mano mentre con l'altra solleva la clava per colpirla. La leont\u00e9 del leone Nemeo, che copre la testa a cappuccio e sta legata in vita, si gonfia col vento creando un semicerchio in cui la figura tesa di Ercole \u00e8 esaltata. La tensione muscolare, celebre caratteristica delle migliori opere del Pollaiolo, ha il suo culmine nella marcata linea di contorno, tesa ed elastica, in cui sembra di cogliere tutto lo sforzo prorompente dello slancio. La resa anatomica \u00e8 straordinaria, curatissima nella rappresentazione dei dettagli come i muscoli e i tendini. I giochi lineari si percepiscono anche nelle spire del mostro, che avvolgono la caviglia sinistra di Ercole."}
{"id": "2886773", "revid": "36426", "url": "https://it.wikipedia.org/wiki?curid=2886773", "title": "Ercole e l'Idra di Lerna", "text": ""}
{"id": "2886774", "revid": "35707", "url": "https://it.wikipedia.org/wiki?curid=2886774", "title": "Antonino Juorio", "text": ""}
{"id": "2886775", "revid": "1305772", "url": "https://it.wikipedia.org/wiki?curid=2886775", "title": "South Bristol", "text": ""}
{"id": "2886776", "revid": "88740", "url": "https://it.wikipedia.org/wiki?curid=2886776", "title": "South Haven", "text": ""}
{"id": "2886777", "revid": "110157", "url": "https://it.wikipedia.org/wiki?curid=2886777", "title": "Burkhardtsdorf", "text": "Burkhardtsdorf \u00e8 un comune di 6.595 abitanti della Sassonia, in Germania.\nAppartiene al circondario dei Monti Metalliferi (targa ERZ) ed \u00e8 parte della comunit\u00e0 amministrativa (\"Verwaltungsgemeinschaft\") di Auerbach-Burkhardtsdorf-Gornsdorf."}
{"id": "2886782", "revid": "1762097", "url": "https://it.wikipedia.org/wiki?curid=2886782", "title": "South Holland", "text": ""}
{"id": "2886784", "revid": "1305772", "url": "https://it.wikipedia.org/wiki?curid=2886784", "title": "South Gate", "text": ""}
{"id": "2886786", "revid": "767487", "url": "https://it.wikipedia.org/wiki?curid=2886786", "title": "Di notte (Pierdavide Carone)", "text": "Di notte \u00e8 il singolo di debutto del cantautore italiano Pierdavide Carone, estratto dal primo album in studio \"Una canzone pop\" e pubblicato il 19 marzo 2010.\nLa canzone.\nInteramente composto dallo stesso Carone, \"Di notte\" \u00e8 stato presentato durante la trasmissione televisiva \"Amici di Maria De Filippi\", talent show al quale il cantante ha preso parte nella stagione tra il 2009 e il 2010, classificandosi terzo. Il singolo ha ottenuto immediatamente un ottimo successo commerciale, raggiungendo la prima posizione della classifica italiana dei singoli.\nDel singolo \u00e8 stato pubblicato anche un video ufficiale."}
{"id": "2886788", "revid": "2519", "url": "https://it.wikipedia.org/wiki?curid=2886788", "title": "South Kensington (disambigua)", "text": ""}
{"id": "2886791", "revid": "101175", "url": "https://it.wikipedia.org/wiki?curid=2886791", "title": "Eastern Creek", "text": ""}
{"id": "2886794", "revid": "4175", "url": "https://it.wikipedia.org/wiki?curid=2886794", "title": "Sei Nazioni (disambigua)", "text": "Sei Nazioni pu\u00f2 riferirsi a:"}
{"id": "2886795", "revid": "1442080", "url": "https://it.wikipedia.org/wiki?curid=2886795", "title": "Ophrys \u00d7 arachnitiformis", "text": "Ophrys \u00d7 arachnitiformis \u00e8 una pianta erbacea appartenente alla famiglia delle Orchidacee.\n\u00c8 un'entit\u00e0 di origine ibridogena (\"O. fuciflora\" \u00d7 \"O. sphegodes\").\nDescrizione.\n\u00c8 un'orchidea terrestre alta fino a 30\u00a0cm. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \nRadici.\nLe radici sono fascicolate e secondarie da bulbo e consistono in sottili fibre radicali posizionate nella parte superiore dei bulbi.\nFoglie.\nSono presenti poche foglie a forma oblungo-lanceolata, ad apice acuto. Sulla pagina fogliare sono presenti delle nervature parallele disposte longitudinalmente (foglie di tipo parallelinervie). Quelle cauline sono progressivamente pi\u00f9 ridotte a portamento amplessicaule e simili a brattee. \nInfiorescenza.\nL'infiorescenza \u00e8 \u201cindefinita\u201d (senza fiore apicale o politelica) del tipo spiciforme con pochissimi fiori (da 4 a 6 e ben spaziati). Questi ultimi sono posti alle ascelle di brattee a forma lineare-lanceolata con una scanalatura centrale; sono lunghe pi\u00f9 dell'ovario. I fiori inoltre sono resupinati, ruotati sottosopra; in questo caso il labello \u00e8 volto in basso.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo).\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nTassonomia.\nIbridi.\nNell'elenco che segue sono indicati alcuni ibridi interspecifici:\nSinonimi.\nQuesta entit\u00e0 ha avuto nel tempo diverse nomenclature:\nSpecie simili.\nTutte le orchidee del genere \"Ophrys\" ad una prima occhiata sono molto simili tra di loro. L'elemento pi\u00f9 distintivo \u00e8 il disegno del labello. In questo caso sono molte le specie (e sottospecie) con una macula simile ad una \"H\". Qui di seguito citiamo alcune: \nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2886796", "revid": "767487", "url": "https://it.wikipedia.org/wiki?curid=2886796", "title": "KNVB beker 1997-1998", "text": "La KNVB beker 1997-1998 (chiamata \"Amstel Cup\" per motivi di sponsorizzazione) fu l'ottantesima edizione della Coppa dei Paesi Bassi di calcio.\nFase a gruppi.\nGiocata tra il 12 agosto e il 7 settembre 1997.\nGroup 1\nGroup 2\nGroup 3\nGroup 4\nGroup 5\nGroup 6\nGroup 7\nGroup 8\nGroup 9\nGroup 10\nGroup 11\nGroup 12\nGroup 13\nFase a eliminazione diretta.\n1\u00ba turno.\nPartite giocate il 18 e 19 novembre 1997\nOttavi di finale.\nGiocati il 4, 10 e 11 febbraio, 1998.\nQuarti.\nGiocati l'11 e 12 marzo 1998.\nSemifinali.\nGiocate il 29 aprile e il 7 maggio 1998.\nFinale per il 3\u00ba posto.\nFu giocata per determinare la partecipante in Coppa delle Coppe, in quanto le due finaliste erano gi\u00e0 qualificate per la Champions League.\nFinale.\nGiocata il 17 maggio 1998."}
{"id": "2886803", "revid": "181699", "url": "https://it.wikipedia.org/wiki?curid=2886803", "title": "Chiesa di Saint Sulpice", "text": ""}
{"id": "2886805", "revid": "767487", "url": "https://it.wikipedia.org/wiki?curid=2886805", "title": "Isoterma (meteorologia)", "text": "In meteorologia si chiama isoterma una delle linee sulle carte meteorologiche (dette anche carte sinottiche) che uniscono i punti della terra e del mare che hanno la stessa temperatura. Sono anche note con il termine \"linee isotermiche\".\nFurono inventate dal naturalista tedesco Alexander von Humboldt.\nDescrizione.\nAnalogamente a come le isobare (che invece uniscono i punti con uguale pressione atmosferica e sono pi\u00f9 comuni sulle carte del tempo) forniscono una rappresentazione grafica della distribuzione della pressione atmosferica, cos\u00ec le isoterme costituiscono una rappresentazione grafica della distribuzione delle temperature.\nAnche in questo caso la grandezza riportata come temperatura assume diversi significati a seconda del tipo della mappa. In alcuni casi rappresentano il valore della temperatura effettivamente misurata in un dato istante al livello del suolo (in realt\u00e0 la temperatura \u00e8 misurata soltanto in alcuni punti, nelle centraline meteorologiche, la situazione degli altri punti \u00e8 ottenuta per interpolazione). In altri casi il dato fornito rappresenta la temperatura equivalente al livello del mare (alla temperatura registrata viene effettuata una correzione per indicare il valore della temperatura che si avrebbe se la stazione fosse al livello del mare). In altri casi viene riportata la temperatura presente a predeterminati livelli di altitudine nell'atmosfera. Sulle carte che rappresentano non lo stato del tempo, ma le previsioni i dati si riferiscono non ai valori registrati, bens\u00ec ai dati previsti. Inoltre, le stesse linee possono rappresentare delle situazioni medie. Ad esempio, pu\u00f2 essere rappresentata la temperatura media della giornata (oppure la temperatura massima o minima registrata).\nUn altro uso delle linee isoterme si hanno nelle cartine climatologiche, cartine in cui per motivi geografici o climatologici, si rappresenta il clima medio di una determinata regione. In questo caso le isoterme rappresentano la temperatura media (o massima o minima) che in media si registra in un determinato periodo nella localit\u00e0 in esame.\nInvece, le linee che uniscono i punti dove vi \u00e8 stata la stessa quantit\u00e0 di variazione di temperatura si chiamano isoalloterme.\nPi\u00f9 in generale con il termine \"isoterma\" si indica una zona, o un processo, o altro caratterizzato dall'avere una temperatura costante."}
{"id": "2886807", "revid": "647919", "url": "https://it.wikipedia.org/wiki?curid=2886807", "title": "Massacro di Ekaterinburg", "text": ""}
{"id": "2886809", "revid": "2091899", "url": "https://it.wikipedia.org/wiki?curid=2886809", "title": "Chiesa di Santa Giulia (Torino)", "text": "La chiesa parrocchiale di Santa Giulia di Torino \u00e8 un edificio religioso in stile neogotico, situato in borgo Vanchiglia, a pochi passi dal centro storico della citt\u00e0. Fu costruita per volont\u00e0 della marchesa Giulia Falletti di Barolo, su progetto del 1862 dell'architetto Giovanni Battista Ferrante. \nStoria.\nNel 1854 la citt\u00e0 di Torino fu colpita da un'epidemia di colera, motivo per cui il Borgo Vanchiglia, all'epoca in degrado e costantemente soggetto all'umidit\u00e0 del vicino fiume Po, fu in larga parte bonificato e ristrutturato. Tuttavia, n\u00e9 i suggerimenti dell'architetto Alessandro Antonelli, n\u00e9 l'intervento diretto del re Vittorio Emanuele II riuscirono a dare una vera e propria svolta ad una vera e importante riqualificazione del quartiere.\nQualche anno pi\u00f9 tardi, la marchesa filantropa Giulia Colbert Falletti di Barolo (1786-1864), che aveva pi\u00f9 volte soccorso gli ammalati del borgo stesso insieme al marito Carlo Tancredi Falletti di Barolo (morto nel 1838), volle finanziare un progetto per l'edificazione di una chiesa. \nI lavori, sotto gestione di don Giacomo Trucchio, iniziarono nel 1862, su progetto di un giovane architetto, Giovanni Battista Ferrante (1834-1913). Purtroppo, la marchesa non riusc\u00ec a vederne la fine, poich\u00e9 mor\u00ec due anni prima del completamento dei lavori.\nLa chiesa fu inaugurata il 23 giugno 1866 e titolata a Santa Giulia, vergine e martire cartaginese del V secolo, morta in Corsica, alla quale la marchesa era devota.\nArchitettura.\nPrimo edificio in stile neogotico francese a Torino, molto gradito alla marchesa, essa occupa un intero isolato di borgo Vanchiglia (la Piazza Santa Giulia), in quella che fu l'antica \"via dei macelli\", oggi titolata invece a Giulia di Barolo. La solenne facciata esterna si distingue per il contrappunto cromatico rosso. \u00c8 caratterizzata da tre rosoni, il cui centrale presenta la scritta latina \"Absit gloriari nisi in cruce Domini Nostri Jesu Christi\" (di null'altro mi glorier\u00f2, se non della croce di Nostro Signore Ges\u00f9 Cristo, Galati 6,14). Lungo tutta la facciata sono presenti quattro statue in marmo di Carrara che raffigurano, nell'ordine, San Carlo Borromeo, San Pietro, San Paolo e il Beato Sebastiano Valfr\u00e8. Nella lunetta che sovrasta il portale centrale, un bassorilievo di Giuseppe Albertoni, sempre in marmo di Carrara, raffigura la virt\u00f9 della Fede. Sempre Albertoni fu altres\u00ec autore delle due sculture interne, raffiguranti i due coniugi Falletti, poste nella parte antistante i due ingressi laterali alla sacrestia (a sinistra dell'abside), e della cappella della Madonna di Lourdes (a destra dell'abside).\nL'interno, con pianta a croce latina, presenta tre navate suddivise da alti colonnati. Molti degli arredi interni, compreso il pulpito, furono inseriti successivamente al 1866, con l'intervento dei fratelli Levera, rinomati intagliatori che avevano bottega nella vicina via Tarino. Le alte vetrate furono realizzate su decori e disegni dei pittori milanesi Pompeo e Giuseppe Bertini; la vetrata tripartita centrale raffigura la santa che abbraccia la croce, circondata da schiere di angeli.\nIl trittico raffigurante Madonna con Bambino e santi fu opera di Domenico Cerruti (1865), mentre il crocefisso ligneo nel transetto sinistro fu opera di Giovanni Tamone (1866). Nell'anticamera della sacrestia, a sinistra dell'abside, \u00e8 presente anche il secondo organo, mentre procedendo oltre la sala della sacrestia si accede alla segreteria parrocchiale e alla cosiddetta \"Sala Gotica\", usata per conferenze, quindi si procede verso agli alloggi dei sacerdoti.\nLa marchesa Giulia di Barolo volle anche finanziare una struttura oratoriale a fianco della chiesa, situata oltre la parte occidentale dell'isolato stesso, all'angolo con via Balbo, progetto che per\u00f2 verr\u00e0 realizzato molto pi\u00f9 tardi, nel 1952. Nei sotterranei della parte orientale della chiesa invece, venne ricavata una piccola sala teatro, titolata a Giulia di Barolo. \nLe spoglie della marchesa Giulia di Barolo riposano definitivamente in questa chiesa dall'anno 1899 e, dal 2015, la marchesa fu dichiarata venerabile. Le spoglie di Carlo Tancredi Falletti di Barolo giunsero in questa chiesa nel 2013.\nNel matroneo absidale sinistro vi \u00e8 l'organo a canne, costruito nel 1901 da Carlo Vegezzi-Bossi. Dotato di due manuali di 58 tasti e pedaliera di 27, \u00e8 a trasmissione pneumatico-tubolare e consta di 27 registri. Viene regolarmente utilizzato per le celebrazioni festive domenicali. \u00c8 stato restaurato dalla ditta Mascioni nei primi mesi del 2020. "}
{"id": "2886815", "revid": "33689", "url": "https://it.wikipedia.org/wiki?curid=2886815", "title": "Isoterma", "text": ""}
{"id": "2886819", "revid": "486946", "url": "https://it.wikipedia.org/wiki?curid=2886819", "title": "Uboat 869", "text": ""}
{"id": "2886820", "revid": "1543377", "url": "https://it.wikipedia.org/wiki?curid=2886820", "title": "Henry Livings", "text": "Biografia.\nNato nel Lancashire, dopo la Stand Grammar School di Whitefield ottenne una borsa di studio per andare a studiare alla University of Liverpool, ma frequent\u00f2 i corsi per soli due anni. Lasci\u00f2 gli studi nel 1950, senza essersi laureato. Dal 1950 al 1952 si un\u00ec alla Royal Air Force, nella quale divenne un cuoco esperto ed ottenne un certo numero di lavori minori, prima di decidere di dedicarsi al teatro. Dopo l'esperienza nell'aeronautica, nel 1956 inizi\u00f2 a studiare recitazione al Theatre Workshop di Joan Littlewood. Nel 1958 venne scelto per recitare nel primo film della serie \"Carry On\", intitolato \"Carry on Sergeant\", e nel maggio del 1964 segu\u00ec l'interpretazione televisiva nel ruolo di Wilf Haddon, genero di Martha Longhurst, nella soap opera \"Coronation Street\".\nNel 1961 fu messa in scena la prima opera teatrale da lui scritta, \"Stop It, Whoever You Are\", che racconta la storia del guardiano del gabinetto di una fabbrica. Nello stesso anno e per la medesima opera, Livings fu nominato \"Commediografo pi\u00f9 Promettente dell'Anno\" agli Evening Standard Awards, insieme a Gwyn Thomas per \"The Keep\". Tra le sue opere pi\u00f9 importanti, notevoli sono \"The Quick and the Dead Quick\" (1961), un dramma storico non convenzionale su Fran\u00e7ois Villon, \"Big Soft Nellie\" (1961), il cui sciocco eroe provoca del caos in un negozio di riparazioni per radio, e la commedia televisiva \"Nil Carborundum\" (1962), basata sull'esperienza dello stesso Livings nel servizio militare. Uno dei suoi spettacoli pi\u00f9 rinomati, \"Eh?\", per cui il commediografo ha vinto un Obie Award per il \"Miglior Spettacolo Teatrale\", \u00e8 stato messo in scena Off-Broadway con Dustin Hoffman nel ruolo del protagonista. Nel 1967, \"Eh?\" \u00e8 stato trasposto nel film \"Work Is a Four-Letter Word\", con David Warner e Cilla Black. Molti degli attori che hanno recitato nel film erano membri della Royal Shakespeare Company, tra cui Elizabeth Spriggs nella sua prima apparizione sul grande schermo, ed esso \u00e8 stato diretto dal fondatore della stessa compagnia Peter Hall.\nLivings ha scritto anche racconti brevi, spettacoli e sceneggiature, contribuendo oltretutto alle serie televisive \"Juliet Bravo\" (1980) e \"Bulman\" (1985).\nDurante la sua carriera, Livings ha collaborato con l'amico compositore Alex Glasgow, che ha scritto i testi e la musica del musical di successo \"Close the Coal House Door\", di Alan Plater. Insieme, i due hanno effettuato una serie di sketch comici per la serie del 1971 della BBC2 \"Get The Drift\", basata sulla loro commedia \"The Northern Drift\". Livings \u00e8 stato anche traduttore, insieme allo studioso Gwynne Edwards, di tre opere del poeta e commediografo spagnolo Federico Garc\u00eda Lorca, \"The Public\", \"Play Without a Title\" e \"Mariana Pineda\".\nTra i suoi libri pi\u00f9 importanti, vi sono \"That the Medals and the Baton Be Put on View: Story of a Village Band, 1875-1975\", che racconta della Banda di Dobcross, i due volumi di racconti brevi \"Pennine Tales\" (1985) e \"Flying Eggs and Things: More Pennine Tales\" (1986), illustrati dalla sua stessa figlia Maria Livings, e la sua autobiografia \"The Rough Side of the Boards\" (1994), trasposta in spettacolo teatrale nel 1997.\nHenry Livings \u00e8 morto il 20 febbraio 1998 a Delph, vicino ad Oldham."}
{"id": "2886822", "revid": "554814", "url": "https://it.wikipedia.org/wiki?curid=2886822", "title": "Tecnica ceramica", "text": "La disciplina che studia la produzione di manufatti costituiti da materiali ceramici (che sono particolari materiali non-metallici inorganici). Tali manufatti si possono fabbricare portato il manufatto ad elevatissime temperature (fino a 1300 \u00b0C circa) tramite l'azione del calore, o a basse temperature utilizzando reazioni di precipitazione chimica da soluzioni ad alta purezza. La tecnica ceramica comprende la purificazione del materiale grezzo, lo studio e la produzione dei materiali in questione, e lo studio della loro struttura, composizione e propriet\u00e0.\nI materiali ceramici possono essere cristallini o semicristallini, con un ordine a lungo raggio su scala atomica. La ceramica vetrosa pu\u00f2 avere una struttura amorfa o vetrosa, con ordine atomico limitato o a breve raggio. Essi sono formati da una massa fusa che solidifica per raffreddamento, formata e maturata tramite l'azione del calore, o per sintesi chimica a bassa temperatura, utilizzando per esempio la tecnica del sol-gel.\nI materiali ceramici trovano applicazione nel campo dell'ingegneria dei materiali, ingegneria elettrica, ingegneria chimica e ingegneria meccanica. Dato che le ceramiche sono resistenti al calore, possono essere utilizzate per molti compiti ai quali i materiali come il metallo e i polimeri non sono adatti. I materiali ceramici sono utilizzati in una vasta gamma di settori, compresa l'estrazione, l'industria aerospaziale, la medicina, la raffineria, l'industria alimentare, l'industria chimica, la scienza dell'imballaggio, l'elettronica, l'energia elettrica industriale e di trasmissione e la trasmissione di onde luminose guidate.\nStoria.\nLa parola \"ceramica\" viene dal greco \u03ba\u03b5\u03c1\u03b1\u03bc\u03b9\u03ba\u03cc\u03c2 (\"keramikos\") che significa fatto di terracotta, relazionata a una pi\u00f9 antica radice dell'indoeuropeo che significa \"bruciare\", Il termine \"ceramica\" pu\u00f2 essere utilizzato come un sostantivo per indicare un materiale ceramico o il prodotto di fabbricazione di ceramica, oppure come aggettivo. \nLa tecnica o ingegneria ceramica, come molte scienze, si \u00e8 evoluta da una disciplina diversa rispetto agli standard odierni, dove l'ingegneria dei materiali \u00e8 accoppiata alla tecnica ceramica. Le universit\u00e0 che si occupano di ceramica hanno programmi di studio saturi di classi dell'ingegneria dei materiali.\nAbraham Darby per primo utilizz\u00f2 il carbone coke nel 1709 nello Shropshire, Inghilterra, per migliorare il rendimento di un processo di fusione. Il coke \u00e8 ora ampiamente utilizzato per la produzione di ceramica di carburo. Il vasaio Josiah Wedgwood apr\u00ec la prima fabbrica moderna di ceramica nel Stoke-on-Trent, Inghilterra, nel 1759. Il chimico austriaco Karl Bayer, lavorando per l'industria tessile in Russia, svilupp\u00f2 nel 1888 un processo per separare l'allumina dalla bauxite. Il processo Bayer viene ancora utilizzato per purificare l'allumina per le industrie di ceramica e alluminio. I fratelli Pierre e Jacques Curie scoprirono verso il 1880 la piezoelettricit\u00e0 nel sale di Rochelle. La piezoelettricit\u00e0 \u00e8 una delle propriet\u00e0 chiave della elettroceramica. E.G. Acheson nel 1893 ha riscaldato una miscela di coke e argilla inventando il carborundum, o carburo di silicio sintetico. A Parigi quasi nello stesso periodo di Acheson, anche Henri Moissan sintetizz\u00f2 il SiC e il carburo di tungsteno nel suo forno elettrico ad arco. In Germania, nel 1923, Karl Schr\u00f6ter utilizz\u00f2 la sinterizzazione della fase-liquida per legare o \"cementare\" le particelle del carburo di tungsteno di Moissan con il cobalto. I bordi cementati (legati-metallicamente) del carburo aumentano enormemente la durabilit\u00e0 degli strumenti da taglio in acciaio temprato. Negli annil '20 a Berlino W.H. Nernst svilupp\u00f2 l'ossido di zirconio cubico stabilizzato. Questo materiale viene utilizzato come un sensore di ossigeno nei sistemi di scarico. La principale limitazione nell'uso della ceramica in ingegneria \u00e8 dovuta alla sua fragilit\u00e0.\nIl primo corso e dipartimento di ingegneria ceramica negli Stati Uniti sono stati istituiti nel 1894 da Edward Orton, professore di geologia e di ingegneria mineraria, presso la Ohio State University. Orton e altri otto esperti di materiali refrattari fondarono l'American Ceramic Society (ACerS) al convegno tenutosi a Pittsburgh nel 1898 dall'associazione nazionale fabbricanti di mattoni (\"National Brick Manufacturers' Association\"). Orton \u00e8 stato il primo segretario generale dell'ACerS ed il suo ufficio all'OSU serv\u00ec inizialmente come quartier generale della societ\u00e0. Charles F. Binns nel 1900 istitu\u00ec la \"New York State School\" (ora Alfred University) per la lavorazione dell'argilla e della ceramica. Binns fu il terzo presidente dell'ACerS e Orton il 32mo. Una \"societ\u00e0 ceramica\" in Giappone venne fondata a Tokyo nel 1891, mentre la tedesca \"Deutsche Keramische Gesellschaft\", venne fondata nel 1919 a Berlino.\nLa \"Keramos National Professional Ceramic Engineering\" venne costituita al fine di promuovere e valorizzare il sapere e il carattere degli studenti onde stimolare lo sviluppo mentale e l'interesse per gli aspetti professionali dell'ingegneria ceramica, scienza e tecnologia. Le origini della \"Keramos Fraternity\" risalgono alla formazione della Beta Pi Kappa nel 1902 presso la Ohio State University per promuovere l'interazione e il cameratismo tra i professionisti e gli studenti di ingegneria ceramica. La Beta Pi Kappa successivamente nel 1932 si incorpor\u00f2 in una sede di interessi e intenzioni simili presso l'Universit\u00e0 dell'Illinois (formata come la Keramos nel 1914). La \"fraternity \" (college universitario privato) ha registrato una crescita nel corso dei successivi quattro decenni di sedi universitarie che seguivano programmi di ingegneria ceramica. Ci sono attualmente 12 sedi di studenti in tutto il paese che attivamente promuovono gli ideali della Keramos e l'ingegneria ceramica.\nIl fabbisogno bellico nella seconda guerra mondiale (1939\u20131945) ha incoraggiato sviluppi dovuti all'esigenza di materiali ad alte prestazioni, contribuendo cos\u00ec ad accelerare lo sviluppo della scienza e dell'ingegneria ceramica. Durante tutto gli anni '60 e '70, nuovi tipi di ceramiche sono state sviluppate in risposta ai progressi realizzati nel settore dell'energia atomica, dell'elettronica, delle comunicazioni e dei viaggi spaziali. La scoperta dei superconduttori ceramici nel 1986 ha stimolato un'intensa attivit\u00e0 di ricerca per sviluppare parti di ceramica come superconduttori per dispositivi elettronici, motori elettrici e attrezzatura di trasporto.\nStato attuale.\nOra, con molti miliardi di dollari all'anno, l'industria, l'ingegneria ceramica e la ricerca si sono affermate come un settore importante della scienza. Le applicazioni continuano ad espandersi come i ricercatori sviluppano nuovi tipi di ceramiche per scopi diversi.\nFasi del processo.\nIl tradizionale processo di ceramica segue generalmente questa sequenza: \u2192 macinatura (\"milling\") \u2192 dosaggio - miscelazione \u2192 formatura \u2192 essiccatura \u2192 cottura \u2192 assemblaggio. \nLe apparecchiature per la macinazione a logoramento comprendono il scrubber ad umido (detto anche mulino planetario o mulino per il logoramento ad umido), che ha delle pale in acqua che creano vortici in cui il materiale si scontra e si sfalda. I mulini a compressione comprendono alcuni tipi di frantoio: a ganasce, a rullo e a cono. I mulini a impatto comprendono il mulino a biglie, che ha oggetti che cadendo fratturano il materiale. I fratturatori (\"impactors\") ad albero (\"shaft\") causano il logoramento e la compressione delle particelle.\nLa \"formatura\" produce una cosiddetta parte \"verde\", pronta per l'essiccazione. Le parti verdi sono morbide, flessibili e con il tempo perderanno la forma, una volta manipolate. Ad esempio, un mattone verde pu\u00f2 essere \"spremuto\", e dopo spremitura rimarr\u00e0 in quel modo.\nMetodi di formatura.\nLe moderne tecniche ceramiche di formatura comprendono la modellatura a mano (o \"tornitura\"), slipcasting, tape casting stampaggio ad iniezione (\"injection moulding\"), pressatura a secco, pressatura isostatica, pressatura isostatica a caldo (HIP, \"Hot Isostatic Pressing\") e altre. I metodi per la formatura di polveri ceramiche in forme complesse sono desiderabili in molti settori della tecnologia. Tali metodi sono necessari per la produzione avanzata, per parti strutturali operanti ad alte temperature, come i componenti del motore termico e delle turbine. I diversi materiali per la ceramica utilizzati in questi processi possono comprendere: legno, metallo, acqua, gesso e resina epossidica - la maggior parte dei quali saranno eliminati al momento della cottura. \nQueste tecniche di formatura sono ben note per fornire strumenti e altri componenti aventi stabilit\u00e0 dimensionale, qualit\u00e0 della superficie, alta densit\u00e0 (vicino a quella teorica) e uniformit\u00e0 microstrutturale. Al crescente uso e alla diversificazione di forme speciali di ceramica si aggiungono la diversit\u00e0 delle tecnologie utilizzate in base al processo specifico. \nCos\u00ec, le fibre di rinforzo e i filamenti sono principalmente fatti di polimeri, sol-gel, o tramite processi CVD, ma anche la fusione ha la sua applicabilit\u00e0. La forma speciale pi\u00f9 ampiamente utilizzata \u00e8 la struttura stratificata tramite il tape casting per substrati elettronici e imballaggi preminentemente. La fotolitografia \u00e8 di crescente interesse per la modellatura precisa di conduttori e altri componenti per tali imballaggi. La tecnica del \"tape casting\" o i processi di formatura sono anche di crescente interesse per altre applicazioni, che vanno dalle strutture aperte come le celle a combustibile ai compositi ceramici. \nL'altra maggiore struttura a strato \u00e8 il rivestimento, dove la fusione a spruzzo \u00e8 molto importante, ma la deposizione di vapore chimico e fisico e i metodi chimici (per es. sol-gel e pirolisi di polimeri) stanno vedendo tutti un maggiore utilizzo. Oltre alle strutture aperte formate da \"tape casting\", da strutture estruse, come i supporti per catalizzatori a nido d'ape e le strutture altamente porose, tra cui schiume varie, per esempio, il schiuma espansa, sono sempre pi\u00f9 in uso.\nLa densificazione dei corpi di polvere consolidati continua ad essere realizzata prevalentemente tramite la sinterizzazione (senza pressione). Tuttavia, l'uso della sinterizzazione a pressione tramite la pressatura a caldo \u00e8 in aumento, soprattutto per i non-ossidi e le parti di forme semplici dove \u00e8 necessaria una maggiore qualit\u00e0 (soprattutto omogeneit\u00e0 microstrutturale), e le dimensioni pi\u00f9 grandi o le parti multiple per la pressatura possono essere un vantaggio.\nIl processo di sinterizzazione.\nI principi dei metodi basati sulla sinterizzazione sono semplici (\"sinter\" ha radici nell'inglese \"cinder\" = cenere). La cottura avviene a una temperatura al di sotto del punto di fusione della ceramica. Una volta che un oggetto tenuto insieme in modo grossolano chiamato \"corpo verde\" \u00e8 prodotto, esso viene cotto in un forno, dove i processi di diffusione atomica e molecolare danno luogo a significativi cambiamenti nelle caratteristiche microstrutturali primarie. Queste comprendono la graduale eliminazione della porosit\u00e0, che \u00e8 in genere accompagnata da una netta contrazione e addensamento globale del componente. Cos\u00ec, i pori dell'oggetto possono chiudersi in modo che risulti pi\u00f9 denso con resistenza e tenacit\u00e0 significativamente maggiori.\nUn altro grande cambiamento nel corpo durante la cottura o il processo di sinterizzazione sar\u00e0 la creazione della natura policristallina del solido. Questa modifica introdurr\u00e0 una qualche forma di distribuzione della dimensione dei granuli che avranno un impatto significativo sulle propriet\u00e0 fisiche esterne del materiale. Le dimensioni dei granuli potranno essere associate alla dimensione delle particelle iniziali, o possibilmente alle dimensioni degli aggregati o cluster di particelle che emergono durante le fasi iniziali del trattamento.\nAl termine la microstruttura (e quindi le propriet\u00e0 fisiche) del prodotto finale sar\u00e0 limitata e soggetta alla forma del modello strutturale o precursore che si \u00e8 creato nelle fasi iniziali della sintesi chimica e della formatura fisica. Ergo l'importanza della polvere chimica e del processo dei polimeri che riguarda la sintesi della ceramica industriale, il vetro e il vetroceramica.\nCi sono numerosi perfezionamenti possibili del processo di sinterizzazione. Alcuni dei pi\u00f9 comuni riguardano la pressatura del corpo verde per dare alla densificazione un punto di inizio riducendo il tempo di sinterizzazione necessario. A volte vengono aggiunti leganti organici come l'alcool polivinilico per tenere insieme il corpo verde che bruciano durante la cottura (a 200-350\u00a0\u00b0C). In certi casi vengono aggiunti lubrificanti organici durante la pressatura per aumentare densificazione, di solito combinandoli con la polvere e poi pressare il tutto. La formulazione di questi additivi chimici organici \u00e8 un'arte a s\u00e9 stante. Ci\u00f2 \u00e8 particolarmente importante nella produzione di ceramiche ad alte prestazioni come quelle utilizzate a miliardi per l'elettronica, nei condensatori, induttori, sensori, ecc.\nUn impasto semiliquido (\"slurry\") pu\u00f2 essere utilizzato al posto della polvere, e poi colato in una forma desiderata, essiccato e dunque sinterizzato. In effetti, la ceramica tradizionale \u00e8 fabbricata con questo tipo di metodo, utilizzando una miscela plastica lavorata con le mani. Se insieme ad un impasto ceramico viene immessa una miscela di materiali diversi, la temperatura di sinterizzazione \u00e8 talvolta al di sopra del punto di fusione di una componente minore - una sinterizzazione in una \"fase liquida\". Ci\u00f2 si traduce in tempi pi\u00f9 brevi rispetto alla sinterizzazione allo stato solido.\nResistenza della ceramica.\nLa resistenza di un materiale dipende dalla sua microstruttura. La tecnologia dei processi a cui \u00e8 sottoposto un materiale pu\u00f2 modificare questa microstruttura. La variet\u00e0 dei meccanismi di rafforzamento che alterano la resistenza di un materiale comprendono il meccanismo di rafforzamento del limite granulare. Cos\u00ec, anche se il miglioramento della resistenza aumenta al diminuire delle dimensioni dei granuli, in definitiva, le loro dimensioni molto piccole rendono il materiale fragile. Considerando anche il fatto che il carico di snervamento \u00e8 il parametro che prevede la deformazione plastica del materiale, si possono prendere decisioni studiate su come aumentare la forza di un materiale in funzione delle sue propriet\u00e0 microstrutturali e dell'effetto finale desiderato.\nLa relazione tra tensione di snervamento e dimensione dei granuli \u00e8 descritto matematicamente per mezzo dell'equazione di Hall-Petch, ovvero\ndove \"ky\" \u00e8 il coefficiente della resistenza (una costante unica per ogni materiale), \"\u03c3o\" \u00e8 la costante dei materiali dello sforzo iniziale per il movimento di dislocazione (o la resistenza del reticolo per il moto di dislocazione), \"d\" \u00e8 il diametro granulare e \"\u03c3y\" la tensione di snervamento.\nTeoricamente, un materiale potrebbe essere infinitamente forte se i granuli fossero infinitamente piccoli. Questo \u00e8, purtroppo, impossibile, perch\u00e9 il limite inferiore della dimensione dei granuli \u00e8 una cellula singola unitaria del materiale. Anche in questo caso, se i granuli di un materiale fossero delle dimensioni di una singola cellula unitaria, esso sarebbe difatti amorfo e non cristallino, dato che non esiste un ordine a lungo raggio e le dislocazioni non possono essere definite in un materiale amorfo. \u00c8 stato osservato sperimentalmente che la microstruttura con la massima tensione di snervamento ha dimensione granulare di circa 10 nanometri, in quanto i grani pi\u00f9 piccoli subiscono un altro meccanismo di cedimento, lo scorrimento del confine granulare. La produzione di materiali tecnologici con questa dimensione granulare ideale \u00e8 difficile a causa dei limiti dimensionali delle dimensioni iniziali delle particelle inerenti ai nanomateriali e alla nanotecnologia.\nTeoria del processo chimico.\nUniformit\u00e0 microstrutturale.\nNella lavorazione della ceramica fine, le dimensioni delle particelle irregolari e le forme in una tipica polvere spesso portano a morfologie di impacchettamento (\"packing\") non uniformi dando luogo a variazioni della densit\u00e0 di impacchettamento nella polvere compatta. Un'agglomerazione incontrollata di polveri causata dalle forze attrattive di Van der Waals pu\u00f2 anche dar luogo a una disomogeneit\u00e0 microstrutturale.\nLe tensioni differenziali che si sviluppano a seguito della contrazione non uniforme dovuta all'essiccazione sono direttamente connesse al tasso con cui il solvente pu\u00f2 essere rimosso, e quindi fortemente dipendenti dalla distribuzione della porosit\u00e0. Tali sollecitazioni sono state associate a una transizione da plastico-a-fragile nei corpi consolidati, e, se non mitigate, possono dar luogo a una propagazione di fratture nei corpi non cotti.\nInoltre, ogni fluttuazione nella densit\u00e0 di impacchettamento del compatto, cos\u00ec come preparato per il forno, viene spesso amplificata durante il processo di sinterizzazione, ottenendo un densificazione disomogenea.\nAlcuni pori e altri difetti strutturali associati alle variazioni di densit\u00e0 hanno dimostrato di giocare un ruolo negativo nel processo di sinterizzazione tramite una crescente e perci\u00f2 limitata densit\u00e0 del punto finale.\nLe sollecitazioni differenziali che sorgono dalla densificazione disomogenea hanno dimostrato di provocare la propagazione di fratture interne, diventando cos\u00ec i difetti che dominano la resistenza.\nSembrerebbe quindi opportuno elaborare un materiale in modo che sia fisicamente uniforme per quanto riguarda la distribuzione dei componenti e della porosit\u00e0, piuttosto che utilizzare le distribuzioni della dimensione delle particelle che massimizzino la densit\u00e0 verde. Il contenimento di un assemblaggio uniformemente disperso di particelle fortemente interagenti in sospensione richiede il controllo totale sulle interazioni tra particelle. I colloidi monodispersi forniscono questo potenziale.\nLe polveri monodisperse di silice colloidale, per esempio, possono quindi essere sufficientemente stabilizzate onde assicurare un alto grado di ordine nel cristallo colloidale o solido colloidale policristallino che risulta dall'aggregazione. Il grado di ordine sembra essere limitato dal tempo e dallo spazio consentito dalle correlazioni a lungo raggio da definire.\nTali strutture colloidali policristalline difettose sembra siano gli elementi di base della scienza dei materiali colloidali submicrometrici, e, quindi, rappresentano il primo passo per lo sviluppo di una comprensione pi\u00f9 rigorosa dei meccanismi coinvolti nell'evoluzione microstrutturale nei sistemi inorganici come la ceramica policristallina.\nAuto-assemblaggio.\nL'\"auto-assemblaggio\" \u00e8 il termine in uso pi\u00f9 comune nella moderna comunit\u00e0 scientifica per descrivere la spontanea aggregazione di particelle (atomi, molecole, colloidi, micelle, ecc.) senza l'influenza di nessuna forza esterna. Grandi gruppi di tali particelle sono note per la capacit\u00e0 di auto-assemblarsi in aggregati termodinamicamente stabili, strutturalmente ben definiti, abbastanza da ricordare uno dei 7 siestemi cristallini trovati in metallurgia e mineralogia (per es. in sistemi cristallini cubici incentrati sulla \"faccia\", incentrati sul corpo, ecc.). La differenza fondamentale nella struttura in equilibrio \u00e8 nella scala spaziale della cella unitaria (o parametro di reticolo) in ogni caso particolare.\nCos\u00ec, l'auto-assemblaggio sta emergendo come una nuova strategia nella sintesi chimica e nella nanotecnologia. L'auto-assemblaggio molecolare \u00e8 stato osservato in vari sistemi biologici e alla base della formazione di una vasta gamma di complesse strutture biologiche. Cos\u00ec, l'auto-assemblaggio sta anche emergendo come una nuova strategia nella sintesi chimica e nella nanotecnologia. I cristalli molecolari, i cristalli liquidi, i colloidi, le micelle, le emulsioni, i polimeri a fase separata, le pellicole sottili e i monostrati auto-assemblati rappresentano tutti esempi di tipi di strutture altamente ordinate ottenute con queste tecniche. La caratteristica distintiva di tali metodi \u00e8 l'auto-organizzazione in assenza di qualsiasi forza esterna.\nInoltre, le principali caratteristiche meccaniche e le strutture biologiche della ceramica, i compositi polimerici, gli elastomeri e i materiali cellulari vengono rivalutati, con particolare attenzione ai materiali e alle strutture ispirate alla biologia. Gli approcci tradizionali si concentrano su metodi di progettazione dei materiali biologici che utilizzano i convenzionali materiali sintetici. Ci\u00f2 include una classe emergente di biomateriali meccanicamente superiori basati su caratteristiche e disegni microstrutturali che si trovano in natura. I nuovi orizzonti sono stati identificati nella sintesi di materiali ispirati alla biologia attraverso processi che sono caratteristici dei sistemi biologici esistenti in natura, compreso l'auto-assemblaggio di componenti su scala nanometrica e lo sviluppo gerarchico di strutture.\nMetodi alternativi.\nProcesso di fusione.\nMolti metodi per fabbricare la ceramica non usano affatto le polveri o almeno non direttamente. I pi\u00f9 estesi tra questi sono i vari metodi che utilizzano il processo di fusione, di cui la fusione a getto (\"melt casting\") produce elementi di dimensioni e volumi di gran lunga maggiori. La fusione ad arco con elettrodi di grafite predomina, ma \u00e8 usata anche qualche tipo di fusione ad induzione, direttamente attaccata alla ceramica da fondere, di solito dopo il riscaldamento di parte della massa tramite altri mezzi fino a circa 1000\u00a0\u00b0C per l'\"accoppiamento\" (coupling) sufficiente (per es. la produzione di singoli cristalli di zirconia cubica ZrO2, per i gioielli in commercio, in un crogiulo a teschio).\nNell'uno o nell'altro caso, il metodo \u00e8 prevalentemente la fusione a teschio (\"skull melting\"), dove la colata viene contenuta dentro uno strato della stessa ceramica, tenuta non fusa tramite un guscio raffreddato ad acqua. I materiali non-ossidi che fondono possono essere lavorati ad arco o con la fusione a fascio d'elettroni. Tuttavia, la fusione \u00e8 prevalentemente applicata agli ossidi, come allumina (Al2O3) e zirconia (ZrO2). Un lingotto solido viene dunque frantumato in granuli per la lavorazione di sostanze refrattarie o in polvere per la proiezione al plasma. Il vantaggio di polveri derivate dalla fusione della spruzzatura al plasma si trova nella polvere composta da diversi componenti che raggiungono generalmente una maggiore omogeneit\u00e0 di composizione.\nLa colata dei componenti ceramici della fusione, di solito in stampi di grafite, in genere hanno granuli molto grandi (10-1000 volte) e una porosit\u00e0 sostanziale (10-20%) rispetto alla ceramica sinterizzata. La dimensione dei granuli sulla superficie di tali pezzi di fusione sar\u00e0 generalmente pi\u00f9 fine rispetto al suo interno a causa di un rapido raffreddamento della superficie, in particolare nei materiali monofase. Tuttavia, anche la dimensione dei granuli della superficie sar\u00e0 in genere almeno a un ordine di grandezza o maggiore rispetto alle tipiche dimensioni dei granuli sinterizzati.\nMentre qualche porosit\u00e0 pu\u00f2 sorgere a causa dei gas estrinseci intrappolati, cos\u00ec come l'evoluzione di alcuni gas disciolti durante la solidificazione, in gran parte derivati intrinsecamente dal volume notevolmente inferiore del materiale solidificato relativo alla sua fusione per i materiali ossidi. La porosit\u00e0 intrinseca, come pure gran parte della porosit\u00e0 estrinseca, si forma sull'interfaccia solido/liquido.\nLa solidificazione direzionale, in quanto utilizzata nella crescita dei monocristalli, \u00e8 in grado di eliminare l'intrappolamento di ognuna delle porosit\u00e0 intrinseche, e pu\u00f2 essere usata per dare strutture eutettiche potenzialmente benefiche. Al fine di minimizzare i problemi dovuti alla porosit\u00e0 estrinseca dalle specie volatili intrappolate, la maggior parte dei singoli cristalli sono prodotti dal materiale gi\u00e0 fuso precedentemente almeno una volta, ma comunemente due volte. La maggior parte delle fusioni ceramiche sono progettate in modo da far s\u00ec che la porosit\u00e0 risultante da un fronte di solidificazione si trovi nelle regioni in cui essa \u00e8 meno dannosa per le prestazioni.\nIl processo della fusione \u00e8 anche uno dei metodi ampiamente pi\u00f9 utilizzati per la fabbricazione di rivestimenti in ceramica, e pu\u00f2 essere fatto su aree di dimensioni piuttosto grandi. Ci\u00f2 \u00e8 pi\u00f9 comunemente fatto tramite l'alimentazione di polveri di dimensioni adeguate, per esempio, gli agglomerati di poche decine di micrometri di diametro, dentro un fuoco derivato chimicamente (per es. ossiacetilene) o elettricamente (per es. plasma). Tali rivestimenti a spruzzo fuso, sebbene usati in modo considerevole in passato, hanno spesso sofferto di qualit\u00e0 variabile ed eccessiva porosit\u00e0. Mentre alcune porosit\u00e0 sono intrinseche nel processo (e aumentano con il successivo trattamento termico di materiali come Al2O3, che si raffreddano rapidamente in fasi di densit\u00e0 inferiore e instabili), i rivestimenti pi\u00f9 densi sono stati ottenuti in anni recenti utilizzando camere per spruzzare a pressione ridotta per le velocit\u00e0 delle particelle pi\u00f9 alte. La camera di nebulizzazione permette di ottenere anche una superficie pi\u00f9 pulita, pi\u00f9 affidabile, ad esempio, tramite lo spruzzamento catodico per una migliore adesione. Il controllo computerizzato dei parametri di spruzzatura sta portando a significativi miglioramenti per quanto concerne la riproducibilit\u00e0.\nDeposizione di vapore chimico.\nUn altro metodo non basato sulla polvere \u00e8 quello della deposizione chimica da vapore (CVD, \"Chemical Vapor Deposition\"). Anche se in uso per la fabbricazione di polveri ceramiche, questo metodo \u00e8 utilizzato abbastanza ampiamente anche per fare rivestimenti di ceramica, come pure componenti monolitici. In genere, i precursori inorganici e correlati, che sono sostanzialmente meno costosi, sono utilizzati per la materia grossolana (\"bulk\") e nei corpi strutturali, con temperature di lavorazione che comunemente oscillano tra i 1000 e i 1500\u00a0\u00b0C. I precursori organometallici, di solito molto pi\u00f9 costosi, possono essere usati, ad esempio, nei rivestimenti per l'elettronica, con deposizioni a temperature che vanno da poche a diverse centinaia di gradi Celsius. La CVD ha svolto un ruolo chiave nello sviluppo delle fibre ottiche per la produzione di \"gomitoli\" (\"boules\") di elevata purezza da cui vengono tratte le fibre.\nIn condizioni appropriate, il tasso di deposizione alto di decine di micrometri al minuto pu\u00f2 essere realizzato con costi di processo moderati. La CVD pu\u00f2 produrre alcuni dei pi\u00f9 grandi componenti tecnologici in ceramica. Un altro importante vantaggio della CVD \u00e8 che pu\u00f2 produrre facilmente una variet\u00e0 di materiali non-ossidi abbastanza importanti, come SiC, Si3N4, B4C e BN, che altrimenti richiederebbero temperature molto elevate e in genere possono essere solo prodotti dalla polvere utilizzando gli additivi che in ultima analisi possono limitare le prestazioni (soprattutto ad alte temperature). Per esempio, la CVD depositata, SiC o Si3N4, ha sostanzialmente una pi\u00f9 alta resistenza allo scorrimento ad elevate temperature di quanto non facciano i corpi prodotti per mezzo della densificazione di polveri che richiedono additivi.\nLe sfide della CVD sono principalmente il controllo della microstruttura e delle tensioni residue. La CVD comunemente ottiene delle sostanziali dimensioni granulometriche (da poche decine ad alcune centinaia di micrometri); lo sviluppo dei coni di crescita (colonie di granuli orientati allo stesso modo) di solito aumentano ad un tasso molto pi\u00f9 alto perpendicolare alla superficie di crescita piuttosto che ad essa paralleli, o entrambe le cose. I granuli di dimensioni pi\u00f9 grandi in genere danno luogo a propriet\u00e0 meccaniche meno ottimali. Altri svantaggi includono le superfici ruvide che richiedono pi\u00f9 lavorazioni che possono limitare la loro qualit\u00e0 finale.\nLe tensioni residue possono essere un problema molto serio per la CVD, come per qualsiasi processo di deposizione. Alcune sollecitazioni dovute all'espansione differenziale tra il materiale depositato e il substrato (di solito grafite per la produzione di corpi indipendenti, dal momento che \u00e8 facilmente rimovibile) sono relativamente modesti in termini di costi, permettendo una sufficiente gamma di accomodamento di espansione termica. Tuttavia, le principali fonti di stress residui sono apparentemente variazioni in stechiometria e tensioni risultanti di reticolo, dato che alcune sollecitazioni possono effettivamente alterare in modo sostanziale o distruggere un componente a temperatura di deposizione, dove c'\u00e8 poca o nessuna tensione differenziale tra il componente e la superficie su cui esso viene depositato.\nIl controllo sia delle tensioni residue che della microstruttura \u00e8 un motivo comune per la CVD condotta a tassi di deposizione relativamente modesti, cio\u00e8, temperature, pressioni e colate ridotte. Tuttavia, la questione appare in parte essere quella di controllare la nucleazione appropriata, che dovrebbe essere indirizzabile in modo pi\u00f9 fondamentale tramite mezzi chimici e fisici. Non sembra esserci alcuna ragione intrinseca per cui non si possano sfruttare i costi vantaggiosi di elevati tassi di deposizione ottenendo allo stesso tempo accettabili microstrutture e tensioni residue. Questo avverr\u00e0 probabilmente in un settore importante per la ricerca e lo sviluppo.\nDeposizione di vapore fisico.\nSono utilizzati anche vari metodi di deposizione di vapore fisico (PVD, \"Physical Vapor Deposition\"). Questi includono l'evaporazione (per es. un fascio di elettroni), spruzzamento catodico e il processo di reazione (per es. spruzzamento catodico reattivo). Poich\u00e9 i tassi di deposizione sono abbastanza bassi, tali processi sono limitati a rivestimenti sottili.\nI rivestimenti per le applicazioni soggette ad usura, soprattutto per molti strumenti da taglio e simili, per esempio, con TiN per mezzo della deposizione reattiva, sono adesso ampiamente fatti su scala industriale. Un'occasione importante presentata dalla PVD, cos\u00ec come dalla CVD e, probabilmente, da qualche altro processo di deposizione, \u00e8 quello di imparare a controllare gli orientamenti preferiti nei rivestimenti. Se si possono ottenere rivestimenti con appropriate orientazioni preferenziali di alcune ceramiche anisotropiche, si pu\u00f2 raggiungere un assortimento migliore del rivestimento ceramico e delle dilatazioni termiche del substrato.\nUna serie di ceramiche possono anche essere depositate tramite mezzi elettrochimici, in linea di principio, utilizzate per la produzione di componenti monolitici come pure per i rivestimenti, allo stesso modo della CVD. Tuttavia, vi \u00e8 stata solo di indagine limitata riguardo a questa tecnica mirata al rivestimento. Il veicolo per la deposizione di solito \u00e8 un sale fuso, che di per s\u00e9 rappresenta una sfida considerevole alla temperatura ed alla corrosione, creando per\u00f2 il problema delle piccole tasche (\"pockets\") del bagno incorporate nel rivestimento che ne limitano la qualit\u00e0. \u00c8 necessario un maggiore sviluppo del processo che va dalla chimica di base al controllo di fattori che influenzano la microstruttura della pellicola.\nPirolisi del polimero.\nUno dei pi\u00f9 recenti metodi di preparazione della ceramica o dei rivestimenti in ceramica non basati sulla polvere \u00e8 la pirolisi dei polimeri. In questo caso, si ottiene una ceramica per mezzo della pirolisi di un appropriato polimero organico metallico, utilizzato in modo analogo nella fabbricazione del carbonio vetroso o delle fibre di grafite. Sebbene questo metodo sia applicabile ad alcuni ossidi, esso \u00e8 adatto prevalentemente per i non ossidi. \u00c8 stata realizzata la preparazione di SiC dai polimeri basati sui legami Si-C- e sul Si3N4 dai polimeri basati su Si-N-; sono stati inoltre fatti progressi per ottenere il B4C e la ceramica basata sul BN da appropriati precursori polimerici.\nIl termine \"basato\" viene usato per denotare il fatto che in genere non si ottiene la stechiometria esatta della ceramica desiderata o il polimero precursore. Invece viene in genere ottenuto un eccesso di un costituente o una miscela di prodotti. \u00c8 usuale ottenere miscugli di Si3N4 e SiC, o produrre Si3N4 con eccesso di Si (che pu\u00f2 essere convertito in Si3N4 tramite pirolisi in un ambiente che produce azoto, come N, o NH3).\nIl peso ottenuto dalla ceramica risultante dal polimero deve in genere corrispondere di una percentuale dell'80% di SO per un processo pratico. Tuttavia, per alcuni sistemi sono stati calcolati teoricamente rendimenti fino al 90% e sperimentalmente si avvicinano di molto all'appropriato precursore, uno risultante essenzialmente dalla perdita esclusiva di idrogeno nella formazione del prodotto in ceramica finale. Il restringimento sostanziale e/o la screpolatura (\"cracking\"), come pure la porosit\u00e0, sono i meccanismi tipici tramite i quali le differenze sostanziali in densit\u00e0 tra il polimero di partenza e la composizione in ceramica risultante sono adattate.\nUn limitazione di base della pirolisi del polimero \u00e8 che non pu\u00f2 produrre materiali ceramici completamente densi a meno che almeno una dimensione non sia piccola dell'ordine di micrometri. Le tipiche porosit\u00e0 risultanti di corpi grossolani dalla pirolisi rientrano nel campo di variabilit\u00e0 del 20-40%, almeno per i pezzi di pochi mm di spessore. I pezzi pi\u00f9 spessi possono avere pi\u00f9 porosit\u00e0, e quindi le dimensioni ottenibili sono limitate. Tuttavia, sono stati prodotti pezzi in carbonio vetroso di almeno 30\u00a0cm di lunghezza. Il processo \u00e8 applicabile potenzialmente in modo pi\u00f9 ampio alla fabbricazione di rivestimenti o fibre, per i quali \u00e8 gi\u00e0 in produzione commerciale, cos\u00ec come ai compositi.\nAnche la lavorazione del sol-gel \u00e8 di interesse per i compositi. Il processo di fusione viene usato estensivamente per la produzione di fibre di ossidi. Industrialmente, vengono incluse le fibre per le fibre ottiche, di rinforzo (compositi in fibra di vetro), e fibre isolanti per prodotti che vanno dalle applicazioni per la casa a quelle per le fornaci ad alta temperatura.\nLe fibre isolanti sono tipicamente formate soffiando \"ruscelli\" fusi, mentre le fibre ottiche e di rinforzo vengono trafilate. Precedentemente, soltanto colate abbastanza viscose, come i silicati, avrebbero potuto essere utilizzate, altrimenti le tensioni di superficie avrebbero comportato la formazione di goccioline. Tuttavia, lo sviluppo della filatura fusa viscosa ha attenuato questa limitazione. Ci\u00f2 si realizza mediante estrusione della fibra fusa in una camera dove, la fibra calda agisce come substrato per la CVD (comunemente di grafite, dal CH4, per esempio) in modo tale che il rivestimento sufficientemente rapido della CVD sulla fibra ne impedisce la rottura in gocce. Sono di interesse nuove composizioni vetrose per le fibre, tra cui gli alogenuri per le fibre all'IR a bassa perdita, e gli ossinitruri o composizioni di ossicarburo per ottenere una maggiore rigidit\u00e0.\nCompositi ceramici.\n\u00c8 sorto negli ultimi anni l'interesse sostanziale per la fabbricazione di materiali compositi in ceramica. Mentre esiste un notevole interesse riguardo ai compositi con uno o pi\u00f9 componenti non-ceramici, la massima attenzione si focalizza sui compositi in cui tutti componenti sono ceramici che si articolano di solito in due componenti: una matrice continua e una fase dispersa di particelle ceramiche, whisker, o fibre brevi (tritate) continue in ceramica. La sfida, come nel processo chimico a umido, \u00e8 quella di ottenere una distribuzione uniforme e omogenea delle particelle disperse o della fase di fibra.\nConsideriamo innanzitutto il trattamento dei compositi di particolato. La fase del particolato di maggiore interesse \u00e8 l'ossido di zirconio tetragonale a causa della durezza che pu\u00f2 essere ottenuta dalla trasformazione di fase, dalla tetragonale metastabile alla monoclina cristallina, che prende il nome di durezza di trasformazione. Vi \u00e8 anche interesse sostanziale per la dispersione delle fasi non-osside, dure, quali SiC, TiB, TiC, boro, carbonio e soprattutto matrici di ossidi come allumina e mullite. Vi \u00e8 anche elevato interesse nell'incorporare altri particolati ceramici, in special modo quelli con grande espansione termica anisotropica, come Al2O3, TiO2, grafite e nitruro di boro.\nNel trattamento dei compositi di particolato, il problema non \u00e8 solo l'omogeneit\u00e0 delle dimensioni e della distribuzione spaziale delle fasi disperse e di matrice, ma anche il controllo granulometrico della matrice. Tuttavia, vi \u00e8 un certo autocontrollo incorporato a causa dell'inibizione della crescita granulometrica della matrice per mezzo della fase dispersa. I compositi di particolato, bench\u00e9 in genere offrano una maggiore resistenza ai danni e ai guasti, o entrambi, sono ancora abbastanza sensibili alle disomogeneit\u00e0 di composizione, come pure ad altri difetti di lavorazione, ad esempio i pori. Cos\u00ec hanno bisogno di una buona elaborazione per essere efficaci. \nI compositi di particolato sono stati realizzati commercialmente miscelando semplicemente le polveri dei due costituenti. Sebbene questo approccio sia intrinsecamente limitato in quanto a omogeneit\u00e0 raggiungibile, \u00e8 il pi\u00f9 facilmente adattabile alle attuali tecnologie di produzione ceramica. Tuttavia, esistono altri approcci che interessano. \nDal punto di vista tecnologico, un approccio particolarmente auspicabile nel fabbricare particolati compositi \u00e8 quello di ricoprire la matrice o il suo precursore di particelle sottili della fase dispersa con un buon controllo delle dimensioni delle particelle disperse iniziali e il risultante spessore del rivestimento della matrice. Si dovrebbe in linea di principio essere in grado di raggiungere il massimo in termini di omogeneit\u00e0 di distribuzione, e quindi ottimizzare il rendimento del composito. Questo pu\u00f2 avere anche altre ramificazioni, come ad esempio consentire che siano ottenute pi\u00f9 prestazioni utili in un corpo avente porosit\u00e0, che pu\u00f2 essere desiderata per altri scopi, per limitare ad esempio la conduttivit\u00e0 termica.\nMolta attenzione \u00e8 adesso focalizzata nel controllo dei legami tra fibra e matrice nei compositi in fibra di ceramica. Benefici eclatanti sono stati ottenuti dalle fibre di rivestimento con un materiale adatto come il BN. Questo \u00e8 stato fatto in modo pi\u00f9 esteso usando la CVD. Tuttavia, anche lo spruzzamento catodico (\"sputtering\") \u00e8 stato utilizzato con alcune fibre contenenti boro. \u00c8 stata anche utilizzata la reazione in un ambiente di azoto reattivo (per es. ammoniaca). \nCi sono anche alcune possibilit\u00e0 di sfruttare il processo di fusione per la fabbricazione di ceramica, particolato, whisker e di fibre corte e materiali compositi in fibra continua. \u00c8 evidente che sia il particolato che i whisker compositi sono plausibili tramite precipitazione allo stato solido dopo la solidificazione della massa fusa. Questo pu\u00f2 anche essere ottenuto in alcuni casi per mezzo della sinterizzazione, ad esempio per precipitazione dell'ossido di zirconio indurito, parzialmente stabilizzato. Analogamente, \u00e8 noto che si possono solidificare in modo direzionale le miscele eutettiche di ceramica, ottenere dunque fibre composite allineate in modo monoassiale. Tale trattamento del composito \u00e8 in genere stato limitato a forme molto semplici dato che soffre di gravi problemi dovuti agli alti costi di lavorazione.\nCi sono possibilit\u00e0 di combinare questa tecnica con i metodi di formazione dei monocristalli nel processo di crescita per la produzione di utili compositi di fibre allineate direttamente dalla fusione. Si noti anche che l'uso di una miscela eutettica in linea di principio d\u00e0 una pi\u00f9 omogenea e potenzialmente pi\u00f9 utile distribuzione di ZrO di quanto sarebbe normale nel processo allo stato solido. \nChiaramente, ci sono possibilit\u00e0 di utilizzare la fusione per molti di questi approcci. Potenzialmente ancora pi\u00f9 auspicabile \u00e8 l'utilizzo di particelle derivate dalla fusione. In questo metodo, il raffreddamento rapido \u00e8 fatto in una soluzione solida o in una struttura eutettica sottile, dove le particelle vengono dunque processate con metodi di lavorazione pi\u00f9 attinenti a quelli della polvere ceramica in un corpo adatto. Ci sono stati anche tentativi preliminari di utilizzare la spruzzatura fusa come mezzo di formazione di compositi introducendo il particolato disperso, il whisker, o la fase di fibra insieme alla fusione del processo di spruzzatura.\nOltre ai molti miglioramenti del processo, la prima delle due maggiori esigenze per i compositi in fibra \u00e8 quella di ottenere costi pi\u00f9 bassi. La seconda sono le composizioni della fibra o i rivestimenti, o la lavorazione del composito, onde ridurre il deterioramento risultante dall'esposizione ad alta temperatura del composito in condizioni ossidanti. \nApplicazioni.\nI prodotti tecnologici di ceramica comprendono piastrelle utilizzate nel programma spaziale Shuttle, ugelli per bruciare gas, protezioni balistiche, pellet di ossido di uranio come combustibile nucleare, impianti bio-medicali, pale di turbine per motori di jet e ogive di missili.\nI suoi prodotti sono fatti spesso con materiali diversi dall'argilla, scelti per le loro particolari propriet\u00e0 fisiche. Questi possono essere classificati come segue:\nLa ceramica pu\u00f2 essere usata in molte industrie tecnologiche. Una applicazione sono le piastrelle in ceramica utilizzate dallo Space Shuttle della NASA e dai futuri aerei spaziali supersonici per proteggerli dal bruciante calore provocato durante il rientro nell'atmosfera terrestre. Sono inoltre ampiamente utilizzate in elettronica e ottica. Oltre alle applicazioni qui elencate, la ceramica viene utilizzata anche come rivestimento in vari \"case\" in ingegneria. Un esempio potrebbe essere il rivestimento in ceramica del cuscinetto su un telaio in titanio usato per un aeroplano. Recentemente, il campo \u00e8 venuto ad includere gli studi dei monocristalli o le fibre di vetro, oltre ai tradizionali materiali policristallini, e le applicazioni di questi si sono andate sovrapponendo e mutando rapidamente.\nBiomateriali.\nLa silicizzazione \u00e8 abbastanza comune nel mondo biologico e si verifica nei batteri, organismi unicellulari, piante e animali (invertebrati e vertebrati). I minerali cristallini formati in un tale ambiente spesso mostrano eccezionali propriet\u00e0 fisiche (per es. forza, durezza, resistenza alla frattura) e tendono a formare strutture gerarchiche che presentano un ordine microstrutturale su una gamma di lunghezza o scale spaziali. I minerali vengono cristallizzati da un ambiente che \u00e8 sotto-saturato rispetto al silicio, e in condizioni di pH neutro e bassa temperatura (0-40\u00a0\u00b0C). La formazione del minerale pu\u00f2 avvenire all'interno o all'esterno della parete cellulare di un organismo ed esistono reazioni biochimiche specifiche per la deposizione minerale che includono lipidi, proteine e carboidrati. L'importanza della macchina cellulare non pu\u00f2 essere troppo enfatizzata ed \u00e8 con i progressi delle tecniche sperimentali nel campo della biologia cellulare e la capacit\u00e0 di simulare l'ambiente biologico che sono stati fatti attualmente progressi significativi.\nLa maggior parte dei materiali naturali (o biologici) sono composti complessi le cui propriet\u00e0 meccaniche sono spesso eccezionali, considerando i deboli costituenti con i quali sono assemblati. Queste strutture complesse, che hanno subito centinaia di milioni di anni di evoluzione, stanno ispirando la progettazione di nuovi materiali con eccezionali propriet\u00e0 fisiche per le alte prestazioni in condizioni avverse. Le loro caratteristiche peculiari quali la gerarchia, la multifunzionalit\u00e0 e la capacit\u00e0 di auto-guarigione, sono attualmente oggetto di indagine.\nGli elementi costitutivi di base iniziano con i 20 amminoacidi per arrivare a polipeptidi, polisaccaridi e polipeptidi-saccaridi. Questi, a loro volta, compongono le proteine di base, che sono i costituenti primari del 'tessuti molli' comuni alla maggior parte dei biominerali. Con oltre 1000 proteine possibili, la ricerca attuale d\u00e0 rilievo all'uso di collagene, chitina, cheratina ed elastina. Le fasi dure ('hard') sono spesso rafforzate da minerali cristallini, che nucleano e crescono in un ambiente biomediato che determina la dimensione, la forma e la distribuzione dei singoli cristalli. Le pi\u00f9 importanti fasi minerali sono state identificate come idrossiapatite, silice e aragonite. Utilizzando la classificazione di Wegst e Ashby, vengono presentate le principali caratteristiche meccaniche e le strutture della ceramica biologica, i polimeri compositi, gli elastomeri e i materiali cellulari. I sistemi selezionati in ciascuna classe sono oggetto di studio con particolare attenzione al rapporto tra la loro microstruttura su una gamma di scale di lunghezza e la loro risposta meccanica.\nCos\u00ec, la cristallizzazione di materiali inorganici in natura si verifica generalmente a pressione e temperatura ambiente. Eppure gli organismi viventi attraverso queste forme minerali sono in grado di produrre regolarmente strutture complesse in modo estremamente preciso. Comprendere i processi per mezzo dei quali gli organismi viventi controllano la crescita di minerali cristallini come la silice, potrebbe portare a progressi significativi nel campo della scienza dei materiali, e aprire la porta a tecniche di sintesi per materiali compositi su nanoscala, o nanocompositi.\nSono state effettuate osservazioni con il SEM ad alta risoluzione sulla microstruttura di una porzione di madreperla della conchiglia haliotis. Queste conchiglie presentano una resistenza meccanica e tenacit\u00e0 alla frattura pi\u00f9 alta di qualsiasi sostanza conosciuta non metallica. La madreperla dalla conchiglia dell'haliotis \u00e8 diventata una delle strutture biologiche pi\u00f9 intensamente studiate nella scienza dei materiali. Ben visibili in queste immagini sono le tegole (\"tile\") minerali ordinatamente accatastate (o ordinate) separate da sottili \"strati\" organici insieme a una macrostruttura di bande di crescita periodiche pi\u00f9 grandi che, collettivamente, costituiscono ci\u00f2 che gli scienziati stanno attualmente riferendo come una struttura gerarchica composita. (Il termine gerarchia implica semplicemente che ci sono una serie di caratteristiche strutturali che esistono in una vasta gamma di scale di lunghezza).\nGli sviluppi futuri risiedono nella sintesi di materiali ispirati alla biologia attraverso metodi di lavorazione e strategie che sono caratteristici dei sistemi biologici. Questo riguardano l'auto-assemblaggio su nanoscala dei componenti e lo sviluppo di strutture gerarchiche."}
{"id": "2886826", "revid": "200568", "url": "https://it.wikipedia.org/wiki?curid=2886826", "title": "Gornsdorf", "text": "Gornsdorf \u00e8 un comune di 2.184 abitanti della Sassonia, in Germania.\nAppartiene al circondario dei Monti Metalliferi (targa ERZ) ed \u00e8 parte della comunit\u00e0 amministrativa (\"Verwaltungsgemeinschaft\") di Auerbach-Burkhardtsdorf-Gornsdorf."}
{"id": "2886828", "revid": "181699", "url": "https://it.wikipedia.org/wiki?curid=2886828", "title": "Chiesa de la Sainte-Trinit\u00e9", "text": ""}
{"id": "2886831", "revid": "767487", "url": "https://it.wikipedia.org/wiki?curid=2886831", "title": "KNVB beker 1992-1993", "text": "La Coppa d'Olanda 1992-1993 fu la 75\u00aa edizione della coppa nazionale di calcio dei Paesi Bassi.\n1\u00ba Turno.\nGiocati il 29 e 30 agosto 1992\n2\u00ba Turno.\nGiocati il 18, 19 e 20 settembre 1992.\n3\u00ba Turno.\nGiocati il 28 ottobre 1992\nOttavi.\nGiocati il 2 dicembre 1992.\nQuarti.\nGiocati il 17 febbraio 1993.\nSemifinali.\nGiocate il 30 e 31 marzo 1993.\nFinale.\nGiocata il 20 maggio 1993."}
{"id": "2886832", "revid": "1573940", "url": "https://it.wikipedia.org/wiki?curid=2886832", "title": "Santuario di San Francesco da Paola (Revine)", "text": "Il santuario di San Francesco da Paola \u00e8 uno dei principali luoghi di interesse di Revine, nel comune di Revine Lago, in provincia di Treviso.\nCostruito tra il 1677 e il 1702 su una balza del Monte Frascon, poco sotto l\u2019omonimo castello medievale, dall\u2019allora parroco don Giovanni Domenico Cumano (Cison di Valmarino, 1636 - Revine, 1719), esso riflette in pieno le concezioni fatte proprie dal suo costruttore la cui formazione, avvenuta nel monastero dei Minimi a Venezia annesso alla Scuola Grande della Misericordia, era improntata ad un profondo senso religioso in spirito di povert\u00e0 e carit\u00e0 verso il prossimo, secondo gli insegnamenti del fondatore dell\u2019Ordine..\nDescrizione.\nArroccato sulle pendici dell'altura a nord del paese, il santuario \u00e8 raggiungibile attraverso un sentiero accompagnato da una via Crucis segnata da antiche cappellette, contenenti formelle con bassorilievi, in luogo di pitture andate perdute.\nDalla fine del XVIII secolo fino alla prima met\u00e0 del XIX, l'oratorio fu abitato da eremiti e divenne meta di pellegrinaggi e di devozione popolare soprattutto nei periodi d'epidemie. All'interno del santuario si possono ammirare opere di autori di un certo interesse nel panorama artistico veneto, come nel caso di Antonio Lazzarini (Belluno, 1672-1732), Mathias Cremsl, l\u2019artista preferito dal don Cumano per il caldo cromatismo delle sue composizioni, che gli commission\u00f2 la maggior parte dei dipinti tuttora conservati nel santuario,a partire dal trittico che orna l\u2019altare con la \"Madonna col Bambino,\" \"San Francesco da Paola e l\u2019angelo reggente l\u2019emblema \"Charitas\"\" nella tela centrale, firmata e datata 1702, e \"Sant\u2019Alberto \"e \"Sant\u2019Osvaldo\" in quelle laterali, Antonio Sasso, Giuseppe Venanzio, Antonio Tacco, Carlo Maria Cialdelli (detto Petrogalli da Foligno). Di particolare interesse sono anche gli affreschi di Francesco Da Re che si trovano in una delle stanze sopra la sacrestia che rappresentano i cinque misteri gaudiosi.\n "}
{"id": "2886833", "revid": "3358", "url": "https://it.wikipedia.org/wiki?curid=2886833", "title": "Papa Cristoforo I", "text": ""}
{"id": "2886835", "revid": "106908", "url": "https://it.wikipedia.org/wiki?curid=2886835", "title": "Bratton (Wiltshire)", "text": "Bratton \u00e8 un villaggio e parrocchia civile, vicino Westbury, in Inghilterra, situato nella contea di Wiltshire.\nStoria.\nEsso faceva parte di un'antica parrocchia di Westbury fino al 1892. In esso si trovano la collina artificiale nota come \"Westbury White Horse\" e i notevoli cumuli di materiale proveniente dalle rovine del \"Bratton Castle\" (o Camp), risalenti all'et\u00e0 del ferro.\nAltre costruzioni significative sono la \"St. James's Church\", \"Bratton House\", \"Bratton Baptist Chapel\", \"The Duke public house\", e la \"Court House\". IL villaggio \u00e8 dotato di una scuola elementare."}
{"id": "2886836", "revid": "181699", "url": "https://it.wikipedia.org/wiki?curid=2886836", "title": "Chiesa di Val-de-Gr\u00e2ce", "text": ""}
{"id": "2886841", "revid": "1305772", "url": "https://it.wikipedia.org/wiki?curid=2886841", "title": "I'm on a Boat", "text": "I'm on a Boat \u00e8 un singolo del gruppo comedy rap Lonely Island. Nominato per un premio Grammy, \u00e8 stato tratto dall'album di debutto \"Incredibad\". La canzone stata incisa con la collaborazione del cantante R&amp;B T-Pain.\nIl suo videoclip \u00e8 stato il pi\u00f9 visto su YouTube nel febbraio 2009.\nVideoclip.\nIl video si apre con Andy Samberg seduto al tavolo della cucina con i compagni Akiva Schaffer e Jorma Taccone. Versando in una ciotola di cereali, per la sua gioia, trova un buono per una gita in barca gratuita per tre persone. Dopo aver riflettuto su chi andr\u00e0 con lui, Samberg prende Schaffer, ma salta Taccone e sceglie come terzo il cantante T-Pain, che \u00e8 stato apparentemente seduto per tutto il tempo al tavolo di fronte agli altri.\nI tre sono dunque a bordo della Never Say Never, nella Baia di Biscayne, in Florida, vestiti in smoking. Durante il video, mentre i tre son sulla nave, deridono continuamente Taccone mostrandolo in posti molto banali.\nLa comicit\u00e0 del videoclip \u00e8 data dall'atteggiamento di Samberg e Schaffer i quali millantano l'essere a bordo della nave come fosse un vanto enorme, quasi un merito o un traguardo raggiunto che conferisce loro superiorit\u00e0 rispetto al prossimo, e gridano il loro entusiasmo con forza e aggressivit\u00e0 (\"\"I'm on a boat motherfucka don't you ever forget!\", \"You can't stop me motherfucka 'cause I'm on a boat!\"\").\nNel video sono utilizzati diversi costumi tra cui lo smoking, la tuta di volo, l'abito da marinaio, ecc."}
{"id": "2886844", "revid": "765341", "url": "https://it.wikipedia.org/wiki?curid=2886844", "title": "Una canzone pop", "text": "Una canzone pop \u00e8 l'album in studio di debutto solista del cantautore italiano Pierdavide Carone, pubblicato il 30 marzo 2010 dalla Sony Music.\nIl disco.\nIl disco \u00e8 stato pubblicato due giorni dopo la finale della nona edizione del talent show \"Amici di Maria De Filippi\", al quale il cantante ha partecipato classificandosi terzo.\nDall'album, certificato multiplatino per avere venduto oltre 120.000 copie, sono stati estratti due singoli. Il primo, \"Di notte\", disponibile dal 19 marzo 2010, anticipa l'uscita del medesimo lavoro discografico, mentre il successivo ed ultimo estratto, \"Mi piaci... ma non troppo\", viene pubblicato nel luglio 2010.\nL'album, contenente 10 tracce scritte ed arrangiate dallo stesso Pierdavide Carone con produzione di Celso Valli e Giuseppe Vessicchio, e contiene brani presentati durante la fase iniziale che serale della trasmissione che lo ha visto concorrente ed inseriti nelle relative compilation; difatti \"Jenny\", \"La ballata dell'ospedale\" e \"Superstar\", sono inserite in \"Sfida\" e \"9\".\nTra i musicisti \u00e8 presente anche Massimo Varini.\nSuccesso commerciale.\nL'album ha raggiunto, come posizione massima la 1\u00aa della Classifica FIMI Album. Il disco, nel maggio 2010, viene certificato multiplatino per avere venduto oltre 120.000 copie.\nLe vendite dell'album sono state supportate anche dal singolo apripista, Di notte che ha raggiunto la 1\u00aa posizione della Top Singoli e che viene successivamente certificato disco d'oro per le oltre 15.000 vendite in digitale.\n\"Una canzone pop\" risulta essere il 4\u00ba album pi\u00f9 venduto in Italia nel 2010 secondo la classifica di fine anno stilata sempre da FIMI."}
{"id": "2886848", "revid": "287204", "url": "https://it.wikipedia.org/wiki?curid=2886848", "title": "Roman Romanenko", "text": "Biografia.\nRomanenko \u00e8 nato il 9 agosto 1971, a \u0160\u010d\u00eblkovo, in Russia. I suoi genitori, Yuri Victorovich Romanenko e Aleftina Ivanovna Romanenko vivono a Star City. Il padre \u00e8 anch'esso un cosmonauta, ora ritirato, selezionato nel 1970. \n\u00c8 sposato con Yulia Leonidovna Romanenko (Danilovskaya) e hanno due figli. Dopo essersi diplomato alla scuola superiore della Citt\u00e0 delle Stelle nel 1986 \u00e8 entrato nella scuola militare Leningrad Suvorov, diplomandosi nel 1988. Lo stesso anno \u00e8 entrato nella scuola aeronautica di Chernigov, diplomandosi quattro anni dopo come pilota ingegnere. Successivamente ha servito l'aeronautica militare russa come ingegnere di laboratorio e copilota. Ha voltato con gli aerei L-39 e Tu-134, accumulando pi\u00f9 di 800 ore di volo, diventando un pilota di Terza Classe dell'Aeronautica militare Russa.\nCarriera come cosmonauta.\n\u00c8 stato selezionato come candidato cosmonauta del Centro di addestramento cosmonauti Jurij Gagarin (GCTC) nel 1997, facendo parte del gruppo TsPK 12 all'et\u00e0 di 25 anni. A novembre 1999, dopo i due anni di addestramento base, \u00e8 stato qualificato come cosmonauta. Dall'aprile del 2002 all'aprile del 2007 si \u00e8 addestrato come membro di backup di diverse missioni spaziali, tra cui ingegnere di volo delle Expedition 9, 11 e 15, comandante Sojuz, ingegnere di volo in un lancio Shuttle e comandante della Stazione Spaziale Internazionale (ISS). Nell'agosto del 2008 ha iniziato l'addestramento come membro dell'equipaggio principale per l'Expedition 20/21.\nIl 27 maggio 2009 \u00e8 partito per la sua prima missione a bordo della Sojuz TMA-15, da lui comandata, dal Cosmodromo di Baikonur, in Kazakistan, con i colleghi Frank De Winne e Robert Thirsk, diventando il terzo viaggiatore nello spazio di seconda generazione, dopo Sergei Volkov e Richard Garriott. Durante l'Expedition 20/21 ha trascorso 187 giorni nello spazio vivendo e lavorando sulla ISS come ingegnere di volo, tornando poi sulla Terra il 1\u00ba dicembre 2009. \u00c8 tornato sulla ISS per la sua seconda missione, l'Expedition 34/35, il 19 dicembre 2012 a bordo della Sojuz TMA-07M con l'astronauta canadese Chris Hadfield e l'astronauta NASA Thomas Marshburn. Il 19 aprile 2013, durante l'Expedition 35, ha compiuto la sua prima attivit\u00e0 extraveicolare (EVA) con il collega russo Pavel Vinogradov, della durata di 6 ore e 38 minuti. Si \u00e8 sganciato dalla Stazione il 14 maggio 2013 (ora italiana), dopo 145 giorni nello spazio, atterrando nelle steppe del Kazakistan poche ore dopo.\nDall'agosto del 2012 fino 2014 \u00e8 stato vice comandante del corpo cosmonauti del TsPK (GCTC).\nIl 5 novembre 2014 si \u00e8 ritirato dal corpo cosmonauti per motivi di salute."}
{"id": "2886851", "revid": "767487", "url": "https://it.wikipedia.org/wiki?curid=2886851", "title": "Ballerina e Buon Dio", "text": "Ballerina e Buon Dio \u00e8 un film del 1958 diretto da Antonio Leonviola.\nTrama.\nMarietto \u00e8 un bambino orfano molto vivace e creativo, ospitato in un collegio di suore.\nUn giorno sfogliando un quotidiano vede la foto di una bella ballerina del teatro dell'opera, Camilla, e si convince che sia sua madre. Viene invece affidato alla famiglia di un panettiere, che vuole adottarlo, e decide di fuggire.\nEntra in una pasticceria e mangia molti dolci senza avere soldi per pagare; il padrone della pasticceria vorrebbe denunciarlo, ma Marietto, aiutato da Dio nelle sembianze di guardia municipale, riesce a farsi perdonare.\nIn piazza incontra una coppia di acrobati che vorrebbero inserirlo nei loro spettacoli, ma Dio nelle sembianze di vigile urbano ferma la loro camionetta davanti al teatro dell'opera e gli suggerisce di andare a cercare la ballerina.\nIl bambino racconta alla ballerina di averla scelta come madre, ma quest'ultima, pur accogliendolo amorevolmente, cerca di liberarsi di lui chiamando una guardia. Marietto, ancora una volta aiutato da Dio nelle sembianze di portaceste del teatro, riesce ad allontanarsi e a raggiungere l'abitazione di Camilla. La donna lo accoglie in casa e lo ospita durante la notte. I due fanno amicizia e la ballerina sembra legarsi affettuosamente al bambino.\nIl giorno successivo, per\u00f2, cercher\u00e0 ancora di liberarsi di lui, prima chiedendo a un netturbino di prenderlo con s\u00e9, e poi cercando di abbandonarlo su una giostra. Il bambino tornato a casa, ascolta una discussione tra la ballerina ed il maestro del teatro dell'opera, si rende conto di non essere desiderato come figlio e, mentre Camilla \u00e8 impegnata a teatro, decide di fuggire via.\nStavolta sar\u00e0 Camilla, vestita da ballerina, insieme con il suo corteggiatore Filippo, a cercare il bambino. Dapprima si recano al collegio e si dichiarano pronti ad adottare Marietto, poi, aiutati da Dio nelle sembianze di conducente di taxi, riescono a trovarlo a Villa Borghese mentre, vestito da angioletto, si esibisce con la funambola in un pericoloso esercizio. Alla fine andr\u00e0 tutto bene ed i tre potranno formare una famiglia insieme.\nProduzione.\nIl film prende spunto da una storia realmente accaduta a Roma nel 1958.\nDistribuzione.\nVenne distribuito in Italia dalla Lux Film il 4 settembre 1958.\nHome video.\nIl film, pubblicato in videocassetta negli anni Novanta, come diversi altri non risulta essere stato editato in DVD."}
{"id": "2886852", "revid": "1305772", "url": "https://it.wikipedia.org/wiki?curid=2886852", "title": "Santuario di San Francesco da Paola", "text": "Santuario di San Francesco da Paola pu\u00f2 riferirsi ai seguenti edifici sacri:"}
{"id": "2886858", "revid": "767487", "url": "https://it.wikipedia.org/wiki?curid=2886858", "title": "Danilo Ferrari", "text": "Carriera.\nGiocatore.\nCresce calcisticamente nella Mirandolese per passare nelle giovanili della e con i rossoverdi di Enzo Riccomini esordisce in Serie A a 19 anni il 30 marzo 1975 a Genova contro la . Riconfermato nella Ternana per i due successivi campionati di Serie B, nel 1977 passa alla SPAL in Serie C - squadra della sua provincia natia - assieme al rientrante Franco Pezzato e con i biancoazzurri, allenati da Mario Caciagli, conquista la promozione.\nRimane a Ferrara per altri tre campionati di Serie B per tornare nella massima serie nel 1981 con l' dove viene schierato da titolare per due campionati. Scende quindi di nuovo tra i cadetti con il nel 1983 quindi con la nel 1984 e con i rossobl\u00f9 disputa cinque campionati di Serie B ritrovando Riccomini nell'ultima stagione. Quindi torna a due passi da Bondeno - alla Centese in Serie C2 - per abbandonare il calcio professionistico nel 1990.\nIn carriera ha totalizzato complessivamente 51 presenze in Serie A, con all'attivo una rete in occasione del pareggio esterno dell'Avellino contro il Torino del 13 dicembre 1981, e 322 presenze e 15 reti in Serie B.\nAllenatore.\nDismessa l'attivit\u00e0 di calciatore, ha allenato nel ferrarese alcune squadre dilettantistiche e le giovanili della SPAL. Dal 1995 allena qualche squadra della Scuola Calcio Dribbling di Ferrara, per far crescere i ragazzi che vogliono seguire la passione calcistica.\nNella parte finale della stagione 1993-1994 ha allenato la in Serie C2."}
{"id": "2886881", "revid": "1442080", "url": "https://it.wikipedia.org/wiki?curid=2886881", "title": "\u00c1ngel Labruna", "text": " \u00c8 sepolto nel cimitero de La Chacarita, a Buenos Aires.\nCaratteristiche tecniche.\nIl suo ruolo era quello di interno sinistro, e fece parte della squadra del River Plate denominata \"La M\u00e1quina\", vestendo il numero 10 nel quintetto d'attacco, composto da Juan Carlos Mu\u00f1oz, Jos\u00e9 Manuel Moreno, Adolfo Pedernera e F\u00e9lix Loustau. Dei cinque, Labruna era il finalizzatore, dato che in tale periodo, dei 240 gol segnati in totale dalla squadra, ne realizz\u00f2 personalmente 115. Abile ad andare a segno in ogni modo, spesso superando il portiere avversario con un tiro di punta.\nCarriera.\nClub.\nFiglio di immigrati italiani, appena entrato nel settore giovanile del River Plate, praticava due discipline: la pallacanestro e il calcio. Opt\u00f2 successivamente per quest'ultimo sport, messo di fronte a tale scelta dalla dirigenza del club, e debutt\u00f2 con la prima squadra il 18 giugno 1939 contro l'Estudiantes; dopo un altro periodo nelle giovanili, torn\u00f2 il 15 ottobre nella selezione principale contro l'Atlanta, segnando al quarantesimo minuto del secondo tempo e di fatto assicurandosi il posto nella squadra dei titolari per il successivo ventennio. Con il club vinse ben nove campionati nazionali (1941, 1942, 1945, 1947, 1952, 1953, 1955, 1956, 1957) e il titolo di capocannoniere per due volte, nel 1943 e nel 1945. Labruna segn\u00f2 anche la storia del Supercl\u00e1sico, diventando una bandiera del River Plate nel corso degli scontro con i rivali del Boca Juniors, segnando gi\u00e0 al suo primo derby il gol della vittoria. Nel 1959 lasci\u00f2 il club dopo avervi giocato per vent'anni per volere della dirigenza; tale decisione fu presa con amarezza e delusione dal giocatore.\nIn seguito alla sua militanza con il club di Buenos Aires, sua citt\u00e0 natale, espatri\u00f2 dapprima in Uruguay con il Rampla Juniors di Montevideo, e successivamente in Cile, al Rangers. Chiuse infine la carriera con il Platense, in patria, a quarantatr\u00e9 anni d'et\u00e0.\nNazionale.\nGioc\u00f2 trentasette partite per la Nazionale di calcio dell'Argentina, segnando diciassette reti; vinse due volte il Campeonato Sudamericano de Football, nel 1946 e nel 1955, e partecip\u00f2, ormai quarantenne, al , tenutosi in Svezia. \u00c8 il marcatore pi\u00f9 anziano della selezione nazionale, avendo segnato un gol a 38 anni e 10 mesi, il 7 luglio 1957 in occasione della partita di Copa Roca contro il .\nAllenatore.\nUna volta terminata la sua carriera come giocatore, allen\u00f2 Defensores de Belgrano, Platense, Rosario Central, Talleres de C\u00f3rdoba, Racing Club e Argentinos Juniors. Con il Defensores de Belgrano vinse la Primera B Nacional, seconda serie nazionale, nel 1967, suo primo titolo da tecnico, mentre con il Rosario Central vinse la Primera Divisi\u00f3n Argentina nel 1971: tale successo fece s\u00ec che venisse chiamato ad allenare il River Plate, che port\u00f2 a svariati titoli tra il 1975 e il 1980. La squadra, la cui ossatura era composta da Daniel Passarella, Norberto Alonso e Leopoldo Luque, raggiunse anche la finale della Coppa Libertadores 1976, venendo sconfitta dal Cruzeiro, club brasiliano, che annoverava tra i suoi giocatori Jo\u00e3ozinho, Palhinha e Nelinho. Nel 1983 allen\u00f2 l'ultima squadra, l'Argentinos Juniors, poco tempo prima di morire."}
{"id": "2886883", "revid": "767487", "url": "https://it.wikipedia.org/wiki?curid=2886883", "title": "Gli zitelloni", "text": "Gli zitelloni \u00e8 un film del 1958, diretto dal regista Giorgio Bianchi.\nTrama.\nMarcello \u00e8 fidanzato con Gina, figlia della pensionante presso la quale vive, ma \u00e8 indeciso se sposarla oppure no. Il professore tenta continuamente di dissuaderlo, illustrandogli i vari casi di donne che dopo il matrimonio si sono trasformate, insieme alle suocere, in terribili aguzzine. Un sogno particolarmente realistico aiuta per\u00f2 Marcello a chiarirsi le idee, insieme alla scoperta che il professore \u00e8 perdutamente innamorato di una ragazza che per\u00f2 si rifiuta di sposarlo."}
{"id": "2886884", "revid": "287204", "url": "https://it.wikipedia.org/wiki?curid=2886884", "title": "Angel Labruna", "text": ""}
{"id": "2886885", "revid": "287204", "url": "https://it.wikipedia.org/wiki?curid=2886885", "title": "Angel Amadeo Labruna", "text": ""}
{"id": "2886886", "revid": "179980", "url": "https://it.wikipedia.org/wiki?curid=2886886", "title": "\u00c1ngel Amadeo Labruna", "text": ""}
{"id": "2886893", "revid": "767487", "url": "https://it.wikipedia.org/wiki?curid=2886893", "title": "Pietro Tabor", "text": "Muore nel luglio 1944 all'et\u00e0 di 25 anni a seguito di un bombardamento aereo compiuto su Genova.\nCarriera.\nCresciuto nelle giovanili della Juventus, senza riuscire ad approdare in prima squadra, passa nel 1938 alla Lucchese, con cui disputa da titolare il torneo di Serie A 1938-1939, che i toscani, chiudono all'ultimo posto.\nA fine stagione passa al , compagine anch'essa appena retrocessa in B, con la quale ottiene l'immediato ritorno in massima serie, quindi si trasferisce al , dove non \u00e8 titolare (9 presenze in campionato) e dove colleziona un altro ultimo posto in Serie A.\nTabor resta comunque in massima serie, acquistato nell'estate 1942 dal Liguria, con cui disputa due campionati di massima serie da titolare. Nella seconda stagione chiude per la terza il campionato all'ultimo posto, pur realizzando le sue uniche 5 reti in massima serie, fra cui una, su calcio di rigore, in un derby contro il , risultando il secondo marcatore stagionale dei rossoneri alle spalle di Ernani D'Alconzo. Durante l'interruzione bellica dei campionati nazionali ufficiali, disputa con la maglia del Liguria anche il Campionato Alta Italia 1944, in cui totalizza 15 presenze.\nIn carriera ha totalizzato complessivamente 96 presenze e 5 reti in Serie A, e 32 presenze in Serie B."}
{"id": "2886896", "revid": "599013", "url": "https://it.wikipedia.org/wiki?curid=2886896", "title": "Karl Petter L\u00f8ken", "text": "Carriera.\nClub.\nInizi\u00f2 a giocare a calcio nelle giovanili di Sarpsborg FK ed Askim IF. Quando nel 1985 si trasfer\u00ec a Trondheim per studiare al Norges Tekniske H\u00f8gskole, venne contattato dal Rosenborg ed accett\u00f2 la richiesta di ingaggio che gli fu proposta. Utilizzato come jolly, agli esordi giocava sulla fascia destra come difensore o attaccante. Ha trascorso dodici stagioni nel , con cui ha vinto sette volte la Tippeligaen e quattro volte la Norgesmesterskapet.\nNel 1991 \u00e8 stato anche capocannoniere del campionato norvegese, mettendo a segno 12 reti.\nNel 1997 pass\u00f2 allo Stab\u00e6k, dove gioc\u00f2 per due stagioni prima di ritirarsi, allenando per un breve periodo una formazione giovanile del club. In totale ha collezionato 243 presenze in Tippeligaen.\nNazionale.\nCon la Nazionale Under-21 norvegese ha disputato 3 incontri tra il 1985 e il 1986.\nCon la Nazionale maggiore ha disputato 36 incontri, segnando un gol in un'amichevole contro l'Austria il 31 maggio 1989 e partecipando al negli Stati Uniti come riserva, senza mai scendere in campo."}
{"id": "2886902", "revid": "228587", "url": "https://it.wikipedia.org/wiki?curid=2886902", "title": "Formula 2 inglese 1994", "text": "La stagione 1994 della F2 inglese (\"1994 Venson British F2 Championship\") fu corsa su 7 gran premi e fu la sesta della serie. Pur definitiva come \"Formula 2\", impiegava vetture di Formula 3000. Fu vinta da Jos\u00e9 Luis Di Palma della scuderia Madgwick International su Reynard 95D-Cosworth.\nRisultati e classifiche.\nClassifica Piloti.\n1 Robbie Stirling squalificato per aiuto esterno"}
{"id": "2886904", "revid": "181699", "url": "https://it.wikipedia.org/wiki?curid=2886904", "title": "Ruben Katanjan", "text": ""}
{"id": "2886905", "revid": "74801", "url": "https://it.wikipedia.org/wiki?curid=2886905", "title": "Vendresh\u00eb", "text": "V\u00ebndresh\u00eb \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di \u00c7epan, \u00c7orovod\u00eb, Gjerb\u00ebs, Leshnj\u00eb, Potom, Qend\u00ebr Skrapar, Bogov\u00eb e Zhep\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2886908", "revid": "110157", "url": "https://it.wikipedia.org/wiki?curid=2886908", "title": "Zhep\u00eb", "text": "Zhep\u00eb \u00e8 una frazione del comune di Skrapar in Albania (prefettura di Berat).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di \u00c7epan, \u00c7orovod\u00eb, Gjerb\u00ebs, Leshnj\u00eb, Potom, Qend\u00ebr Skrapar, Vendresh\u00eb e Bogov\u00eb a costituire la municipalit\u00e0 di Skrapar.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2886915", "revid": "287204", "url": "https://it.wikipedia.org/wiki?curid=2886915", "title": "Barrios", "text": ""}
{"id": "2886918", "revid": "767487", "url": "https://it.wikipedia.org/wiki?curid=2886918", "title": "L'isola perduta", "text": "L'isola perduta (\"The Island of Dr. Moreau\") \u00e8 un film del 1996 diretto da John Frankenheimer, e interpretato da Marlon Brando, David Thewlis e Val Kilmer.\n\u00c8 il terzo maggiore adattamento tratto dal romanzo fantascientifico \"L'isola del dottor Moreau\" di H. G. Wells del 1895.\nTrama.\nEdward Douglas, un inglese che lavora presso le Nazioni Unite, sopravvive ad un incidente aereo e, dopo alcuni giorni trascorsi al largo del Mar di Giava su di un canotto di emergenza, viene salvato dal giovane dottor Montgomery, che lo porta con s\u00e9 su di un'isola sconosciuta, dove regna un'atmosfera calma e tranquilla, in attesa che qualcuno lo venga a recuperare.\nL'isola appartiene al dottor Moreau, uno scienziato di fama mondiale, vincitore del Premio Nobel, noto per i suoi esperimenti sugli animali, scomparso da quasi vent'anni e a cui Montgomery funge da assistente. Poco tempo dopo, il naufrago Edward scopre che la stessa isola \u00e8 una sorta di habitat per alcune strane creature, degli ibridi creati dallo stesso Moreau, che durante \"l'esilio\" sull'isola ha perfezionato le sue tecniche di ingegneria genetica, riuscendo ad introdurre DNA umano negli animali, rendendoli cos\u00ec pi\u00f9 simili all'uomo e facendone regredire i loro istinti. Per mezzo poi di una sorta di comandamenti, Moreau ha inculcato nelle creature un'assoluta riverenza nei suoi confronti. Alle stesse, vengono somministrati farmaci giornalmente, per evitare la regressione all'originaria forma animale.\nLo stesso Moreau spiega che dopo molti tentativi iniziali, ora \u00e8 davvero sul punto di riuscire definitivamente nel suo intento, creare animali umanizzati senza rischio di regressione. Tuttavia una delle creature, Iena-Suino (un ibrido tra una iena e un maiale), trova il modo di rimuovere il circuito integrato (un chip installato nelle costole delle creature) usato per sottomettere gli animali tramite impulsi elettrici, convincendone altre a fare lo stesso.\nInorridito dagli esperimenti mostruosi dello scienziato e temendo per la propria vita, Douglas cerca di lasciare l'isola con l'aiuto della bella Aissa, una ragazza tratta dalle stesse sperimentazioni e che Moreau ama come una figlia; ma \u00e8 costretto a misurarsi dapprima sia con Montgomery che con la parte dissidente delle creature, che si ribellano a Moreau e lo sbranano, per poi uccidere anche Montgomery fino ad appropriarsi delle armi da fuoco, seminando ovunque il caos.\nEsse prendono cos\u00ec il dominio dell'isola, e Aissa rimane anch\u2019ella vittima delle creature ribelli mentre Edward viene portato di fronte a Iena, che pur di essere riconosciuto come unico leader, uccide i propri compagni, rimanendo a sua volta ferito in uno scontro a fuoco, durante il quale, un'esplosione incendia il campo e la villa di Moreau. Rimasta senza alleati e senza difese, la iena umana quasi completamente regredita, dopo un linciaggio da parte dei mutanti superstiti, si lascia consumare dalle fiamme.\nFinita la sommossa, Edward si reca verso la spiaggia per prendere il mare e promette al \"custode della legge\", il pi\u00f9 vecchio e saggio fra le creature, di tornare presto con degli aiuti, al fine di curarli.\nL'anziana creatura risponde rifiutando la proposta di Edward, dicendo di non voler pi\u00f9 avere a che fare con scienziati ed esperimenti, poich\u00e9 loro, le creature, devono vivere per quello che sono, non come il dottor Moreau cercava di trasformarli.\nAccoglienza.\nIncassi.\nIl film riscosse scarso successo commerciale: a fronte di un costo di produzione stimato in circa 40 milioni di dollari, ne ricav\u00f2 solo 27 negli Stati Uniti, per un totale di 49,6 milioni in tutto il mondo."}
{"id": "2886919", "revid": "339392", "url": "https://it.wikipedia.org/wiki?curid=2886919", "title": "Formula 3000 inglese 1996", "text": ""}
{"id": "2886922", "revid": "339392", "url": "https://it.wikipedia.org/wiki?curid=2886922", "title": "Formula 3000 inglese 1994", "text": ""}
{"id": "2886945", "revid": "125869599", "url": "https://it.wikipedia.org/wiki?curid=2886945", "title": "Roberta Tatafiore", "text": " Laureata in sociologia, si \u00e8 occupata dei rapporti annuali sulla pornografia per l'Eurispes.\nBiografia.\nNata nel 1943, inizia l'attivit\u00e0 di giornalista negli anni in cui, assieme a Rossana Rossanda, frequentava il Centro Studi Virginia Woolf. Con Maria Adele Teodori, giornalista e scrittrice radicale, fondarono \"Lucciola\", mensile dedicato ai diritti civili delle prostitute, organo del \"Comitato per i diritti civili delle prostitute\".\nHa collaborato con L'Unit\u00e0, Noi donne, il manifesto e, nei suoi ultimi anni, anche con il Giornale, Libero, il Foglio e con il Secolo d'Italia dove ha tenuto insieme ad Isabella Rauti la rubrica \"Thelma &amp; Louise\".\nRoberta Tatafiore \u00e8 stata sposata, dal 1970 al 1976, con l'artista Paolo Cotani (1940-2011).\n\u00c8 stata in Italia la curatrice e traduttrice del best seller tedesco Christiane F. - Noi, i ragazzi dello zoo di Berlino, descrizione della vita di Christiane Vera Felscherinow, ragazza che si prostituisce per sostenere la propria tossicodipendenza.\n\u00c8 morta suicida il 14 aprile 2009 in seguito all'assunzione, l'8 aprile, di un mix di alcol e barbiturici in un hotel del quartiere Esquilino, a Roma, non lontano da casa sua (nella quale, come si apprende nel suo diario postumo, Roberta non voleva morire). La morte \u00e8 sopravvenuta all'ospedale S. Giovanni di Roma, dopo sei giorni di coma.\nPoco prima di recarsi in hotel per suicidarsi, Roberta ha spedito a cinque persone amiche, cinque chiavette elettroniche contenenti il suo diario (pubblicato postumo) ed una lettera in cui spiega il suo gesto, meditato e libero. I plichi giunsero nei giorni in cui Roberta era in coma in ospedale.\nRiposa al Verano di Roma, accanto ai genitori ed al cognato.. I mesi di preparazione alla \"libera morte\" (\"Freitod\", in tedesco) sono documentati dalla sua ultima opera letteraria, \"La parola fine, diario di un suicidio\". In uno dei suoi ultimi articoli, pubblicato sulla rivista \"DeA, Donne e Altri\", intervenendo sul caso Eluana Englaro, rivendicava il diritto di scelta di ciascuno sui propri ultimi istanti di vita."}
{"id": "2886947", "revid": "597169", "url": "https://it.wikipedia.org/wiki?curid=2886947", "title": "Zankoku na tenshi no these", "text": ", anche conosciuta con il titolo internazionale ufficiale di The Cruel Angel's Thesis, \u00e8 una canzone j-pop interpretata dalla cantante giapponese Y\u014dko Takahashi. La canzone, composta per essere la sigla d'apertura della serie televisiva anime \"Neon Genesis Evangelion\", fu pubblicata come singolo il 25 ottobre 1995 in doppio lato A con \"Fly Me to the Moon\", sigla di chiusura. Composta da Toshiyuki \u014cmori e Hidetoshi Sat\u014d su testo di Neko Oikawa, venne inclusa negli album contenenti la colonna sonora dell'anime (a partire dal primo, \"Neon Genesis Evangelion - Original Soundtrack 1\") e \"Li-La\", sesto album di Takahashi.\nLa critica musicale e il pubblico hanno accolto positivamente il brano, che con il tempo \u00e8 divenuto uno dei pi\u00f9 celebri della canzone giapponese e una pietra miliare delle cosiddette \"anisong\", cio\u00e8 i brani appositamente creati per serie anime. A distanza di anni, inoltre, \u00e8 rimasto un gettonato pezzo dei karaoke giapponesi, vincendo sondaggi di popolarit\u00e0 e riconoscimenti. Su internet, assieme al relativo video ufficiale, \"Zankoku na tenshi no these\" ha acquisito ulteriore notoriet\u00e0 tramite delle interpretazioni e parodie, che hanno consolidato la sua fama e l'hanno resa una delle sigle pi\u00f9 famose della storia dell'animazione.\nProduzione.\nGenesi del pezzo e composizione dell'accompagnamento musicale.\nHideaki Anno, regista di \"Neon Genesis Evangelion\", durante la produzione consigli\u00f2 di usare un brano gi\u00e0 esistente di musica classica come sigla di apertura della serie. La sua scelta cadde in un primo momento sulle \"Danze polovisiane\", dal secondo atto dell'opera \"Il principe Igor\"' del compositore Aleksandr Porfir'evi\u010d Borodin. L'emittente televisiva TV Tokyo rifiut\u00f2 la proposta, ritenendo un brano del genere inadatto al compito; una composizione classica come quella del \"Principe Igor\", secondo i produttori, sarebbe risultata poco chiara. Lo studio Gainax quindi contatt\u00f2 Hidetoshi Sat\u014d e Toshiyuki \u014cmori per la scrittura di un pezzo inedito al posto del compositore generale della colonna sonora, Shir\u014d Sagisu. Bench\u00e9 non accreditato ufficialmente, anche Toshimichi \u014ctsuki, membro della King Records e produttore ufficiale della serie animata, si occup\u00f2 personalmente dell'arrangiamento, esigendo una canzone accattivante. La musica infine fu composta in chiave do minore.\nTesto.\nLa stesura del testo venne affidata a Neko Oikawa; fu lo stesso \u014ctsuki a istruirla in proposito, chiedendole di scrivere qualcosa di \u00abfilosofico\u00bb e di usare un linguaggio complicato. Ella si sofferm\u00f2 in particolare sui concetti chiave di \u00abmadre\u00bb, \u00abragazzi e ragazze di quattordici anni\u00bb e \u00abuna donna adulta\u00bb. Oikawa, seguendo le direttive ricevute, lo complet\u00f2 in due ore, dopo aver ricevuto una superficiale infarinatura sull'anime e senza aver mai incontrato Hidetoshi Sat\u014d: lei e il suo gerente videro velocemente i primi due episodi, gli unici allora prodotti, e un documento di presentazione del progetto. All'autrice venne in mente la figura di una donna, una madre che vuole che il proprio figlio non diventi adulto, e scrisse un testo ambiguo, con un'abbondante presenza di figure retoriche. Il testo inizia con la voce di una donna che consiglia a un giovane di comportarsi come un angelo senza piet\u00e0, incoraggiandolo al grido di . Per la donna il ragazzo \u00e8 ancora innocente e ingenuo, dato che la guarda senza dir nulla, sorridendo; ella lo invita con dolcezza a riposarsi, dicendogli:\nLa donna, rassicurandolo che il loro incontro \u00e8 stato in qualche modo scelto dal destino, gli rivela che: \nPer il titolo Oikawa prese in prestito il vocabolo tedesco , \"tesi\", mutuato dalla terminologia filosofica, pi\u00f9 in particolare dal campo della dialettica. Yahoo! Japan ha notato come il concetto di \"these\" sia stato usato fra gli altri anche da Georg Wilhelm Friedrich Hegel, filosofo esponente dell'idealismo tedesco. Per il nome la scrittrice si ispir\u00f2 inoltre a un manga di Moto Hagio allora in via di pubblicazione, \"Zankoku na kami ga shihai suru\", e inser\u00ec il termine , solitamente usato per riferirsi agli angeli della mitologia giudaico-cristiana. Come ulteriore riferimento religioso nel testo venne aggiunto il verso , cio\u00e8: \u00abQuesta \u00e8 la Bibbia con cui imparerai cos'\u00e8 la libert\u00e0\u00bb. In un primo momento ella pens\u00f2 di concludere la canzone con il motto , traducibile in \u00abdiventa un'arma\u00bb, oppure, se scritto con i kanji , in \u00abdiventa folle\u00bb, ma la proposta venne accantonata sotto consiglio della TV Tokyo, che richiese il cambio in \u00ab\"shin wa ni nare\"\u00bb, ossia \u00abdiventa un mito\u00bb. Il finale con un imperativo rimase, mantenendo intatta l'idea di una persona adulta che si rivolge a un giovane ragazzo. Per Devin Meenan di Comic Book Resources il testo potrebbe far riferimento a Yui Ikari, madre del protagonista Shinji che lo protegge durante gli eventi della serie, o a Misato Katsuragi, sua superiore che lo incoraggia a uscire dal proprio guscio. Kotono Mitsuishi, doppiatrice giapponese di Misato, diede una interpretazione simile; in un'intervista Mitsuishi dichiar\u00f2 che il verso le \u00abtrafisse il cuore\u00bb, credendo che \u00abquella fosse la voce di Misato\u00bb.\nIn \"Zankoku na tenshi no these\" venne anche inserito un coro d'intermezzo con le parole e ; le parole d'interludio non sono per\u00f2 dei vocaboli di una lingua esistente, e vennero create dall'arrangiatore Toshiyuki \u014cmori. Il coro venne cantato dallo stesso \u014cmori, Takahashi e il fratello di lei, G\u014d Takahashi.\nRegistrazione.\nPer la registrazione venne contattata la cantante Y\u014dko Takahashi, gi\u00e0 nota per aver prestato la voce ad alcune sigle di spettacoli giapponesi negli anni precedenti; al momento di registrare il brano non aveva ancora visto l'anime e non le fu data nessuna informazione al riguardo. \u014cmori concluse l'arrangiamento, anche se in maniera approssimativa, e Takahashi stabil\u00ec una pista temporanea cantando la melodia soltanto con la sillaba \"la\". Una volta pronto il testo definitivo all'artista, allora quasi trentenne, venne chiesto di adottare un tono di voce pi\u00f9 infantile, da adolescente; quando ricevette una demo della base su cui provare Takahashi trov\u00f2 delle difficolt\u00e0, sia per il registro linguistico scelto di Oikawa, sia per il tempo molto frenetico. Inizialmente era previsto anche un coro maschile di accompagnamento, in un secondo momento eliminato da Hideaki Anno per poter sottolineare ancora meglio il concetto di maternit\u00e0.\nPubblicazione.\nIl 25 ottobre 1995 \"Zankoku na tenshi no these\" venne pubblicato come singolo in due differenti versioni: nella prima, dal prezzo di copertina di yen, venne accompagnato da un brano di Takahashi intitolato ; nella seconda, dal costo di yen, venne inclusa anche \"Fly Me to the Moon\" di Claire Littley, sigla di chiusura della serie. Tale versione venne in seguito riedita il 26 marzo del 2003, in occasione dell'uscita della \"Renewal Edition\" di \"Evangelion\". Il brano fu aggiunto anche nei vari album dedicati alle colonne sonore dell'anime, a partire da \"Neon Genesis Evangelion I\", del 22 novembre 1995; nel successivo \"Neon Genesis Evangelion II\", uscito il 16 febbraio 1996, venne inserita la \"TV Size Version\", ovvero una versione ridotta utilizzata per la messa in onda su TV Tokyo. Il pezzo fu poi incluso in altre pubblicazioni, come il box speciale \"The day of Second Impact\" (13 settembre 2000), \"\" (usciti il 4 dicembre 1998), \"Refrain of Evangelion\" (23 maggio 2003), \"Neon Genesis Evangelion Decade\" (26 novembre 2005), \"A.T. EVA01 Reference CD\" (21 dicembre 2007), \"Shin Godzilla vs. Evangelion Symphony\" (27 dicembre 2017), \"Evangelion Finally\", uscito nell'ottobre del 2020, e \"Neon Genesis Evangelion Soundtrack: 25th Anniversary Box\", un box contenente diverse versioni della sigla.\nIl pezzo fu poi aggiunto in diverse raccolte e antologie separate dalla colonna sonora della serie, come la \"Star Child Selection\" (28 gennaio 2000), la compilation \"Super Robot Tamashii 2003\" (25 giugno 2003), \"Super Robot Tamashii The Best Vol. 3\" (10 dicembre 2003), \"Super Robot Tamashii Best &amp; Live\" (2 febbraio 2005), \"pop'n music 12 Iroha AC CS pop'n music 10\" (13 aprile 2005), \"Super Robot Tamashii Shudaika Best Collection 2\" (7 settembre 2005), \"Super Robot Tamashii Best &amp; Live (Girls Edition 2\"), \"Super Robot Live Request Best\" (22 febbraio 2006), \"Super Robot Tamashii Live Robo Song Collection\" (14 febbraio 2007), \"The Best!! Super Robot Tamashii Girls Best Collection\" (28 novembre 2007), \"Kids Song\u2605Hit Paradise!\" (26 settembre 2008), \"Super Robot Tamashii Nonstop Mix Vol. 4 (Girls)\" (12 novembre 2008), \"Brass Band Koushien 3\" (27 febbraio 2008) e \"Nekoism \u301c Neko Oikawa Sakuhin-sh\u016b\" (21 febbraio 2018).\nPer \"La bestia che grid\u00f2 nel cuore del mondo / Take care of yourself\", ultimo episodio dell'anime, Sagisu riarrangi\u00f2 l'accompagnamento e la melodia della canzone in due strumentali: \"The Heady Feeling of Freedom\" e \"Good, or Don't Be\", per pianoforte, piano elettrico, chitarra acustica, violini e violoncelli. Vari remix del singolo vennero aggiunti nelle \"compilation\" di \"Dancemania\". La versione Shihori fu inserita negli album \"Dancemania Summer Story 2008\" (25 giugno 2008), \"Wa-euro Best\" (5 agosto 2009), \"Dancemania Summer Story 2009\" (10 giugno 2009) e \"Best of Wa-euro Best\" (21 luglio 2010), quella Mint in \"Himetra Best\" (14 maggio 2008) e \"Himetra Anime*Mix\" (21 gennaio 2009), mentre la versione di Diana Gross venne inclusa nella compilation \"Him Trace 3\". Altri remix furono inseriti poi nelle compilation di \"Dancemania Speed\": \"Anime Speed\" (25 maggio 2005), \"Anime Speed Newtype Edition\" (19 luglio 2006), \"Happy Speed\" (18 aprile 2007) e \"Himetra Speed\" (30 luglio 2008).\nEsibizioni dal vivo.\nTakahashi cant\u00f2 \"Zankoku na tenshi no these\" nel 2015 all'Anime Expo di Los Angeles. Nel 2017 invece si esib\u00ec durante il Billboard Live di Tokyo, ricevendo una calorosa accoglienza da parte del pubblico presente. Il 20 giugno 2018 interpret\u00f2 il pezzo durante l'Evangelion World Tour, organizzato per promuovere la ripubblicazione del brano con audio restaurato e rimasterizzato assieme a , toccando, oltre che varie tappe giapponesi, la Francia e Hong Kong. A giugno 2019 la cantante si esib\u00ec al Japan Expo di Parigi, cantando dei pezzi della colonna sonora di \"Neon Genesis Evangelion\" poco prima di un'anteprima ufficiale del lungometraggio \"\" e in concomitanza con l'uscita dell'anime su Netflix. Per l'occasione, inoltre, tutto \"Neon Genesis Evangelion I\" venne aggiunto il 21 giugno su Spotify, inclusa \"Zankoku na tenshi no these\". Nel 2020 venne annunciato un evento dedicato all'Operazione Yashima di \"Evangelion\" nella citt\u00e0 di Hakone, zona in cui \u00e8 fantasiosamente situata la fittizia citt\u00e0 di Neo Tokyo-3; per l'occasione furono annunciati anche nuovi articoli di \"merchandise\" sulla serie. Durante l'evento, organizzato in due date (28 marzo e 23 maggio), era prevista una esibizione live di \"Zankoku na tenshi no these\" di Takahashi; le date per\u00f2 slittarono a causa della pandemia di COVID-19. Il 3 ottobre dello stesso anno Takahashi ha tenuto parte all'inaugurazione di una riproduzione dell'Eva-01 presso il Toei Kyoto Studio Park di Uky\u014d-ku, cantando \"Zankoku na tenshi no these\" sul palmo della mano dell'umanoide.\nLe versioni di Y\u014dko Takahashi.\nRemix.\nNegli album di Takahashi vennero incluse altre versioni di \"Zankoku na tenshi no these\"; l'arrangiamento del singolo originale era di propriet\u00e0 della King Record per copyright, dunque per questioni legali le case discografiche che pubblicarono i lavori della cantante dovettero affidarsi ad arrangiamenti sempre differenti. Nell'album \"Best Pieces\", uscito il 10 febbraio 1999, venne aggiunta la \"Version '96\", poi inserita in \"Super Value Yoko Takahashi\", messo in commercio il 19 febbraio 2001 dalla Universal Music. In\"\uff5erefrain\uff5e The songs were inspired by Evangelion\" (6 novembre 1997) venne aggiunto un remix chiamato \"Ambivalence Mix\", pi\u00f9 una versione strumentale intitolata \"Epilogue de these\" curata da Tony Orly. Nel 1999 venne prodotta anche una nuova versione di \"Zankoku na tenshi no these\", sottotitolata \"Remix for Peace\" e inclusa nell'album \"Best Pieces II\" di Takahashi, uscito il 10 febbraio dello stesso anno, nonch\u00e9 nelle raccolte dei successi di Takahashi, come \"Yoko Takahashi Best 10\" (17 gennaio 2007), \"Yoko Takahashi Essential Best\" (19 dicembre 2007) e \"Golden\u2606Best Yoko Takahashi\", proposta, in varie edizioni, il 25 febbraio 2004, il 5 dicembre 2012 e il 5 dicembre 2018. Un ulteriore remix, \"Harmonia Version\", venne aggiunto in un altro album dell'interprete, \"Li-La\", per poi essere ripubblicato in \"Li-La +3\", uscito il 2 ottobre 2013, assieme al \"Remix for Peace\".\nReincisioni.\nNel 2005 una nuova versione della canzone, sempre con Takahashi alla voce e di quarantasette secondi pi\u00f9 lunga dell'originale, venne incisa in occasione del decimo anniversario della serie. La nuova versione, chiamata \"10th Anniversary Edition\", fu inserita come dodicesima traccia in \"Neon Genesis Evangelion Decade\". Michio Nakagoe prese parte come ingegnere del suono e del missaggio, mentre i musicisti furono Mineaki Matsumoto al piano, Tatsu Kase al contrabbasso, Yuichi Tokashiki alla batteria, Masanobu Fukuhara alla chitarra elettrica, Eric Miyagi e Koji Nishimura alla tromba, Eijiro Nakagawa al trombone, Osamu Koike al sassofono contralto, Hiroshi Yaginuma al sassofono tenore e Atsushi Kurokatsuno al sassofono basso. Nel 2009 Takahashi registr\u00f2 poi delle nuove versioni di \"Zankoku na tenshi no these\" e \"Fly Me to the Moon\", inserite in un singolo pubblicato il 13 maggio. Le canzoni furono prodotte in concomitanza con la presentazione di una serie di \"pachinko\" su \"Evangelion\" chiamata ; per l'album fu usata anche una copertina progettata da Takeshi Honda. La \"2009 Version\" venne inclusa nella raccolta \"20th century Boys &amp; Girls\" della cantante, pubblicata il 23 giugno dell'anno seguente e, dieci anni pi\u00f9 tardi, nel mini-album \"Evangelion Extreme\", pubblicato dalla King Amusement Creative e contenente le tracce usate nei vari \"pachislot\" dedicati alla serie.\nNel 2015 la cantante realizz\u00f2 una nuova versione della composizione detta \"2015 Version\", registrata in un'unica sessione in presa diretta con il solo accompagnamento della chitarra acustica per il suo tredicesimo album in studio, \"20th century Boys &amp; Girls II\", uscito il 22 aprile 2015 per la King Records. Due anni pi\u00f9 tardi un nuovo arrangiamento intitolato \"2017 Version\" fu inserito nell'antologia \"Yoko Sings Forever\" (22 marzo 2017); anche in tal caso la registrazione fu fatta in presa diretta, con pianoforte di Marashii e organo di Satoshi Takebe. In un primo momento era previsto anche un singolo chiamato \"Zankoku na tenshi no these ~ Tamashii no rufuran\", mai inserito nella versione definitiva. Nel mese di luglio 2019 \"Zankoku na tenshi no these\" venne inoltre usata nel videogioco di strategia \"The Battle Cats\"; per l'occasione Takahashi la registr\u00f2 cantando soltanto con la parola , onomatopea giapponese del miagolio. Nonostante la semplicit\u00e0 del testo durante la registrazione l'interprete ebbe qualche difficolt\u00e0, dovendo ponderare l'enfasi e la giusta inflessione di ogni miagolio. La versione venne poi caricata sui canali di Oricon e della MaiDiGiTV, superando per entrambi i video il milione di visualizzazioni. Nello stesso anno Eitetsu Hayashi produsse un nuovo arrangiamento di \"Zankoku na tenshi no these\", stilisticamente vicino alle sonorit\u00e0 della musica tradizionale giapponese e principalmente realizzato con i \"taiko\"; fu presentato in anteprima sul canale YouTube ufficiale della King Amusement Creative come \"Zankoku na tenshi no these: Matsuri Spirit\" e venne integralmente pubblicato il 24 luglio dello stesso anno.\nVersioni estere.\nL'azienda Shenzhen TV acquis\u00ec \"Evangelion\" per un doppiaggio in lingua cinese; la prima traduzione non fu approvata dalla National Radio and Television Administration, un'agenzia ministeriale posta sotto il Consiglio di Stato della Repubblica Popolare Cinese, e dunque la serie venne tradotta e doppiata di nuovo, rimuovendo i contenuti ritenuti inappropriati a un pubblico giovanile e la sigla fu rinominata , detta anche . L'anime fu poi trasmesso fra il 1999 e il 2001.\nVideo musicale.\nPer \"Zankoku na tenshi no these\" la Gainax realizz\u00f2 un video di apertura di circa novanta secondi, affidato agli animatori Takeshi Honda e Shinya Hasegawa. La produzione impieg\u00f2 del tempo, assieme a quella dei primi episodi della serie; nel luglio del 1995, quando le prime due puntate vennero proiettate in anteprima al secondo festival della societ\u00e0, il video non era ancora terminato. Esso venne completato a settembre dello stesso anno, poco prima della messa in onda ufficiale dell'anime su TV Tokyo. Il video consta di circa 2160 fotogrammi articolati in ottantaquattro scene, con una media di una sequenza al secondo. Il personale della Gainax cerc\u00f2 di creare un effetto \"r\u00e9tro\", omaggiando e imitando sigle di opere precedenti. Il nome di Hideaki Anno venne inserito a caratteri cubitali negli ultimi secondi, apparentemente \"tagliato\" dalle braccia dell'Eva-01 e cos\u00ec grande da occupare l'intera schermata, a sottolineare la forte impronta del regista su ogni aspetto della serie.\nIl video della versione televisiva contiene diversi riferimenti culturali, pi\u00f9 in particolare alla religione cristiana e all'ebraismo. Nei fotogrammi iniziali appare un punto luminoso di colore blu che si espande come una goccia d'acqua e viene circondato da un cerchio dello stesso colore. L'immagine, secondo la sceneggiatura, raffigura l'inizio dell'universo; il simbolo, inoltre, potrebbe fare riferimento al rapporto fra Dio e creazione, paragonato da alcuni pensatori a quello fra un punto e un cerchio, simbolo di unit\u00e0 e completezza. Dopo il punto di luce compare una figura dotata di dodici ali su uno sfondo rosso, simile ad alcune raffigurazioni degli angeli cherubini. A ci\u00f2 segue una fiammella celestina, che rimanda al concetto di anima o \"soffio vitale\", che assume un certo rilievo nel corso degli eventi della serie; l'immagine raffigura inoltre la prima immagine visibile da un bambino appena nato. Ulteriore simbolo religioso \u00e8 costituito una duplice raffigurazione dell'albero della vita, in riferimento al Progetto per il perfezionamento dell'uomo della serie. Successivamente si intravede un fotogramma di Rei Ayanami che tocca il vetro di una finestra.\nSullo schermo si alternano, fra le altre, l'immagine della mano dell'Eva-01 ricoperta di sangue, poi usata per il diciottesimo episodio, e dello 01 che sfodera dodici ali di luce, ripresa per il finale, assieme a rapidi fotogrammi di didascalie in bianco su sfondo nero o viceversa, mappe, bozzetti a matita, un disegno di Kaworu Nagisa, ritratti di Misato Katsuragi, Ry\u014dji Kaji e Ritsuko Akagi, il primo angelo Adam e una sfera luminosa di colore rosso, l'elemento S\u00b2. Per le ali di luce dello 01 gli autori si ispirarono alla figura cristiana di Lucifero, un angelo caduto che secondo la tradizionale iconografia \u00e8 dotato di dodici ali. Il video si conclude con un testo scritto, stando agli \"storyboard\" ufficiali, in caratteri angelici; secondo Anno esso raffigura dei documenti chiamati pergamene del Mar Morto. La calligrafia dei caratteri inoltre \u00e8 simile a quella del \"Sefer Raziel HaMalakh\".\nUn secondo video per la versione completa di \"Zankoku na tenshi no these\" usc\u00ec per l'edizione \"home video\" della serie, la \"Renewal\" del 2003. Prodotto sotto la direzione di Masayuki, gi\u00e0 assistente alla regia della serie originale, esso \u00e8 completamente diverso da quello per la trasmissione televisiva e include fotogrammi della versione \"director's cut\" degli episodi e scene della pellicola \"The End of Evangelion\", uscito il 1997, nonch\u00e9 altre didascalie con caratteri bianchi su sfondo nero scritte e coordinate da Hideaki Anno in persona. Il video venne pubblicato in alta definizione sul canale YouTube ufficiale della King Records il 20 giugno 2018.\nAccoglienza.\n\"Zankoku na tenshi no these\" godette di una duratura notoriet\u00e0 fra gli appassionati di animazione, emergendo subito in diversi sondaggi di popolarit\u00e0. Il pezzo \u00e8 considerato uno dei pi\u00f9 belli e iconici della subcultura otaku, nonch\u00e9 una delle sigle pi\u00f9 riconoscibili dellaa storia dell'animazione giapponese, trovando rinnovata popolarit\u00e0 con l'uscita della tetralogia cinematografica \"Rebuild of Evangelion\". \nLa canzone.\nRiconoscimenti.\nNel 1996 e nel 1997, cio\u00e8 dopo la conclusione della prima messa in onda di \"Neon Genesis Evangelion\", \"Zankoku na tenshi no these\" venne eletta migliore sigla del momento in un sondaggio annuale indotto dalla rivista specializzata \"Animage\"; nel secondo anno ottenne pi\u00f9 del doppio dei voti rispetto alla seconda classificata, \"Give a Reason\" di Megumi Hayashibara. Anche TV Asahi ebbe modo di sottolineare la sua fama nei sondaggi di popolarit\u00e0: nel 2002 apr\u00ec un'indagine sui brani pi\u00f9 indimenticabili della storia dell'animazione giapponese, e il singolo riusc\u00ec a conquistare il 55\u00ba posto; in seguito arriv\u00f2 al 18\u00ba in una classifica della stessa TV Asahi limitata alle sigle prodotte dagli anni novanta in avanti. Nel corso degli anni la fama della composizione non diminu\u00ec; nel 2016 conquist\u00f2 la vetta di un sondaggio sulle \"anisong\" degli anni novanta preferite dagli utenti di Anime News Network e uno sulle migliori \"anisong\" di sempre posto a un campione di quasi settemila persone dalla rivista \"CD &amp; DL Data\". Nel 2018 il sito giapponese Anime Anime chiese ai propri utenti quali colonne sonore di cartoni animati avrebbero voluto come inno nazionale, e \"Zankoku na tenshi no these\" conquist\u00f2 il terzo posto, mentre l'anno seguente vinse il secondo fra i titoli pi\u00f9 cantati dal pubblico femminile del sito Merumo.\nOpinione critica.\n\"Zankoku na tenshi no these\" venne accolto positivamente dalla critica. Terrance Pyror di Axs.com e Otaku Kart inserirono la canzone fra le migliori sigle della storia dei cartoni giapponesi. Casey Baseel di Sora News e Ederlyn Peralta di Comic Book Resources la citarono, assieme a \"Fly me to the Moon\", fra i brani pi\u00f9 iconici dell'animazione nipponica. Salvatore Cardone di Everyeye.it descrisse \"Zankoku na tenshi no these\" come \u00abuno dei pezzi pi\u00f9 emozionanti di sempre, capace di trasportare lo spettatore grazie alla sua melodia inconfondibile\u00bb. Eduardo Luquin di CBR ne lod\u00f2 l'atmosfera di fondo, scrivendo: \u00ab\u00c8 come un treno pubblicitario [...] o un colpo di pistola a inizio gara\u00bb. Per Lauren Orsini (\"Forbes\") e Noah Black (Mcccagora.com) \u00e8 \u00abistantaneamente\u00bb e \u00abterribilmente orecchiabile\u00bb. Matt Fagaly di Crunchyroll e Tom Pinchuk di Geek &amp; Sundry ne elogiarono il contrasto fra i temi cupi e pessimisti della serie d'appartenenza e il suo tono spensierato. Fece eco il sito Anime Planet, secondo il quale: \u00ab\u00c8 semplicemente un bellissimo pezzo, cosa ormai alquanto rara per gli anime di oggi\u00bb. In occasione dell'uscita dell'anime su Netflix la sigla fu nuovamente analizzata e recensita. David Levesley di \"Gentlemen's Quarterly\" la descrisse come una canzone \u00abeccezionale\u00bb, mentre Junichi Tsukagoshi di Animate Times la chiam\u00f2 \u00abun canto divino che tutti conoscono\u00bb e Laura Mucci (Everyeye.it) \u00abun curioso elemento di folclore culturale\u00bb, \u00abuna specie di corrispettivo di \"Nel blu dipinto di blu\" nipponico\u00bb. CBR la classific\u00f2 come migliore sigla degli anni novanta e terza fra le pi\u00f9 belle di tutti i tempi e WatchMojo seconda fra le sigle pi\u00f9 accattivanti di sempre.\nIl video musicale.\nIl video musicale di \"Zankoku na tenshi no these\" ha ricevuto anch'esso il plauso da parte del pubblico e della critica. Secondo il libro \"Neon Genesis Evangelion: The Unofficial Guide\", scritto da Martin Foster e Kazuhisa Fujie, prima che la serie animata si concludesse esso venne giudicato dagli spettatori confusionario e \u00abpoco chiaro\u00bb, ritenendo che fosse privo di concreti collegamenti con gli eventi interni della serie. Secondo loro gli appassionati che ne seguirono le vicende sarebbero rimasti sorpresi nello scoprire che \u00abogni dettaglio della storia \u00e8 stato evidenziato, sottolineato o anche solo accennato nella sigla d'apertura\u00bb. Anche la rivista \"Newtype\" analizz\u00f2 ed elogi\u00f2 il video in un articolo a esso dedicato, definendolo \u00abeccellente\u00bb e apprezzandone la densa quantit\u00e0 di sequenze. Per Nick Valdez di Comic Book il video \u00e8 \u00abpieno zeppo di immagini memorabili\u00bb, nonch\u00e9 \u00abuno dei pi\u00f9 bei viaggi nella memoria di sempre\u00bb. Dani Cavallaro, scrittrice e critica specializzata in animazione giapponese, lo cit\u00f2 come un esempio della \u00abcomplessit\u00e0 dell'animazione\u00bb e dello stile di Hideaki Anno, descrivendolo come \u00abun intrigante insieme di simboli mistici, una perfetta combinazione di immagini, musica e inquadrature sofisticate\u00bb. Per lei, inoltre, \u00abogni immagine controbilancia elegantemente un'altra che si muove in direzione a essa contraria\u00bb, come le due rappresentazioni dell'Albero della vita, nonch\u00e9 i fotogrammi di Rei e Asuka, che scorrono verticalmente sullo schermo, e quelli di Misato, che si muovono invece lungo l'asse orizzontale.\nLa popolarit\u00e0.\nIl successo nei karaoke.\n\"Zankoku na tenshi no these\" \u00e8 stato e rimane uno dei pezzi pi\u00f9 popolari in assoluto nei karaoke giapponesi, essendo rimasto nelle classifiche karaoke di Oricon per anni. Nel 2013 arriv\u00f2 al terzo posto in un sondaggio di Koebu.com sulle migliori canzoni per karaoke di sempre rivolto ai doppiatori iscritti alla piattaforma. Nel 2014 l'azienda Joysound compil\u00f2 una lista delle sigle anime pi\u00f9 popolari dell'anno e lo posizion\u00f2 al primo posto. La canzone riapparve anche tra i venti brani pi\u00f9 cantati della prima met\u00e0 di quello stesso anno, dopo essere comparsa anche nelle classifiche degli anni precedenti; nel 2007 era riuscita a conquistare il ventesimo posto, nel 2009 il secondo e nella prima settimana di giugno del 2013 il sesto. Un risultato simile venne registrato nel 2015; Charapedia domand\u00f2 a circa diecimila appassionati quali fossero i loro pezzi favoriti per karaoke, e \"The Cruel Angel's Thesis\" super\u00f2 tutte le altre sigle. Nel marzo dello stesso anno il sito web \"Nico Nico News\" chiese a pi\u00f9 di trecento adulti quale fosse la sigla animata pi\u00f9 fastidiosa e di cui fossero pi\u00f9 stufi di sentir cantare, e \"Zankoku na tenshi no these\" svett\u00f2 con il 40,6% dei voti totali.\nNel 2017, nel 2019 e nel 2020 essa entr\u00f2 nuovamente fra i dieci pezzi pi\u00f9 gettonati dei karaoke giapponesi di Joysound, di sondaggi di popolarit\u00e0 e in delle classifiche di Karatetsu. Il 18 febbraio 2017 NHK BS Premium trasmise in diretta un programma sulle migliori \"anisong\" di sempre chiamato \"Countdown LIVE Anisong Best 100!\", in cui il singolo venne nominato all'ottavo posto. Joysound lo indic\u00f2 come il pezzo pi\u00f9 suonato nei karaoke del periodo Heisei, vale a dire dei precedenti trent'anni della storia giapponese, e seconda \"anisong\" pi\u00f9 cantata del primo semestre del 2020, sotto \"Gurenge\" di LiSA.\nVendite e certificazioni.\nIl brano acquis\u00ec popolarit\u00e0 gi\u00e0 durante la prima messa in onda di \"Neon Genesis Evangelion\". La versione originale del singolo, messa in commercio il 25 ottobre 1995, si posizion\u00f2 per ventidue volte nelle classifiche settimanali di Oricon, arrivando al 27\u00ba posto. Quando fu pubblicata assieme a \"Fly me to the moon\" di Claire invece rimase per sessantuno settimane nei piazzamenti. Gi\u00e0 nel 1997, ovvero poco dopo la conclusione della prima messa in onda dell'anime e l'uscita del lungometraggio \"\", conquist\u00f2 il disco d'oro e di diamante (detto in Giappone \"Million\"), mentre l'edizione con \"Fly me to the moon\" venne certificata platino. La versione 2003 invece riusc\u00ec a restare per nove settimane. Anche il remix del 2009 ebbe successo; a giugno e a luglio di quell'anno \"Zankoku na tenshi no these\" divent\u00f2 l\"anisong\" pi\u00f9 popolare del periodo, apparve per quattordici settimane nelle classifiche di Oricon e raggiunse il 22\u00ba posto. Le vendite delle varie versioni nel complesso superarono la soglia del milione di copie.\nNel 2011, a distanza cio\u00e8 di quindici anni dall'esordio, la Japanese Society for Rights of Authors, Composers and Publishers premi\u00f2 il brano posizionandolo al primo posto nei JASRAC Awards, una speciale classifica dei pezzi dalle \"royalties\" pi\u00f9 redditizie in assoluto della musica giapponese, calcolata, fra le altre cose, tramite le vendite digitali, i pachinko e i karaoke. Il pezzo era gi\u00e0 apparso nelle classifiche degli anni precedenti: nel 2008 era riuscito a guadagnarsi il settimo posto, l'ottavo nel 2009 e il terzo nell'anno immediatamente antecedente. Nel maggio del 2012 \"Zankoku na tenshi no these\" venne certificato tre volte disco di platino dalla Recording Industry Association of Japan. La popolarit\u00e0 nei karaoke e nelle macchine pachinko arricch\u00ec anche Neko Oikawa. Nel 2015 la compositrice dichiar\u00f2 di aver guadagnato pi\u00f9 di cento milioni di yen tramite le \"royalties\" di \"Zankoku na tenshi no these\"; particolarmente redditizi si rivelarono i pachinko, con incassi di almeno trenta milioni di yen all'anno.\nInfluenza culturale e \"merchandising\".\nLa popolarit\u00e0 nell'era di internet.\n\"Zankoku na tenshi no these\" ha avuto un notevole impatto culturale, trascendendo i confini della cultura otaku e generando meme e parodie. Con il fiorire dell'era d'internet cominciarono a circolare per dei siti web dei \"music anime douga\" (o MAD), ossia video musicali tributo volti a ricreare la musica e il video della sigla. Per Angelo Delos Trinos di Comic Book Resources il pezzo sarebbe cos\u00ec diventato ancora pi\u00f9 famoso della serie, visto che \u00abanche i neofiti che non hanno ancora visto niente di \"Evangelion\" conoscono gi\u00e0 la sua sigla grazie alla sua imperitura presenza nella rete\u00bb. Con gli anni il video musicale continu\u00f2 a essere omaggiato o parodiato dagli internauti, attraverso remix, mash-up e interpretazioni realizzate con diversi strumenti musicali, come pianoforte, percussioni e calcolatrici.\nNel 2018 un utente di Twitter ha combinato la canzone con il video musicale di \"Party Rock Anthem\" degli LMFAO; il video \u00e8 diventato virale e \"Party Rock Anthem\" \u00e8 diventato un meme a sua volta, con decine di conseguenti varianti su diverse piattaforme. Nell'agosto 2019 la Societ\u00e0 Sportiva Monopoli 1966 ha aperto una votazione per far scegliere ai propri tifosi il brano d'esultanza della squadra da far partire ad ogni proprio gol; la sigla \u00e8 arrivata seconda per pochi voti, subito dopo \"7 miliardi\" di Massimo Pericolo. L'anno dopo, durante il periodo di quarantena per pandemia di COVID-19, \u00e8 stato caricato un video di alcuni italiani che dai balconi delle rispettive abitazioni cantavano tutti insieme ad alto volume e montato con \"Zankoku na tenshi no these\" in sottofondo; anche il video sulla quarantena \u00e8 diventato un meme particolarmente virale in internet.\nAnniversari e altri utilizzi.\nIl pezzo venne usato in videogiochi e pachinko ispirati a \"Evangelion\". Nell'agosto del 1997 la rivista giapponese \"June\", specializzata in manga e anime omoerotici (\"sh\u014dnen'ai\"), mise in commercio un volume intitolato , il cui titolo \u00e8 tratto dal primo verso della sigla; esso contiene una lunga intervista a Hideaki Anno, nonch\u00e9 una breve \"d\u014djinshi\" parodistica di un membro del personale della serie e quelle di altri \"mangaka\" affermati nel panorama dello \"yaoi\". Nel 2014 la Sony pubblic\u00f2 uno speciale walkman DAT sulla serie, in omaggio a quello usato dal personaggio di Shinji; nel pacchetto era inclusa una speciale carta del \"music store\" giapponese Mora per scaricare la versione originale di \"Zankoku na tenshi no these\" nei Sony Store di Ginza, Nagoya e Osaka. L'anno seguente per celebrare il ventesimo anniversario della prima messa in onda dell'anime fu costruita a Hakone, localit\u00e0 presso cui sorge la fittizia citt\u00e0 di Neo Tokyo-3 della serie, una strada musicale che riproduceva la canzone; tramite i sussulti causati da apposite scanalature nell'asfalto il guidatore a una velocit\u00e0 ottimale di quaranta chilometri orari poteva udire il brano lungo un percorso panoramico sul lago Ashi.\nNel 2018 l'Evastore, negozio ufficiale interamente dedicato alla serie, pubblicizz\u00f2 l'uscita del singolo in formato digitale restaurato producendo articoli di \"merchandise\" a esso dedicati, come maglie, manifesti e cartoline postali metallizzate. Il 5 maggio dello stesso anno il pezzo fu inserito in un episodio cross-over ufficiale fra \"Evangelion\" e la serie animata \"Shinkansen henkei robo Shinkalion\". Il 26 dicembre venne eseguito dal vivo da Takahashi in occasione dell'apertura di un locale izakaya dedicato alla serie; per l'occasione fu poi messa in commercio una bevanda chiamata \"Zankoku na tenshi no these\". Nel 2019, in contemporanea con il lancio dell'anime su Netflix, il cantante giapponese Toshi esegu\u00ec il brano durante un'esibizione di dieci pattinatori artistici su ghiaccio durante lo spettacolo \"Fantasy on Ice\". Il wrestler statunitense Dio Maddin, dichiarato appassionato di \"Neon Genesis Evangelion\", chiam\u00f2 una delle sue mosse finali \"Cruel Angel's Thesis\" in suo onore. Nel 2020 si \u00e8 tenuto un evento speciale su \"Evangelion\" alla Tokyo Sky Tree, durante il quale il video della canzone \u00e8 stato proiettato presso l'osservatorio della torre; l'evento \u00e8 stato poi esteso fino al maggio dell'anno seguente. \"Zankoku na tenshi no these\" \u00e8 stata usata anche in un episodio di \"Sore ga seiy\u016b!\" e omaggiata in altre serie animate, come \"Hayate no gotoku!\" e \"Regular Show\".\nTracce.\nTesti di Neko Oikawa e musiche di Toshiyuki \u014cmori e Hidetoshi Sat\u014d, tranne \"Fly Me to the Moon\", di Bart Howard.\nFormazione.\nSecondo le note dell'album di provenienza, \"Neon genesis Evangelion - Original Soundtrack 1\", i musicisti che registrarono i brani sono:\nClassifiche.\nDi seguito sono riportate le posizioni massime raggiunte dalle varie versioni del singolo nelle classifiche giapponesi.\nInterpretazioni.\nNel 1996 venne pubblicato il quarto album delle colonne sonore dell'anime, \"Neon Genesis Evangelion Addition\", contenente la cosiddetta \"Zankoku na tenshi no these (Director's Edit. Version II)\", della durata di 4:04 minuti e cantata da Kotono Mitsuishi, Megumi Hayashibara e Y\u016bko Miyamura, interpreti delle tre protagoniste della serie, rispettivamente: Misato Katsuragi, Rei Ayanami e Asuka S\u014dry\u016b Langley. Nel 2001 invece usc\u00ec l'album \"The birthday of Rei Ayanami\" (30 marzo 2001), dedicato al personaggio di Rei; fra le tracce fu inserita anche una \"Zankoku na tenshi no these\" eseguita dalla sola Hayashibara. La canzone venne aggiunta a \"bertemu\", settimo album dell'artista (pubblicato il primo novembre 1996), e come traccia bonus di \"Center Color\", undicesimo (uscito il 7 gennaio 2004). Hayashibara stessa dichiar\u00f2 che cantando \"Zankoku na tenshi no these\" pens\u00f2 alla scena in cui Rei sorride per la prima volta a Shinji Ikari nella versione cinematografica di \"Eva\", evitando di dare l'impressione di un personaggio freddo. Megumi Ogata, voce di Shinji, esegu\u00ec periodicamente il brano nei suoi concerti. Anche Junko Iwao, doppiatrice giapponese di Hikari Horaki, registr\u00f2 una sua versione bossa nova del pezzo per il suo \"Anime On Bossa\", pubblicato il 30 gennaio 2008.\nAltri artisti al di fuori del personale di \"Neon Genesis Evangelion\" si sono cimentati in interpretazioni della sigla, come Sh\u014dko Nakagawa, MIQ, Y\u014dko Ishida, Masami Okui, Shizuka It\u014d, Mikuni Shimokawa, Toshi, Aya Hirano, arlie Ray, Ry\u014d Horikawa, Chihiro Yonekura, Akina Nakamori, Maya Sakura, Konomi Suzuki, Kikuko Inoue e Natsuki Kat\u014d. Tra i gruppi musicali, sia giapponesi, sia esteri, figurano gli Animetal, gli Anipunk, i Globe, i Move, i Flow, i Glay, i Glory Gospel Singers, gli Anime That Jazz!, le Max e le Roselia, un gruppo del \"media franchise\" di \"BanG Dream!\"."}
{"id": "2886948", "revid": "1543377", "url": "https://it.wikipedia.org/wiki?curid=2886948", "title": "Delph", "text": "Delph \u00e8 una cittadina della parrocchia civile Saddleworth del Metropolitan Borough of Oldham, nell'area di Greater Manchester, Inghilterra. Essa si trova in mezzo ai monti Pennini sulle sponde del fiume Tame, poco pi\u00f9 in basso del villaggio di Denshaw, ad una distanza di 6,4km ad est-nordest di Oldham e di 2,9km a nord-nordovest di Uppermill.\nIl centro storico della cittadina non \u00e8 quasi cambiato dal XIX secolo, quando vi furono costruite alcune fabbriche tessili in modo da fornire occupazione alla comunit\u00e0 locale.\nIl nome Delph proviene dalla parola inglese antica \"delf\", che stava ad indicare una cava o miniera, ed in questo caso si riferisce alle miniere di pietre da forno, che si trovano nell'angolo sud della valle di Castleshaw, appena a nord di Delph.\nLe pietre da forno venivano estratte in piastre spesse circa tre quarti di pollice, e venivano usate per cucinare muffin e torte d'avena. Tale industria nacque nel 1330 circa, ed ebbe fine solo nel 1930 circa.\nLa cittadina \u00e8 sede di una competizione annuale per bande musicali di ottoni, chiamata \"Whit Friday\". In essa gareggiano circa settantacinque bande provenienti da tutto il Regno Unito, che marciano durante la sera della gara lungo la strada principale del paese, intervallandosi l'una con l'altra di cinque minuti. Nella vicina cittadina di Dobcross \u00e8 stato istituito anche un premio in memoria di Henry Livings, per le bande che riescono a marciare fino alla mattinata del Whit Friday.\nDelph \u00e8 anche sede del Millgate Arts Centre, che ospita i Saddleworth Players. Essi sono una compagnia di attori teatrali, che durante l'anno si esibiscono in circa sei spettacoli ed organizzano altri eventi diversificati.\nLa strada principale che attraversa il centro di Delph \u00e8 stata utilizzata, nel 2001, come set per il lungometraggio \"The Parole Officer\", con Steve Coogan, Om Puri e Jenny Agutter.\nInoltre, nel 1996, sono state riprese delle scene del Whit Friday per il film \"Grazie, signora Thatcher\".\nA Delph \u00e8 vissuto e morto il commediografo Henry Livings (1929-1998).\nInfrastrutture e trasporti.\nTutti gli autobus che corrono nella cittadina seguono un percorso circolare intorno all'area residenziale, denominata Carrcote. Durante le ore di punta tra luned\u00ec e venerd\u00ec vi sono due autobus, l'82 ed l'X84, che trasportano i pendolari alla stazione di Manchester Piccadilly e ritorno. Il servizio principale fino ad Oldham \u00e8 compiuto dall'autobus 350, che attraversa anche Ashton. Altre linee minori, la 353 e la 354, effettuano una corsa locale attraversando Ahston, ed hanno i propri capolinea rispettivamente a Carrcote e Denshaw."}
{"id": "2886949", "revid": "339392", "url": "https://it.wikipedia.org/wiki?curid=2886949", "title": "Zankoku na tenshi no theze", "text": ""}
{"id": "2886969", "revid": "1305772", "url": "https://it.wikipedia.org/wiki?curid=2886969", "title": "Korea Super Prix", "text": "L'International Formula 3 Korea Super Prix fu una gara automobilistica riservata a vetture di Formula 3 tenuta annualmente sul circuito cittadino di Changwon, in Corea del Sud, tra il 1999 e il 2003. L'evento acquist\u00f2 una certa importanza come preparazione al pi\u00f9 noto Gran Premio di Macao, prima di essere rimpiazzato nel 2004 dal Bahrain Superprix, disputato sul Circuito di Manama.\nIl Korea Super Prix sarebbe dovuto tornare nel 2010, sul nuovo Circuito internazionale di Corea, che ospita il Gran Premio di Corea di Formula 1, tra il 26 e 28 novembre, con dei test nella giornata del venerd\u00ec, le qualifiche al sabato assieme a una gara breve, seguiti la domenica dalla gara principale. Il 3 novembre 2010 \u00e8 stata ufficializzata la sua cancellazione, dovuta a problemi tecnici dell'impianto."}
{"id": "2886973", "revid": "252548", "url": "https://it.wikipedia.org/wiki?curid=2886973", "title": "Piano di marketing", "text": ""}
{"id": "2886985", "revid": "584834", "url": "https://it.wikipedia.org/wiki?curid=2886985", "title": "Shengjin", "text": ""}
{"id": "2886996", "revid": "287204", "url": "https://it.wikipedia.org/wiki?curid=2886996", "title": "Francescantonio Grimaldi", "text": ""}
{"id": "2887022", "revid": "729019", "url": "https://it.wikipedia.org/wiki?curid=2887022", "title": "Scarpa d'oro 2003", "text": "La Scarpa d'oro 2003 \u00e8 il riconoscimento calcistico che \u00e8 stato assegnato al miglior marcatore assoluto in Europa tenendo presente le marcature segnate nel rispettivo campionato nazionale per il valore del coefficiente UEFA nella stagione 2002-2003. Il vincitore del premio \u00e8 stato Roy Makaay, con 29 reti nella Liga."}
{"id": "2887024", "revid": "1669436", "url": "https://it.wikipedia.org/wiki?curid=2887024", "title": "Piazzetta Sant'Alessandro", "text": "Piazzetta Sant'Alessandro \u00e8 una piazza di Brescia, situata all'incrocio fra via Moretto e corso Cavour, davanti all'omonima chiesa di Sant'Alessandro, della quale costituisce il sagrato. Da sempre fulcro della quadra di Sant'Alessandro, anche grazie alla stessa chiesa che vi si affaccia, \u00e8 un ambiente molto particolare per il variato cromatismo degli edifici che la contornano e per le diverse epoche di realizzazione degli stessi, spaziando dal Medioevo al barocco, al neoclassicismo fino al razionalismo del dopoguerra. Lo spazio ruota attorno a una bella fontana barocca centrale a tre vasche sovrapposte.\nL'ambiente, intimo e riservato a una prima occhiata, \u00e8 in realt\u00e0 molto vissuto e frequentato, data soprattutto la vicinanza a corso Magenta e, da l\u00ec, al cuore della citt\u00e0, che fanno della piazzetta un importante snodo di passaggio del traffico pedonale e ciclabile. Questo aspetto, oltretutto, era pi\u00f9 evidente quando il palazzo Martinengo Colleoni, che qui si affaccia, era sede del tribunale di Brescia, trasferito dal 2009 nel moderno Palagiustizia.\nStoria.\nIl sagrato della chiesa di Sant'Alessandro \u00e8 un ottimo esempio di piazzetta cittadina, con caratteristiche e utilizzi molto differenti da quelli delle grandi piazze. Questi luoghi, infatti, erano percepiti come \"dilatazione\" del cortile di casa e come tali erano fruiti e gestiti dalla vicin\u00eca, ovvero la popolazione che abitava nelle loro immediate vicinanze.\nDi conseguenza, essendo spazi semiprivati, ricevevano anche un'attenzione individuale maggiore di quanto non avvenisse per le grandi piazze pubbliche, la cui gestione era riservata agli alti organi amministrativi. Avveniva quindi, e molto spesso, che gli amministratori delle quadre cittadine, o le famiglie di benestanti, intervenissero con fondi personali per la manutenzione e il miglioramento delle piazzette.\nFra l'altro, tali luoghi furono anche i primi ad avere nominativi stabili, al contrario delle vie e delle contrade, essendo appunto immediatamente riconoscibili e molto pi\u00f9 nel cuore della popolazione rispetto a una qualsiasi strada, meritevoli quindi di un'intitolazione. I termini \u201ccant\u00f9\u201d, \u201ccarobbio\u201d e \u201csagrato\u201d sono assai antichi, come in molte altre citt\u00e0, anche a Brescia.\nPiazzetta Sant'Alessandro, come detto, rientra perfettamente in questa categoria di ambienti. Anticamente, lo spazio del sagrato vero e proprio trovava luogo nell'angolo fra la facciata della chiesa e i corpi di fabbrica ad essa adiacenti, posti sul lato nord, caratterizzati da due chiostri lungo i quali scorreva il canale Molin del Brolo.\nLa piazzetta, grazie alla sua centralit\u00e0 nella quadra di Sant'Alessandro e alla crescente importanza della stessa chiesa, assunse con il passare del tempo tutte le caratteristiche di un piccolo centro amministrativo e sociale. Qui aveva infatti sede la Casa della Quadra: una lapide, che era murata sulla parete che fa angolo fra la piazzetta e corso Cavour, a nord, precisava che quella era la Casa della Quadra e portava la data 1465. La lapide fu in seguito asportata, togliendo un'informazione che purtroppo impoverisce il linguaggio della citt\u00e0: essa si trova ora in un cortile del monastero di Santa Giulia.\nLa situazione urbanistica del luogo rimase praticamente invariata fino al 1769, quando la chiesa sub\u00ec gravi danni dovuti all'esplosione della polveriera di San Nazaro, al punto che sul finire del secolo fu oggetto di un importante intervento di ricostruzione progettato dall'architetto Giovanni Donegani.\nL'intervento si trasform\u00f2 in un'occasione per sistemare anche la piazza antistante: nel 1785 fu demolita una casa della contessa Paola Avogadro Fenaroli su sua gentile concessione, ovverosia l'edificio che \"sporgeva\" all'interno dell'ambiente, dilatando lo spazio centrale e portando la piazzetta alle dimensioni odierne. Il luogo fu anche impreziosito dalla sostituzione della vecchia fontana con una vasca barocca a forma di valva di conchiglia progettata dallo stesso Donegani nel 1787 e realizzata grazie al contributo dei conti Martinengo Colleoni, che avevano la loro residenza di famiglia proprio nella piazza.\nLa loro generosit\u00e0 fu notevole ma, in ogni caso, l'interesse a rivalutare la piazzetta dipendeva soprattutto dal beneficio estetico che ne avrebbe tratto la loro residenza, eretta nel XV secolo, che vi si affacciava. L'evento, oltretutto, \u00e8 ricordato in una lapide commemorativa murata sul fianco sud della chiesa, l'unico visibile, affiancata da un'altra pi\u00f9 antica, quattrocentesca, riguardante l'erezione a canonica della chiesa.\nIl bombardamento aereo che colp\u00ec Brescia il 2 marzo 1945 distrusse i chiostri della chiesa e gli edifici medievali posti sul lato nord della piazzetta, che furono sostituiti negli anni sessanta del secolo dal moderno Condominio Sant'Alessandro.\nLa piazzetta.\nLa piazzetta si compone di quattro fronti principali che la inquadrano totalmente, aperti solamente dal passaggio di Corso Cavour a ovest e Via Moretto a sud, in posizione defilata. Nel complesso, l'ambiente appare abbastanza ristretto, intimo, sensazione a cui contribuiscono gli alti volumi degli edifici che vi si affacciano. Il senso di chiusura \u00e8 invece minore nell'angolo sud-ovest, dove le due vie si incrociano e dove i volumi sono pi\u00f9 frammentati, come ben visibile anche nella pianta della piazza. I vari fronti sono piuttosto differenziati per aspetto, colore ed epoche di realizzazione, facendo della piazza un vero connubio di stili e cromatismi:\nNel centro religioso e amministrativo del quartiere non poteva mancare la fontana, gi\u00e0 accennata, elemento aggregativo importantissimo in passato. Sino al XVIII secolo fu presente la vasca quattrocentesca, recante un affresco della Madonna, oggetto di frequentissime liti sul suo utilizzo e sugli eventuali rifacimenti.\nNel 1787, l'amministrazione della Quadra decise di ricostruire totalmente l'antica fontana e i conti Martinengo Colleoni di Malpaga sovvenzionarono l'intera operazione, affidata al progetto di Giovanni Donegani che realizz\u00f2 l'elegante vasca attuale, a forma di valva di conchiglia. Si compone di tre vasche sovrapposte di capienza decrescente, con un pilastro centrale a volute che sorregge l'intera struttura. L'acqua sgorga dalla vasca in sommit\u00e0 con una raggiera di zampilli e scende man mano verso il basso, fino alla vasca di base, attraverso dei fori nelle due vasche sopraelevate. I fori, quattro per vasca, coincidono all'esterno con bocche di mascheroni."}
{"id": "2887025", "revid": "767487", "url": "https://it.wikipedia.org/wiki?curid=2887025", "title": "U.S. Pro Indoor 1979", "text": "Lo U.S. Pro Indoor 1979 \u00e8 stato un torneo di tennis giocato sintetico indoor. \u00c8 stata la 12\u00aa edizione dello U.S. Pro Indoor, che fa parte del Colgate-Palmolive Grand Prix 1979. Si \u00e8 giocato al Wachovia Spectrum di Filadelfia in Pennsylvania negli Stati Uniti dal 22 al 28 gennaio 1979.\nPartecipanti.\nAltri partecipanti.\nI seguenti giocatori sono passati dalle qualificazioni:\nCampioni.\nSingolare maschile.\n Jimmy Connors ha battuto in finale Arthur Ashe 6\u20133, 6\u20134, 6\u20131\nDoppio maschile.\n Wojciech Fibak / Tom Okker hanno battuto in finale Peter Fleming / John McEnroe 6\u20134, 6\u20133"}
{"id": "2887031", "revid": "2091899", "url": "https://it.wikipedia.org/wiki?curid=2887031", "title": "Tel Aviv Open 1979", "text": "Il Tel Aviv Open 1979 \u00e8 stato un torneo di tennis giocato sul cemento. \u00c8 stata la 1\u00aa edizione del torneo, che fa parte del Colgate-Palmolive Grand Prix 1979. Si \u00e8 giocato al Israel Tennis Centers di Ramat HaSharon vicino a Tel Aviv in Israele dall'8 al 13 ottobre 1979.\nCampioni.\nSingolare maschile.\n Tom Okker ha battuto in finale Per Hjertquist 6\u20134, 6\u20133\nDoppio maschile.\n Ilie N\u0103stase / Tom Okker hanno battuto in finale Mike Cahill / Colin Dibley 7\u20135, 6\u20134"}
{"id": "2887033", "revid": "1855146", "url": "https://it.wikipedia.org/wiki?curid=2887033", "title": "Domenico Grimaldi", "text": "Biografia.\nGiovinezza e formazione.\nNato in una famiglia aristocratica che faceva risalire le proprie origini alla nota famiglia di Genova, ricevette la prima educazione dal padre, il marchese Pio Grimaldi, un uomo colto che aveva cominciato a introdurre criteri di conduzione innovativi nelle sue propriet\u00e0 terriere, peraltro non molto estese, di Seminara. Non essendo molto ricco, il padre lo avvi\u00f2 agli studi giuridici, in previsione di una possibile professione forense, all'Universit\u00e0 di Napoli. Nella capitale napoletana Domenico fu raggiunto dal fratello minore Francescantonio Grimaldi (1741-1784), fece parte con il fratello dell'Accademia dell'Arboscello, a cui appartenevano anche Domenico Diodati, Andrea Serrao e Andrea Leone, frequent\u00f2 le lezioni di economia di Antonio Genovesi, e divenne amico di giovani intellettuali come Mario Pagano, Melchiorre Delfico e Antonio Jerocades.\nNel 1765 Domenico Grimaldi si trasfer\u00ec a Genova, dove nel 1766 ottenne la riammissione nel patriziato della Repubblica di Genova, ottenendo cos\u00ec il permesso di esercitare alcune magistrature. In Liguria, tuttavia, Grimaldi ebbe modo di approfondire gli aspetti tecnici, economici e sociali legati all'agricoltura il cui studio lo spinse a viaggi in Francia, specie in Provenza, in Piemonte e in Svizzera. Si interess\u00f2 in particolare alla colture dell'ulivo e del gelso per l'allevamento dei bachi da seta. Venne accolto fra l'altro nell'Accademia dei Georgofili, che premi\u00f2 una memoria, nella \"Societ\u00e0 economica di Berna\", un centro di cultura fisiocratica, e nella \"Soci\u00e9t\u00e9 royale d'agriculture\" di Parigi.\nSaggio di economia campestre per la Calabria Ultra.\nFrutto delle sue ricerche fu il \"Saggio di economia campestre per la Calabria Ultra\" (1770), esposizione di un piano che, partendo dalle condizioni di arretratezza dell'economia calabrese del XVIII secolo, secondo la dottrina fisiocratica, ne indica i mezzi atti a la trasformare situazione economica della Calabria. All'epoca il settore produttivo pi\u00f9 importante era l'agricoltura in quanto i posti nell'industria erano pochi, le alternative limitate all'edilizia, ai lavori pubblici e al settore terziario; l'agricoltura era tuttavia quasi esclusivamente di sussistenza, e lo scarso reddito determinava un esodo massivo dalle campagne. Per Grimaldi l'ammodernamento dell'agricoltura e l'integrazione tra agricoltura e allevamento erano le condizioni prime per avviare la produzione industriale e il commercio. il successivo aumento del reddito agrario avrebbe dovuto essere reinvestito nell'industria tessile e in quelle serica, lattiero-casearia e olearia. La presenza di industrie avrebbe innescato un circolo virtuoso in quanto avrebbe potuto richiamare un afflusso di capitali per la ristrutturazione fondiaria e l'aumento delle dimensioni delle aziende agricole, con successiva formazione e sviluppo di attivit\u00e0 miste agricolo-manifatturiere, specialmente alimentari, con impiego di mano d'opera locale.\nL'imprenditore.\nAttorno al 1770 Grimaldi si impegn\u00f2 a tradurre in pratica questi progetti, con l'aiuto finanziario del padre, impegnandosi nel miglioramento della coltivazione degli olivi, chiamate dalla Liguria maestranze e tecnici per creare a Seminara nuovi frantoi \"alla genovese\"; rese poi pubblici i progetti e i risultati delle sue innovazioni con un'opera del 1773, edita nuovamente nel 1777 con una dedica a Giuseppe Beccadelli, marchese della Sambuca. \nSi dedic\u00f2 pi\u00f9 tardi, attorno al 1780, alla produzione della seta. Grimaldi, che inizialmente intendeva assegnare l'ammodernamento dell'agricoltura all'iniziativa privata, si rese conto che l'approccio utilizzato per l'ammodernamento dell'industria olearia (in questo caso, introduzione in Calabria della lavorazione della seta alla \"piemontese\") non sarebbe stato sufficiente nella lavorazione della seta per ostacoli di natura fiscale nel regno di Napoli, ossia del dazio sulla seta calabrese. Diede pertanto inizio a vivace polemica nei confronti dei controlli oppressivi doganali e dei monopoli statali nei settori delle manifatture e del commercio.\nIl politico.\nLa riflessione sull'influenza dello stato nel mercato della seta, diede avvio al dibattito sul problema della libert\u00e0 nel commercio internazionale, in particolare nel commercio del grano che aveva assunto una notevole importanza dopo la carestia del 1764. Una delle proposte pi\u00f9 importanti di Domenico Grimaldi fu la costituzione, nella Calabria Ultra, di societ\u00e0 economiche concepite come centri promotori il miglioramento della tecnica agraria; ma la proposta non trov\u00f2 il necessario sostegno n\u00e9 nei proprietari terrieri n\u00e9 nel clero. In seguito allarg\u00f2 lo sguardo dalla Calabria Ultra all'intero Regno, proponendo di svolgere un'attivit\u00e0 conoscitiva sulla struttura economica del Regno mediante la predisposizione di piani di visite alle province napoletane affidati a ispettori di nomina regia, con proposte di azione sulle \"cause fisiche\" dell'arretratezza, principalmente la mancanza di strutture per l'irrigazione innanzitutto nelle Puglie, per le quali suggeriva il ricorso anche al lavoro coatto. \nGrazie alla notoriet\u00e0 raggiunta con i suoi saggi Grimaldi fu nominato dal primo ministro John Acton assessore al neocostituito \"Supremo Consiglio delle Finanze\" assieme a Filangieri, Palmieri, Delfico e Galanti. Il terremoto del 1783, che caus\u00f2 gravi danni e lutti alla famiglia Grimaldi. Grimaldi fu favorevole all'istituzione della Cassa sacra, proponendo che ricostruzione fosse eseguita secondo un piano pubblico che prevedesse iniziative strutturali per l'ammodernamento della produzione agricola e industriale. Si adoper\u00f2 per l'apertura a Reggio Calabria di un istituto professionale nel quale si insegnasse \"l'arte di tirar la seta alla piemontese\"; la scuola, diretta dal Grimaldi, ebbe un certo successo, ma venne chiusa nel 1786.\nL'interruzione negli anni novanta dell'attivit\u00e0 riformatrice di Ferdinando IV di Napoli in seguito alla crisi collegata alla rivoluzione francese comport\u00f2 un atteggiamento di sospetto, da parte del governo napoletano, nei confronti dell'intellettualit\u00e0 progressista. A Grimaldi venne rifiutata la nomina, proposta dal Galanti, di presidente della costituenda \"Societ\u00e0 patriottica per la Calabria\" in quanto massone. Nel dicembre 1798 fu addirittura arrestato, come gran parte dei massoni reggini (una cinquantina circa) in seguito all'assassinio del governatore di Reggio, Giovanni Pinelli, avvenuto il 12 settembre 1797, e trasferito nel carcere di Messina dove si trovava alla nascita della Repubblica Napoletana (1799). Suo figlio Francescantonio ader\u00ec alla Repubblica Napoletana e fu giustiziato il 22 ottobre 1799."}
{"id": "2887035", "revid": "1869172", "url": "https://it.wikipedia.org/wiki?curid=2887035", "title": "Il semplice", "text": " \nIl semplice \u00e8 stata una rivista italiana di argomento letterario, uscita aperiodicamente in 6 numeri tra il 1995 e il 1997. Suoi principali animatori furono gli scrittori Ermanno Cavazzoni e Gianni Celati, insieme a Daniele Benati, Ugo Cornia e Maurizio Salabelle.\nSottotitolata \"almanacco delle prose\", nasceva dal progetto \"Viva voce\", un ciclo di letture pubbliche, incontri e riflessioni tenutisi a Modena presso la Fondazione Collegio San Carlo a partire dal 1992.\nTutti i numeri sono aperti da un anonimo \"Catalogo delle prose secondo la specie\", assai poco sistematico e con spunti comici. La rivista era stampata da Feltrinelli, con in copertina delle riproduzioni di antiche illustrazioni di vegetali.\nI.\nIl primo numero (settembre 1995), illustrato con ritratti immaginari di Don Chisciotte, \u00e8 a cura di Ermanno Cavazzoni, e contiene racconti di Daniele Benati, Cavazzoni, Gianni Celati, Stefano Benni, Antonio Delfini, Luigi Malerba, Alberto Coppari, Enzo Fabbrucci, Ugo Cornia, Roberto Valentini, Giorgio Manganelli, Ginevra Bompiani, Rocco Brindisi, Learco Pignagnoli e Aldo Jonata, oltre a una traduzione di Cavazzoni da papa Gregorio Magno, una di Celati da Nathaniel Hawthorne e una di Marianne Schneider da Novalis, nonch\u00e9 la trascrizione orale di un'autobiografia di un certo Pellegrino Vignali, scultore dell'Appennino emiliano, raccolta da Alfredo Gianolio nel 1976. Chiudono il numero delle riflessioni di Cavazzoni e Celati sul senso del fare letteratura (nella sezione \"Discorsi di metodo\").\nII.\nIl secondo numero (gennaio 1996), illustrato con ritratti immaginari di Oblomov, \u00e8 a cura di Cavazzoni e Jean Talon, e contiene racconti di Celati, Bompiani, Cornia, Talon, Benni, Manganelli, Valentini, Pignagnoli, Benati, Fabbrucci, Cavazzoni (ispirato a Teodoreto di Cirro), Ero Zoni, Gianfranco Anzini, Gian Ruggero Manzoni, Carlo Gregori, Maurizio Salabelle, Augusto Frassineti, Federico Fellini (un suo ricordo di Walt Disney a cura di Vincenzo Mollica), Paolo Morelli, oltre alla trascrizione di una nota autobiografica di un certo Serafino Valla, raccolta da Gianolio, nonch\u00e9 alcune pagine di Henri Michaux (tradotto da Celati e Talon) e di Dashiell Hammett (tradotto da Celati). I \"Discorsi di metodo\" ospitano uno scritto di Ivan Levrini, uno di Schneider e uno anonimo intitolato \"Discorso di uno che si \u00e8 insinuato di nascosto sul palco delle autorit\u00e0\" (fatto durante la presentazione della rivista a Modena il 24 settembre 1995).\nIII.\nIl terzo numero (maggio 1996), illustrato con ritratti immaginari di Robinson Crusoe, \u00e8 a cura di Michelina Borsari e Celati, e contiene racconti di Delfini, Morelli, Manganelli, Benati, Bompiani, Cornia, Gian Ruggero Manzoni, Salabelle, Cavazzoni (che traspone Teofilo Folengo), Paolo Bascheri, Anna Maria Ortese, Paolo Ruffilli, Wilmer Accetti, Franco Arminio, Alessandro Carrera, Emilia Cirillo, Antonio Prete (sui disastri della critica), oltre alla trascrizione di un racconto di Pietro Ghizzardi (1906-1986), pittore (raccolto da Gianolio), e di Giacomo Cangemi (raccolto da Celati), tre lettere di pazienti del manicomio di Reggio Emilia (raccolte da Cavazzoni), un estratto da Adolf W\u00f6lfli (traduzione di Edgardo Frau), e uno da William Blake (traduzione di Celati), una novella di Flann O'Brien (tradotta da Benati) e una memoria di Susan Sontag (tradotta da Celati), poi un ricordo di Enzo Melandri (di Celati e Levrini) e un brano finale del 1848 di S\u00f8ren Kierkegaard (tradotto anonimamente dalla redazione).\nIV.\nIl quarto numero (ottobre 1996), illustrato con ritratti immaginari del Barone di M\u00fcnchhausen, \u00e8 a cura di Cavazzoni e Cornia e contiene racconti di Benati, Cornia, Pignagnoli, Valentini, Benni, Cavazzoni, Zoni (sull'arte surrealista), Aurelio Grimaldi, Ermanna Montanari, Antonio Tabucchi, Dino Baldi, Teodoro Bacchetti, Erika Martelli, Carolina Melik, Renzo Butazzi, ricordi d'infanzia di Roberto Citran, Virginio Rinaldi e Enrico Farina, la trascrizione notarile (a cura di Cavazzoni) delle ultime 12 ore in cella di Girolamo Berti (nel 1850) e dei ricordi di una certa Emilde Vacondio (raccolti da Gianolio), un monologo su Dio di Roberto Benigni (trascritto da Gianolio con gli atti del processo per vilipendio alla religione che seguirono lo spettacolo nel 1983, da cui l'attore riusc\u00ec assolto), un racconto di Tony Cafferky (tradotto da Benati) e due storie da calendario di Johann Peter Hebel (introdotte da Schneider e tradotte da Celati).\nV.\nIl quinto numero (febbraio 1997), illustrato con ritratti immaginari del paladino Astolfo, \u00e8 a cura di Benati e contiene racconti di viaggio di Cavazzoni in India, Eugenia Bassi nel deserto del Sahara, e del fotografo Luigi Ghirri (con una nota di Mauro Sargiani sui suoi paesaggi), c'\u00e8 poi una sezione di cinque vecchie lettere (trovate da Gianolio), di cui due a Cesare Zavattini, due altri resoconti di viaggio in Oriente (a cura di Giorgio Casacchia e di Jean Talon), racconti di Manganelli, Gian Ruggero Manzoni, Accetti, Pignagnoli, Zoni, Brindisi, Luigi Anania, Ercole Bazzani, Giorgio Messori e Cafferky (tradotto da Benati e Celati).\nVI.\nIl sesto numero (maggio 1997), illustrato con ritratti immaginari di Simplicius Simplicissimus, \u00e8 a cura di Celati e Schneider e contiene racconti di Benati, Cornia, Salabelle, Prete, Butazzi, Bazzani, Manganelli, Gian Ruggero Manzoni, Morelli, Messori, Baldi, Valentini, Giulia Niccolai, Ottorino Ferrari (in ascolto con le voci dell'aldil\u00e0), Maria Sebregondi, Francesca Cardarelli, un'opera di Samuel Beckett (nella traduzione di Celati), frammenti di paradossografi greci (a cura di Baldi), una lettera del sacerdote Alessandro Tugnoli (1898) e del militare Pietro Viallet (1881), una del cabarettista Karl Valentin (tradotta da Cavazzoni e Schneider), una lode dell'attore Benigni (di Arrigo e Fausta Trabucca), delle brevi prose di Jean-Paul Curnier (tradotte da s\u00e9 dal francese) e di Levrini e i \"Discorsi di metodo\" (scritti da Kleist, Blake e Kierkegaard e tradotti da Celati)."}
{"id": "2887036", "revid": "743200", "url": "https://it.wikipedia.org/wiki?curid=2887036", "title": "Australian Indoor Championships 1979", "text": "L'Australian Indoor Championships 1979 \u00e8 stato un torneo di tennis giocato cemento indoor dell'Hordern Pavilion di Sydney in Australia. Il torneo fa parte del Colgate-Palmolive Grand Prix 1979. Si \u00e8 giocato dal 15 al 21 ottobre 1979.\nCampioni.\nSingolare maschile.\n Vitas Gerulaitis ha battuto in finale Guillermo Vilas 4\u20136, 6\u20133, 6\u20131, 7\u20136\nDoppio maschile.\n Rod Frawley / Francisco Gonz\u00e1lez hanno battuto in finale Vijay Amritraj / Pat Du Pr\u00e9 abbandono"}
{"id": "2887038", "revid": "716632", "url": "https://it.wikipedia.org/wiki?curid=2887038", "title": "Scratches", "text": ""}
{"id": "2887040", "revid": "56620", "url": "https://it.wikipedia.org/wiki?curid=2887040", "title": "Conestabili e Governatori del Castello di Windsor", "text": "I Conestabili e Governatori del Castello di Windsor sono coloro che hanno l'incarico di amministrare il Castello di Windsor in assenza del sovrano. Le operazioni quotidiane sono sottoposte alla sovrintendenza del Governatore.\nIl Conestabile non riceve salario, ma gode della residenza gratuita nel Castello. Dal 1833 al 1957 l'officio era affidato perlopi\u00f9 ad un membro della famiglia reale, ma attualmente esso pu\u00f2 essere ricoperto unicamente da ufficiali in pensione. Egli \u00e8 anche rappresentante del Lord Ciambellano al Castello. Il Conestabile \u00e8 anche il comandante nominale delle guarnigioni di istanza al castello, tra le quali vi sono le Guardie del Castello di Windsor del reggimento delle Foot Guards della divisione della Casa Reale, ma anche i Cavalieri Militari di Windsor. I posti di Conestabile e Governatore sono stati uniti come incarico sin dal 1660."}
{"id": "2887045", "revid": "1543377", "url": "https://it.wikipedia.org/wiki?curid=2887045", "title": "Noah Cyrus", "text": " Dopo aver esordito nel mondo dello spettacolo da bambina come attrice e cantante, nel 2016 ha dato il via alla sua carriera discografica pubblicando il singolo \"Make Me (Cry)\". Negli anni successivi ha pubblicato 2 EP e vari altri singoli e realizzato collaborazioni con artisti come Miley Cyrus, Demi Lovato, Alan Walker e LP.\nBiografia.\nNoah nasce nel 2000, terza figlia del cantante country Billy Ray Cyrus e sua moglie, Leticia \"Tish\" Cyrus (nata Finley). Ha due fratelli maggiori, la cantante e attrice Miley Cyrus e l'attore Braison Cyrus. Da parte di madre ha due fratellastri, Brandi e Trace Cyrus, mentre da parte di padre ha un fratellastro, Christopher.\nGli inizi.\nIl suo primo ruolo nel mondo televisivo \u00e8 stato quello di Gracie Hebert in \"Doc\", intrapreso per sei episodi. Appare in seguito in alcuni episodi di \"Hannah Montana\"; nel 2009 appare nel film \"\". \u00c8 apparsa anche in alcuni video musicali del padre e della sorella Miley.\nHa cantato con Frankie Jonas per il cartone giapponese \"Ponyo sulla scogliera\" dove ha anche prestato la propria voce a Ponyo nella versione inglese. Inoltre, ha doppiato un ruolo minore in \"A scuola con l'imperatore\". Nonostante non sia stata attiva nel mondo dello spettacolo per circa tre anni, \u00e8 riuscita a raggiungere una certa popolarit\u00e0 sui social network, in particolare Instagram, dove ha gi\u00e0 raggiunto quota 5,7 milioni di seguaci.\nNel 2013 ha approfittato del suo tredicesimo compleanno per raccogliere fondi per una mozione contro l'utilizzo di carrozze trainate da cavalli a New York. Ha anche posato per una campagna della PETA contro la dissezione degli animali nei laboratori delle scuole superiori.\n2016-2020.\nNel novembre 2016, esodisce nel panorama musicale globale con il singolo \"Make Me (Cry)\" cantato in collaborazione del cantautore britannico Labrinth. Il brano fa il suo ingresso in molte graduatorie globali, tra cui quella statunitense, dove ha raggiunto la quarantaseiesima posizione.\nHa inoltre pubblicato in questo 2017: \"Stay Together\" e \"Again\" (in collaborazione con XXXTentacion). Ha collaborato con Alan Walker nel brano \"All Falls Down\". I primi due singoli rientreranno in \"NC-17\", album in studio della Cyrus che verr\u00e0 pubblicato entro il termine del 2017. Dal 19 settembre al 1\u00ba novembre 2017 ha tenuto concerti d'apertura per i live di Katy Perry del \"\". Il giorno 20 agosto 2018 \u00e8 uscito il brano \"Live or Die\" in collaborazione con il rapper Lil Xan. Nello stesso periodo, Noah Cyrus rilascia svariati altri singoli: \"We Are Fucked\" in collaborazione con M\u00d8, \"Team\" in collaborazione con Max Schneider, \"Mad At You\" in collaborazione con Gallant. Quest'ultima canzone sar\u00e0 inclusa nell'EP \"Good Cry\", il quale include anche un brano in collaborazione con LP.\nIl 31 luglio 2019, Cyrus ha pubblicato una canzone intitolata \"July\", annunciandola come primo singolo dell'album di debutto. Il singolo raggiunge un buon riscontro commerciale, ottenendo due dischi di platino in USA. A questo brano fanno seguito varie collaborazioni rilasciate tra 2019 e 2020: \"Expensive\" con Rence, \"Fuckyounoah\" con London On Da Track, \"This Is Us\" con Jimmie Allen ed una nuova versione di \"July\" con Leon Bridges. Segue la pubblicazione di un secondo EP intitolato \"The End Of Everything\". Il 24 luglio 2020 pubblica un singolo da solista intitolato \"Dunno\". Nel marzo 2021 collabora con Demi Lovato nel brano \"Easy\".\nVita privata.\nIl 30 giugno 2018 ha cominciato a frequentare il rapper Lil Xan. In seguito, il 3 settembre hanno chiuso la loro relazione. Fu accusata da quest'ultimo di averlo tradito e di averlo usato solo a fini pubblicitari, accuse sempre negate da Cyrus.\nCyrus \u00e8 nota per essere la voce delle sfide per la salute mentale, avendo sperimentato depressione, ansia e attacchi di panico. Ha dichiarato di essere andata in terapia per affrontare queste sfide.\nFilantropia.\nNel 2013, Cyrus ha usato il suo tredicesimo compleanno come un'opportunit\u00e0 per raccogliere fondi per il divieto di utilizzare carrozze trainate da cavalli a New York. Ha lavorato con PETA, apparendo per la prima volta in un annuncio di protesta contro l'uso della dissezione animale nelle classi di laboratorio del liceo, poi in un altro che sostiene un boicottaggio del SeaWorld."}
{"id": "2887046", "revid": "743200", "url": "https://it.wikipedia.org/wiki?curid=2887046", "title": "Australian Indoor Championships 1979 - Singolare", "text": "Il singolare dell'Australian Indoor Championships 1979 \u00e8 stato un torneo di tennis facente parte della categoria Grand Prix.\nJimmy Connors era il detentore del titolo , ma quest'anno non ha partecipato.\nVitas Gerulaitis ha battuto in finale 4\u20136, 6\u20133, 6\u20131, 7\u20136 Guillermo Vilas."}
{"id": "2887048", "revid": "123393595", "url": "https://it.wikipedia.org/wiki?curid=2887048", "title": "Alice nel Paese delle Meraviglie (film 1999)", "text": "Alice nel Paese delle Meraviglie (\"Alice in Wonderland\") \u00e8 un film per la televisione del 1999 diretto da Nick Willing e basato sui romanzi di Lewis Carroll \"Le avventure di Alice nel Paese delle Meraviglie\" e \"Attraverso lo specchio e quel che Alice vi trov\u00f2\".\nTrama.\nAlice si trova nella sua camera da letto, intenta a provare controvoglia la canzone \"Cherry Ripe,\" che dovr\u00e0 cantare ad una festa nel suo giardino. A causa della sua ansia da palcoscenico e dell'atteggiamento petulante della governante, Alice fugge via di casa nascondendosi nel bosco vicino decidendo di rimanere l\u00ec fino alla fine della festa. D'un tratto, una mela cade gi\u00f9 da un albero iniziando a fluttuare a mezz'aria davanti al viso di Alice. La ragazza \u00e8 subito distratta da un coniglio antropomorfo che sta correndo. Curiosa, segue il Bianconiglio cadendo gi\u00f9 nella sua tana che conduce al Paese delle Meraviglie.\nAlice viaggia nel Paese delle Meraviglie incontrando un gran numero di bizzarri personaggi e sfide. All'inizio ha problemi a mantenere la sua statura mentre cerca di entrare in una piccola porta che conduce ad un bellissimo giardino di rose. Dapprima cresce in maniera spropositata, inondando la stanza nella quale si trova con le sue lacrime ed infine si rimpicciolisce raggiungendo le dimensioni di un topo. A questo punto incontra il Signor Topo e i suoi amici volatili intenti a partecipare ad una \"Baratonda\" che vede tutti vincitori. Alice incontra nuovamente il Bianconiglio che la conduce presso la sua dimora. Bevendo da una bottiglia posta su un mobiletto, diventa gigantesca e rimane intrappolata all'interno della casa. Il Bianconiglio e i suoi giardinieri Pat e Bill cercano di scacciare Alice scendendo attraverso la canna fumaria, ma lei ritorna nuovamente piccola. Vagando nella vicina foresta incontra prima un cane gigantesco, poi il Maggiore Brucaliffo che, prima di trasformarsi in farfalla, la rassicura facendola esercitare nel canto e donandogli due pezzi del suo fungo, che le garantiranno di cambiare a suo piacimento la statura. La ragazza, quindi, si dirige verso una villa nelle vicinanze, dove incontra la Duchessa, il suo bambino, la sua cuoca ossessionata dal pepe e lo Stregatto Astratto. Il bambino viene affidato alle cure di Alice ma viene lasciato andare dopo essersi trasformato in un maialino. Lo Stregatto, subito dopo, consiglia ad Alice di far visita al Cappellaio Matto e ai suoi amici: la Lepre Marzolina e Ghirotto.\nAlice incontra il trio mentre sta prendendo un t\u00e8 e il Cappellaio, saltato sul tavolo, si esibisce cantando una canzone che aveva precedentemente eseguito per la Regina di Cuori in occasione di un suo concerto, con il risultato di essere accusato di aver \"ucciso il tempo\", cosa che ha fatto innervosire lo stesso che ha costretto lui ed i suoi amici ad un t\u00e8 eterno. Alice riceve bizzarri consigli su come evitare la sua ansia da palcoscenico, ma abbandona la conversazione quando il Cappellaio e la Lepre Marzolina iniziano a rompere piatti e tazze cercando di infilare Ghirotto in una teiera. Alice si imbatte di nuovo nella piccola porta e, usando la sua astuzia, riesce ad entrare nel giardino, che si rivela essere il labirinto appartenente alla Regina. Quest'ultima la invita a partecipare ad una bizzarra partita di croquet, ma Alice inizia ad infastidirsi a causa dall'ossessione della Regina per la decapitazione, che non viene mai messa in atto. Nel mentre, la testa dello Stregatto si materializza nel cielo e viene dato l'ordine di giustiziarlo, ma Alice riesce a far ragionare la Regina. La Duchessa viene portata al cospetto del Re, il quale le domanda se \u00e8 lei la padrona del gatto, ma nel frattempo questo \u00e8 svanito. Alice abbandona la partita di croquet con la Duchessa, poi incontra il Grifone e la Finta Tartaruga. I due cantano insieme \"La\" \"Quadriglia delle Aragoste\" e cercano di motivare Alice positivamente. In seguito, si ritrova in una zona oscura del Paese delle Meraviglie dove, attraversando un libro di musica, si ritrova nel bosco dove viene attaccata dal Cavallo Rosso e salvata da quello Bianco, che la incoraggia ad essere audace e le mostra le sue nuove invenzioni.\nAlice si imbatte, poi, in alcuni fiori parlanti: un Giglio Tigrato, il pi\u00f9 sensibile tra tutti, delle Rose, che non sembrano preoccuparsi troppo del fatto che Alice si sia persa, e delle Margherite, alquanto fastidiose. Alice, proseguendo dopo aver seguito i loro suggerimenti, incontra Pincopanco e Pancopinco che si intrattengono con lei in varie buffonerie, prima di iniziare a litigare per una raganella caduta a terra. Durante il litigio, per\u00f2, i tre si ritrovano a scappare via da una nuvola di fumo definita \"Il Corvo\". Alice, scampa al Corvo e viene scortata da due Carte al processo del Fante di Cuori, accusato di aver rubato le crostate della Regina. Il Cappellaio Matto e i suoi compagni sono chiamati a testimoniare ma egli viene accusato di aver rubato un cappello ed \u00e8 subito riconosciuto dalla Regina per aver rovinato il suo concerto. Viene poi chiamata a testimoniare anche la cameriera della Duchessa, la quale non ha niente da dichiarare. Anche Alice \u00e8 infine chiamata a testimoniare e, mangiando ancora un pezzo di fungo, arriva all'altezza dello scranno dove siedono il Re e la Regina. Alice nota come nessuna delle crostate sia stata rubata e definisce il processo inutile e critica apertamente il Re, la Regina e il Paese delle Meraviglie. Il Bianconiglio, araldo del processo, rivela di aver intenzionalmente condotto Alice nel Paese delle Meraviglie affinch\u00e9 lei potesse vincere le proprie paure. Chiede quindi ad Alice se ora \u00e8 riuscita ad acquistare sicurezza ed, essendo la risposta affermativa, egli afferma che ora lei \"non ha bisogno di loro\". Alice viene rimandata a casa attraverso la stessa mela che l'aveva condotta l\u00ec inizialmente, appena caduta.\nUna volta risvegliatasi, Alice coraggiosamente canta di fronte alla sua famiglia e agli invitati (simili ai colorati abitanti del Paese delle Meraviglie) ma, invece che con \"Cherry Ripe\", si esibisce con \"La\" \"Quadriglia delle Aragoste\", trovandola molto pi\u00f9 interessante. Il pubblico gradisce la sua performance con un applauso. Alice intravede tra la folla lo Stregatto che le sorride per congratularsi con lei.\nProduzione.\nLe riprese cominciarono il 10 agosto 1998, per terminare il 24 ottobre dello stesso anno. Si scelse di girare parte delle scene nel Buckinghamshire del Regno Unito e parte ad Hollywood. Le scene interne vennero invece girate a Shepperton, sempre nel Regno Unito. Per il film furono stanziati circa 21.000.000 di dollari.\nDistribuzione.\nIl film \u00e8 stato trasmesso per la prima volta il 28 febbraio 1999 dal canale statunitense NBC. Nel Regno Unito \u00e8 stato in seguito trasmesso da Channel 4, il 23 aprile 2000.\nAlcune delle date della trasmissione televisiva di questa versione di \"Alice nel Paese delle Meraviglie\" sono:\nIn Italia \u00e8 stato trasmesso per la prima volta su Canale 5 in versione ridotta in prima serata, in seguito su Italia 1 come film facente parte del ciclo \"Fantastica avventura\", dove \u00e8 andata in onda in maniera alternata sia la versione integrale che quella ridotta. In seguito \u00e8 stato trasmesso in versione integrale anche su Hallmark nella piattaforma satellitare Sky.\nEffetti speciali.\nQuesto film unisce attori in carne ossa e pupazzi. Questi ultimi sono stati creati dal Jim Henson's Creature Shop. Ne fanno parte lo Stregatto, la Lepre Marzolina, il Grifone, il Ghiro, il bambino della Duchessa, i fenicotteri e i porcospini della Regina di Cuori e il Bianconiglio. In tutto sono stati creati 875 effetti speciali. Un esempio \u00e8 la testa di Martin Short, che fu ingrandita di tre volte per somigliare all'illustrazione del Cappellaio Matto di John Tenniel. Un altro esempio \u00e8 il grande libro attraverso il quale entra Alice per giungere nella foresta.\nRiconoscimenti.\nI premi vinti dal film per la televisione riguardano gli effetti visivi, i costumi, il trucco e la composizione musicale:\nIl film \u00e8 inoltre stato candidato per diversi altri premi:"}
{"id": "2887052", "revid": "1442080", "url": "https://it.wikipedia.org/wiki?curid=2887052", "title": "Australian Indoor Championships 1979 - Doppio", "text": "Il doppio dell'Australian Indoor Championships 1979 \u00e8 stato un torneo di tennis facente parte della categoria Grand Prix.\nJohn Newcombe e Tony Roche erano i detentori del titol , ma solo Newcombe ha partecipato in coppia con Vitas Gerulaitis.\nGerulaitis e Newcombe hanno perso nel 1\u00ba turno contro Rod Frawley e Francisco Gonz\u00e1lez.\nFrawley e Gonz\u00e1lez hanno battuto in finale Vijay Amritraj e Pat Du Pr\u00e9 che si sono ritirati."}
{"id": "2887054", "revid": "599013", "url": "https://it.wikipedia.org/wiki?curid=2887054", "title": "Chiesa dei Santi Pietro e Paolo (Genova)", "text": "La chiesa dei Santi Pietro e Paolo \u00e8 un edificio religioso nei pressi della stazione di Genova Brignole, in salita delle Fieschine, e la sua comunit\u00e0 parrocchiale fa parte del vicariato di Carignano-Foce dell'arcidiocesi di Genova.\nStoria e descrizione.\nVoluto principalmente dal cardinale Placido Maria Tadini, assieme ad altre personalit\u00e0 del clero genovese, il convitto fu istituito nel 1841 e ufficialmente inaugurato il 15 aprile del 1842 nelle sede provvisoria sulle alture del quartiere di Granarolo. Trasferito nel 1843 presso le mura di Santa Chiara e ancora, nel 1848, in una casa presso Brignole, il primo edificio della chiesa prese corpo dal 1872 sulla collina di Montesano.\nFu il progetto dell'ingegnere Giovanni Novella, nel 1874, a dare forma all'odierna chiesa; quest'ultima si presenta rotonda a forma di piccolo tempio e con soprastante cupola. Il 21 giugno dello stesso anno venne consacrata dall'arcivescovo genovese Salvatore Magnasco. Eretta in vicaria autonoma con il decreto arcivescovile del 21 gennaio 1961, fu elevata al titolo di parrocchiale dal 16 novembre 1968.\nAl suo interno sono conservate opere dei pittori Dino Beroggio e Nicola Fava (\"I quattro evangelisti\" nei peducci della cupola) e il gruppo ligneo dello scultore rapallese Antonio Canepa raffigurante \"Nostra Signora della Guardia\".\nSono presenti inoltre due tele ad olio rappresentanti la \"Sacra Famiglia\" e la \"Piet\u00e0\" del pittore genovese Francesco Romanello."}
{"id": "2887055", "revid": "1528507", "url": "https://it.wikipedia.org/wiki?curid=2887055", "title": "Episodi di Damages (terza stagione)", "text": "La terza stagione della serie televisiva Damages \u00e8 stata trasmessa negli Stati Uniti per la prima volta dall'emittente via cavo FX dal 25 gennaio al 19 aprile 2010.\nIn Italia la stagione \u00e8 stata trasmessa dal canale satellitare AXN dal 23 aprile al 16 luglio 2010, mentre in chiaro i primi cinque episodi vennero trasmessi su Canale 5 dal 25 giugno 2012, che in seguito ne sospese la trasmissione per diverso tempo. Successivamente la stagione \u00e8 tornata integralmente in onda dal 5 novembre al 17 dicembre 2013 in seconda serata sul canale del digitale terrestre TOP Crime.\nI tuoi segreti sono al sicuro.\nTrama.\nPatty ha un incidente d'auto dal quale esce leggermente contusa. Del caso si occupa il detective Huntley che pensa subito a un'azione dolosa e le chiede se qualcuno ha avuto motivi per tentare di ucciderla. Dai primi accertamenti risulta che l'auto coinvolta nell'incidente \u00e8 intestata a Tom.\nSei mesi prima. Patty si sta occupando del caso di Louis Tobin, un imprenditore che ha truffato i propri dipendenti attraverso il cosiddetto schema Ponzi. Dopo aver inutilmente sperato in un ritorno di Ellen, la quale adesso lavora per il procuratore distrettuale Curtis Gates nella sezione narcotraffico, Patty fa sgomberare il suo ufficio e comunica a Tom che ha deciso di premiare la sua fedelt\u00e0 intitolando lo studio \"Hewes &amp; Shades\". Louis Tobin ha ottenuto gli arresti domiciliari e alla famiglia sono stati sequestrati tutti i beni, creando un notevole disagio alla moglie Marilyn e ai figli Joe e Carol. Stanco per la pressione dei media, Louis vuole farsi intervistare per discolpare almeno i familiari. Il suo avvocato Lenny Winstone lo convince a cancellare l'intervista, convinto che finirebbe per causare troppi danni. Marilyn riferisce a Patty che il marito ha informato la famiglia della truffa il giorno del ringraziamento. Ellen sta cercando di convincere uno spacciatore a dargli il nome del suo fornitore.\nJoe Tobin viene aggredito verbalmente da un risparmiatore truffato e reagisce prendendolo a pugni. Dietro a questo episodio c'\u00e8 lo zampino di Patty che ha fatto in modo di indurre Joe a parlare con lei. Nel frattempo, Joe ha preteso di avere dalla madre il numero di telefono di una persona che suo padre ha chiamato la sera del ringraziamento dopo la confessione alla famiglia. Joe consegna il numero a Patty, auspicando che ci\u00f2 possa contribuire a discolparlo. Patty fa recapitare a Ellen una borsa piuttosto costosa come segno di un'amicizia che spera sia possibile riprendere. Ellen si insospettisce quando all'improvviso lo spacciatore di cui si sta occupando decide di confessare il nome del suo fornitore. Mentre si trova al bar, dove \u00e8 stata importunata da un uomo di nome Julian Decker che afferma di essere un architetto, Patty va in bagno e trova Ellen che le dice di non aver bisogno del suo aiuto, invitandola a voltare pagina per poter conservare un buon rapporto. Louis convoca il figlio Joe per confessare che ci sono ancora parecchi soldi nascosti. Patty compone il numero datole da Joe e squilla il cellulare di un senzatetto.\nPresente. Huntley irrompe nell'appartamento di Tom, dove osserva delle macchie di sangue sulla parete. Dalla finestra vede il senzatetto del numero segreto di Patty e, raggiunta la sua sistemazione, trova tra gli oggetti che vende ai passanti la borsa di Ellen. Aperto il cassonetto dei rifiuti, Huntley trova il cadavere di Tom.\nIn cerca della verit\u00e0.\nTrama.\nHuntley mostra al senzatetto la fotografia di Tom. L'uomo afferma di conoscerlo, ma non intende dire di pi\u00f9 perch\u00e9 ci sono dei segreti tra loro due. Tra la refurtiva \u00e8 rinvenuta la borsa con la patente di Ellen. Il senzatetto sostiene che tra Tom ed Ellen fosse in corso un affare molto importante.\nSei mesi prima. Patty e Phil stanno trattando le condizioni del loro divorzio, ma sono in stallo da diverso tempo per via dell'appartamento in cui Patty vuole continuare a vivere. Osservando il suo cane Kori che non mangia, Patty chiede a Phil di tenere l'animale qualche giorno e vedere se cambia umore. L'appartamento di Joe Tobin \u00e8 posto sotto sequestro, essendo stato acquistato con il denaro sottratto agli investitori. Rachel, la moglie di Joe, decide di andarsene insieme al figlio Kevin dai suoi genitori per sottrarre il bambino a un clima diventato insostenibile. Joe comunica al padre Louis che ha deciso di aiutarlo a cercare i soldi e che da questo momento non parler\u00e0 pi\u00f9 con Patty Hewes. Tom ha rintracciato il mittente del numero di telefono consegnato a Patty, raggiungendo il senzatetto che gli mostra il cassonetto dei rifiuti in cui ha trovato uno stivale con la sigla di Louis Tobin. Indagando, Tom ha scoperto che Louis Tobin ha commissionato a una boutique numerosi abiti femminili destinati a una certa \"D.M.M.\", la donna che con ogni probabilit\u00e0 \u00e8 l'intestataria del numero di telefono. Non risulta per\u00f2 nessuna persona con questo nome tra gli investitori e nemmeno all'interno della famiglia Tobin. Roger, l'avvocato assunto dallo studio Hewes per rimpiazzare Ellen, consegna a Tom un fascicolo che lo mette parecchio in agitazione. L'unico modo per scoprire l'identit\u00e0 di \"D.M.M.\" \u00e8 accedere agli incartamenti della procura distrettuale, battendola sul tempo prima che dichiari Louis Tobin in arresto e impedisca a Patty di procedere a favore degli azionisti truffati.\nTom pranza con Ellen, chiedendole di ricambiare il favore che le aveva fatto nel caso Purcell. Ellen si rivolge a Nick Salenger, il collega della procura che si sta occupando del caso Tobin e che da quando \u00e8 arrivata le sta facendo la corte. Phil riconsegna Kori, pienamente ristabilito, a Patty e insieme decidono di stappare una bottiglia donata anni prima da Fran\u00e7ois Mitterrand che avevano conservato per un'occasione speciale. Phil propone a Patty di ricominciare, ma la donna sostiene che senza Michael non ha pi\u00f9 bisogno di lui. Tom confessa alla moglie Deb di aver investito il loro denaro in un fondo appartenuto a Louis Tobin e ora sono tutti nei guai. Ellen scopre che \"D.M.M.\" \u00e8 Danielle Marchetti, una donna che ha lavorato come segretaria nel centro sportivo frequentato da Louis Tobin. Costui, allertato dal figlio della scoperta di Patty, ordina a Lenny di preparare un passaporto per far fuggire Danielle prima che Patty la chiami a deporre. Joe si presenta a casa di Danielle ubriaco e inveisce contro di lei per la relazione con suo padre, andandosene dopo che la donna ha minacciato di chiamare la polizia. Ancora attaccato alla bottiglia, Joe fa retromarcia senza accorgersi che Danielle era uscita in strada e la investe.\nPresente. Ellen viene informata dal suo capo della morte di Tom e si presenta a casa di Deb, chiedendole consiglio sull'affare in corso tra lei e Tom. Il medico legale ha rivenuto alcune ferite sul cadavere di Tom, tuttavia la causa della morte \u00e8 l'annegamento.\nI nodi vengono al pettine.\nTrama.\nJoe Tobin trascina il corpo di Danielle Marchetti in casa e invoca l'aiuto di Lenny per risolvere la situazione. Patty chiede a Curtis Gates di spiccare un mandato che impedisca a Danielle di lasciare gli Stati Uniti, ma il procuratore ha bisogno di una prova concreta a giustificazione della misura cautelare. Tom si presenta nella via in cui abita Danielle, ma non trova nessuno in casa e chiede a un vicino se ultimamente ha visto Danielle. In realt\u00e0, questo vicino \u00e8 un dottore che Lenny ha chiamato per visitare Danielle, la quale si \u00e8 risvegliata dallo svenimento. Il medico avverte Lenny e Joe che Danielle rischia di aver rimediato una commozione cerebrale, andr\u00e0 ricoverata in ospedale qualora i sintomi si dovessero aggravare e ovviamente \u00e8 fuori discussione che prenda un aereo. Ellen torna a casa dei genitori nel New Jersey per una cena di famiglia con la sorella Carrie e la nipotina appena nata. Ellen si insospettisce per l'assenza del cognato e i suoi sospetti che qualcosa non vada trovano conferma quando vede Carrie piangere sul divano assieme alla madre.\nDa un colloquio tra Joe e Danielle si scopre che la donna \u00e8 stata anche la sua amante, ma si \u00e8 messa con il padre quando Joe ha avuto problemi di alcolismo. Chris Sharp, un collega di Ellen alla procura, ha trovato una chiamata di Danielle sul suo cellulare e quando la richiama le risponde Joe. Quest'ultimo ha mentito a Danielle, affermando che secondo il dottore sta bene e quindi pu\u00f2 volare. Patty convoca Lenny nel suo ufficio, minacciando di divulgare un comunicato stampa in cui riveler\u00e0 la relazione segreta tra Louis Tobin e Danielle Marchetti nel caso in cui non impedir\u00e0 alla donna di partire. Tom raggiunge la moglie Deb al ristorante per una cena in cui avrebbe dovuto raccontare ai suoceri, convinti da lui a investire nel fondo collegato ai Tobin, i problemi finanziari in vista. Sedutosi al tavolo, Tom ha un flash in cui ricorda di aver visto un bicchiere con il ghiaccio in casa di Danielle Marchetti, quindi telefona a Patty dandole il numero di targa di Joe. La polizia ferma Joe mentre \u00e8 diretto in aeroporto per un fanale rotto nell'incidente con Danielle. Lenny \u00e8 in aeroporto, pronto a ricevere i fuggitivi, quando vede arrivare Patty che lo informa di averli fermati e che il suo studio ha notificato il mandato a deporre a Danielle. Ellen scopre che Carrie \u00e8 stata lasciata dal marito e decide di fermarsi la notte per dare manforte alla sorella nel comunicare la notizia al padre. Salita in camera da letto, Ellen trova una bustina di droga nella borsa di Carrie.\nMenzogne e decisioni.\nTrama.\nHuntley deve comunicare a Patty il ritrovamento del cadavere del suo socio Tom. Patty \u00e8 molto scossa e riferisce che Tom le aveva telefonato preoccupato per l'imminenza di una minaccia.\nCinque mesi prima. Danielle Marchetti \u00e8 ricoverata in terapia intensiva e non sar\u00e0 in grado di parlare per diverso tempo. Siccome Louis Tobin andr\u00e0 a sentenza in settimana, Patty prova a convincere Gates a posticipare il pronunciamento del verdetto perch\u00e9 altrimenti sar\u00e0 impossibile usare quanto avr\u00e0 da dire la Marchetti contro di lui. Patty riesce a ottenere un rinvio di un solo giorno, confidando di strappare una confessione a Louis in una deposizione alla quale invita Ellen a partecipare. Joe si \u00e8 trasferito a casa dei suoceri, rifiutando di vedere un'ultima volta suo padre prima della sentenza. Lenny ingaggia un'agenzia investigativa per spiare Joe e verificare se ha smesso di bere, avendo sentito la sera a casa della Marchetti che il suo alito puzzava di alcol. Ellen ha bloccato l'assegno del prestito che Carrie le aveva chiesto, rifiutandosi di versarglielo fino a quando non le dir\u00e0 la verit\u00e0 sulla droga. Patty incontra Michael a pranzo, rimanendo ben impressionata dal figlio che dice di aver trovato un lavoro nella finanza e interrotto la relazione con Jill. In realt\u00e0, Michael non sta affatto lavorando, tentando di sbarcare il lunario come pittore, e convive ancora con Jill, tanto che i due aspettano un figlio.\nNella deposizione Louis afferma che la sera del ringraziamento telefon\u00f2 a Danielle perch\u00e9 si sentiva poco bene e necessitava delle pastiglie che aveva lasciato a casa sua. Patty inizia a inveire contro la famiglia Tobin, affermando che senza di lui la sua impresa andr\u00e0 in rovina perch\u00e9 nessuno sar\u00e0 in grado di prendere il suo posto. Louis se ne va senza aver dato alcuna indicazione, ma Patty si dice convinta che riuscir\u00e0 a trovare i soldi. Joe sta per cedere all'alcol, ma caracollando per la strada decide di cambiare vita e versa il contenuto della bottiglia in un cestino dei rifiuti. Louis Tobin si suicida ingerendo un t\u00e8 con medicinali, lasciando una cartellina per Patty Hewes. Quella stessa cartellina \u00e8 per\u00f2 ritrovata da Joe. Patty invita Ellen a casa sua, invitandola a non trascurare gli affetti per il lavoro.\nPresente. Huntley invita Patty a restare a disposizione degli inquirenti. Tornata a casa, Patty sbraita al telefono con qualcuno che aveva detto di fermarsi.\nMorte sospetta.\nTrama.\nPatty \u00e8 convinta che Tom sia stato ucciso, rifiutandosi di pensare al suicidio. Prima di morire l'uomo aveva telefonato alla moglie, dicendo di amarla pi\u00f9 di ogni cosa.\nCinque mesi prima. La famiglia Tobin d\u00e0 l'ultimo saluto a Louis, con la figlia Carol che accusa gli azionisti di essere i responsabili della morte del padre. Joe mostra a Lenny la busta destinata a Patty Hewes in cui sono contenute le indicazioni per arrivare ai soldi nascosti. Nelle carte ricorre spesso il nome di Stuart Zedeck, l'unico che conosce il modo per arrivare al denaro. Gates \u00e8 molto deluso per il comportamento di Patty, la quale ha nascosto alla procura le prove su Danielle Marchetti, e intende interrogarla prima che lo faccia Patty una volta che sar\u00e0 dimessa dall'ospedale. Gates offre alla donna l'immunit\u00e0 nel processo contro i Tobin, ma in cambio dovr\u00e0 dire tutto quello che sa per incastrarli. Ellen riceve la visita di Josh Reston, il giornalista che aveva indagato sulla UNR in West Virginia. Reston, che si \u00e8 trasferito a New York per lavorare in una nuova testata, propone a Ellen di diventare la sua fonte in procura nel caso Tobin. Patty e Tom stanno valutando Alex Benjamin, una nuova associata per lo studio.\nJoe riunisce i familiari per rivelare che il padre non \u00e8 morto d'infarto, come comunicato inizialmente, ma si \u00e8 suicidato ingerendo una sostanza velenosa che aveva fatto preparare al suo medico. Patty ha scoperto che Louis Tobin aveva creato un fondo fiduciario per un minore, ma non si tratta del figlio di Joe, gi\u00e0 presente nell'asse ereditario. Dunque Louis ha avuto un'altra figlia, nata dalla relazione con Danielle, e i soldi erano destinati a lei e alla madre per non lasciarle prive di sostentamento. Patty fa il colloquio ad Alex, rimanendo colpita dalla faccia tosta della giovane che racconta di aver denunciato un professore del college per molestie mai avvenute soltanto perch\u00e9 si era rifiutato di farla entrare nella rivista della facolt\u00e0. Ellen fa la conoscenza di Alex e le racconta della sua esperienza da Patty Hewes, usando le stesse parole che a suo tempo le furono dette da Hollys Nye quando era lei a dover accettare il posto. Ellen inizia a frequentare Josh, rifiutandosi per\u00f2 di rivelare il motivo per cui ha lasciato il lavoro da Patty. Joe incontra un emissario di Stuart Zedeck, ma costui non intende relazionarsi pi\u00f9 con i Tobin. Patty telefona a Danielle per informarla che ha saputo della figlia e le offre una scappatoia, ma per beneficiarne dovr\u00e0 appellarsi al quinto emendamento durante la deposizione con Gates. Danielle obbedisce, ma la sera viene ritrovata morta da Tom dopo aver ingerito lo stesso cocktail di Louis. Carol Tobin, che quel pomeriggio era stata della Marchetti, getta nel fiume l'ampolla contenente il veleno. Intanto, Marilyn accoglie in casa la figlia di Louis e Danielle.\nPresente. Un uomo avvolge il cadavere di Tom in un tappeto e lo getta nel cassonetto dei rifiuti.\nUn regalo per Marilyn.\nTrama.\nIl medico legale stima che la morte di Tom \u00e8 avvenuta all'incirca tre ore prima il rinvenimento del cadavere. Tuttavia, l'incidente di Patty si \u00e8 verificato due ore prima dell'annegamento, quindi Huntley ritiene che possa essere stato Tom stesso al volante dell'altra macchina.\nQuattro mesi prima. Gates affida a Ellen le indagini sulla morte di Danielle Marchetti. Tom inizia a ipotizzare tagli al budget familiare per fronteggiare il denaro perso con i Tobin, ma la moglie Deb non intende rinunciare al proprio tenore di vita. Patty si rivolge a Sterling Biddle, un affarista che fece incarcerare anni prima, per cercare di capire dove Tobin pu\u00f2 avere nascosto i soldi. Biddle non intende rispondere se prima Patty non far\u00e0 qualcosa per lui. Allora la Hewes incarica Alex di far pervenire a Biddle del caviale iraniano, cos\u00ec da fargli riassaporare i piaceri della vita fuori dal carcere. Alex si convince che questo primo incarico sia il preludio a una sua assunzione, ma rimane interdetta quando al suo ritorno nello studio viene trattata come una qualsiasi visitatrice. Ellen e i suoi colleghi si concentrano sul dottor Karl Brandt, il medico personale di Louis Tobin che gli ha fornito la sostanza letale, pensando che sia collegato alla morte di Danielle. Il dottore tenta di svicolare, sottolineando come sia normale un tasso elevato di potassio dopo la morte.\nJoe ottiene un incontro con Zedeck all'ultima fermata della metropolitana. Qui l'uomo racconta di essere stato amico di suo padre, ma di non sapere ancora se pu\u00f2 fidarsi di lui. Zedeck inizia una sorta di caccia al tesoro con Joe, mandandolo in una lavanderia a ritirare una pelliccia per Marilyn. Anzich\u00e9 consegnarla alla madre, Joe decide di tenerla perch\u00e9 non ha capito a che gioco sta giocando Zedeck. Costui, che ha avuto la prova di fedelt\u00e0 desiderata, gli fornisce le indicazioni per raggiungere una valigia contenente i soldi segreti del padre. Patty e Tom hanno scoperto che il denaro di Tobin si trova in un fondo offshore ad Antigua a cui per\u00f2 poteva accedere soltanto una persona fisicamente sul posto. Tom ha una colluttazione con Eric Nichols, consulente finanziario nonch\u00e9 padre di una compagna di scuola della figlia, responsabile a suo dire di averlo mal consigliato nell'investimento poi rivelatosi fatale. La rissa infonde in Tom la convinzione di poter arrivare ai soldi di Tobin senza dover sacrificare le finanze familiari. Patty riceve la visita di un architetto raccomandatole da Biddle e scopre che si tratta di Julian Decker, lo stesso uomo che tempo prima l'aveva avvicinata in un bar. Alex telefona a Ellen per comunicarle che Patty ha deciso di assumerla. Tom apprende che Tessa Marchetti, la figlia segreta di Tobin e Danielle, lavora come hostess e quindi era lei ad accedere al conto offshore.\nPresente. Huntley raggiunge la macchina di Tom e apre il bagagliaio, trovando un borsone contenente parecchi soldi.\nIl corriere.\nTrama.\nHuntley interroga Ellen, mostrandole la borsa contenente i suoi documenti. Ellen afferma che la borsa \u00e8 sua e le era stata rubata.\nTre mesi prima. Ellen riceve una telefonata di Patty alle quattro di notte per invitarla a cena il gioved\u00ec successivo. Tom vola ad Antigua e osserva Tessa Marchetti recarsi in barca, attirando l'interesse di un impiegato che lo invita a uscire se non deve effettuare operazioni. Successivamente lo stesso impiegato propone a Tom di accedere alle informazioni su Tessa, in cambio vuole trasferirsi con la famiglia negli Stati Uniti per poter curare la figlia malata. Zedeck \u00e8 informato della presenza di Tom ad Antigua da un suo contatto sul posto, il quale intercede affinch\u00e9 l'impiegato della banca mandi a monte l'accordo con Tom. Ellen si presenta a casa di Patty gioved\u00ec sera, ma la trova intenta a discutere con Alex del caso Tobin. Patty sostiene di averle detto che la cena fosse venerd\u00ec anzich\u00e9 gioved\u00ec, ma Ellen \u00e8 convinta di aver inteso bene la telefonata ed \u00e8 stato un equivoco voluto da Patty. La procura \u00e8 orientata ad accusare Joe di aver fornito a Danielle il veleno con cui si \u00e8 suicidata, analogamente a quanto fatto con il padre.\nLenny si assenta da New York per andare a trovare la madre, ricoverata in un ospizio, dove per\u00f2 apprende che \u00e8 deceduta da cinque mesi. Lenny si reca a casa di Albert Wiggins, suo padre, arrabbiato per non essere stato avvertito. Wiggins per\u00f2 lo minaccia di lasciarlo in pace, altrimenti riveler\u00e0 ai Tobin misteriosi segreti che non ha mai detto. Ellen chiede a Josh di intervistare Alex per il suo giornale, cos\u00ec da tenderle un tranello perch\u00e9 Patty non vuole che i collaboratori rilascino interviste senza il suo consenso. In seguito Ellen si finge sorpresa per la decisione di Alex di farsi intervistare, ma dice di non poter far nulla per impedire la pubblicazione e la invita a parlarne con Patty prima che la scopra. Intanto, Ellen ha parlato con il portiere dell'albergo in cui soggiornava Danielle Marchetti, scoprendo che l'ultima persona ad averla vista viva \u00e8 stata Carol Tobin. Quando si presenta nell'ufficio di Gates per informarlo, Ellen subisce un rimprovero dal suo capo perch\u00e9 insiste nel voler aiutare Patty a risarcire gli azionisti, mentre invece l'interesse della procura \u00e8 condannare i Tobin. Ellen decide quindi di nascondere a Gates l'informazione avuta dal portiere, condividendola con Patty per offrirle il suo aiuto. Patty ha visionato l'intervista di Alex e collegato il nome di Josh Reston a Ellen, compiaciuta che la vecchia collega le sia ancora fedele. Lenny viene messo alla porta da Joe che ha scoperto, tramite Zedeck, l'esistenza di Tessa. Patty e Tom ripartono alla volta di Antigua, dove potranno indagare sugli affari dei Tobin nella banca. Il loro appoggio \u00e8 Horatio Emanuel, lo stesso uomo che per\u00f2 \u00e8 in combutta con Zedeck.\nPresente. La scientifica ha esaminato la borsa di Ellen, rinvenendo un'impronta appartenente ad Albert Wiggins.\nInganni e ricatti.\nTrama.\nIl conducente dell'automobile che ha volontariamente avuto la collisione con Patty aveva sul parabrezza una statuina della Statua della libert\u00e0. Huntley chiede la collaborazione di Ellen per fare luce sui rapporti tra Patty e Tom, spiegando come ha fatto la sua borsa a finire sulla scena del crimine.\nTre mesi prima. Patty e Tom interrogano il signor Emanuel sul conto corrente dei Tobin ad Antigua, ma l'uomo si nasconde dietro al segreto bancario e promette che far\u00e0 ogni sforzo per aiutarli. Carol Tobin \u00e8 sparita da alcuni giorni e Lenny sguinzaglia la sua investigatrice privata per rintracciarla. Ellen incontra Michael e Jill in un negozio di giocattoli, facendo loro le congratulazioni per la gravidanza. Michael consegna a Ellen l'invito per la sua prima esposizione di quadri, convinto che lei e sua madre abbiano interrotto i rapporti e quindi non le andr\u00e0 mai a dire nulla. Invece Ellen si complimenta con Patty perch\u00e9 diventer\u00e0 nonna, lasciandola di sasso, bench\u00e9 riesca a nascondere il proprio dispiacere. Tobin consegna alla moglie due mazzette di banconote, chiedendole di spenderle con parsimonia per non destare sospetti. Patty si fa accompagnare alla galleria di Michael, ma una volta accostata la macchina cambia idea e ordina all'autista di ripartire.\nFrobisher lancia la \"Whirlwind Iniziative\", una campagna pubblica per incentivare la diffusione dell'energia eolica negli Stati Uniti. Purtroppo l'imprenditore deve fare i conti con il suo passato e si rivolge al celebre attore Terry Brooke per far decollare la neonata organizzazione. Frobisher vorrebbe che Terry comparisse in alcuni spot pubblicitari, diventando il volto di punta dell'iniziativa, e a tal fine gli presta la sua autobiografia. Terry rimane folgorato dal libro e propone a Frobisher di vendergli i diritti per trarne un film. Tom porta Ellen da Berry, il senzatetto che la sera del ringraziamento ha visto un uomo gettare nel cassonetto dei rifiuti un paio di stivali appartenuti a Louis Tobin e il cellulare di Danielle Marchetti. Patty incontra Jill per metterla al corrente delle indagini che ha fatto sul suo conto, scoprendo dell'ex marito che ha ottenuto la custodia esclusiva delle figlie e il tribunale del Colorado che l'ha definita una pessima madre. Jill sostiene di non aver nulla da temere, poich\u00e9 Michael conosce la sua vita passata, e rifiuta il denaro che Patty le offre per uscire dalla vita del figlio. Tuttavia, Jill \u00e8 rimasta turbata e tenta inutilmente di indurre Michael a lasciarla per godere la giovinezza che sta perdendo. L'investigatrice consegna a Lenny l'indirizzo in cui si trova Carol, lo stesso nel quale \u00e8 situato un appartamento intestato allo stesso Lenny. Costui scopre che Carol era nascosta da Joe, il quale le ha commissionato l'omicidio di Danielle perch\u00e9 stava diventando troppo pericolosa. Berry ha seguito Lenny e telefona a Tom per dirgli che \u00e8 lui lo stesso uomo visto la notte del ringraziamento.\nPresente. Ellen racconta ad Huntley che lei e Tom si stavano vedendo perch\u00e9 progettavano di aprire uno studio insieme. Tom telefona a Patty e apre la porta a Lenny, il quale gli consegna il borsone contenente i soldi, onorando un patto stipulato tempo prima.\nIl film.\nTrama.\nTom consegna a Patty la lettera di dimissioni.\nDue mesi prima. Lenny ha nascosto Carol in un appartamento per proteggerla da Patty. Dopo aver trovato Carol nella vasca da bagno, Lenny decide di mandarla dal suo psichiatra, il dottor Samuels. Carol riesce a farsi prescrivere degli ansiolitici senza rivelare il vero motivo della sua crisi, ovvero l'uccisione di Danielle, ma Samuels la vuole rivedere ogni settimana per monitorare i progressi. Patty ha fatto seguire Danielle ed \u00e8 entrata in possesso della ricetta rilasciatale da Samuels. Carrie, la sorella di Ellen, \u00e8 stata arrestata per possesso di metanfetamine. Ellen ha le mani legate, poich\u00e9 appartenendo alla procura non pu\u00f2 intercedere per conto di Carrie, altrimenti rischierebbe il posto. Terry fa conoscere a Frobisher la sua produttrice Gail, la quale intende presentare il personaggio di Patty come la cattiva senza scrupoli che ha fatto di tutto per incolpare il povero imprenditore generoso. Frobisher per\u00f2 ha superato l'astio nei confronti di Patty e, per dimostrare a Terry e Gail che non \u00e8 affatto come la descrivono, organizza un incontro con la Hewes. Rientrata a casa, Patty trova Michael che le annuncia l'arrivo del figlio e le domanda, in vista degli esami di routine, se in famiglia ci sono stati casi di patologie o aborti spontanei. Patty nega tutto, nascondendo i segreti del suo passato.\nPatty si \u00e8 convinta a ristrutturare l'appartamento e chiama Julian Decker per visionare il progetto. Decker propone di distruggere il cartongesso per vedere cosa si nasconde dietro alle pareti. L'incontro tra Patty, Frobisher, Terry e Gail non va per il verso giusto. La Hewes non esita a mettere Frobisher in cattiva luce, affermando che le vere vittime erano stati i dipendenti che lui aveva imbrogliato. Profondamente deluso dal comportamento di quella che credeva non fosse pi\u00f9 una nemica, Frobisher accetta l'idea originaria di mettere Patty in cattiva luce nel film. Accusata dalla madre di non fare abbastanza per aiutare Carrie, Ellen tenta di parlarne con Gates. Anche il suo capo ritiene troppo pericoloso per la sua carriera farsi coinvolgere, dato che la sorella deve essere punita e pagare per le sue colpe. Patty inganna Carol, facendola venire nello studio del dottor Samuels prima del prossimo appuntamento. Messa davanti alla prospettiva di finire in prigione, Carol fornisce a Patty a Tom informazioni preziose sulla sera del ringraziamento. Lei e Lenny erano passati a casa di Danielle, dove Lenny era sceso per \"ripulirla\" dopo la confessione di Louis Tobin. Dalla macchina Carol ha osservato Lenny parlare con una ragazza, Tessa Marchetti, che Lenny ha poi detto essere la domestica di Danielle. Patty ha la conferma che Tessa le ha mentito, avendole precedentemente detto di aver trascorso il Ringraziamento lontana dalla madre.\nPresente. Dopo aver fatto una telefonata, il corpo di Tom vola in acqua dal Ponte di Brooklyn.\nLegami di sangue.\nTrama.\nI querelanti di Tobin hanno richiesto la sostituzione di Patty come loro avvocato difensore, convinti che un altro legale sar\u00e0 in grado di far avere loro i soldi. Patty reagisce alla situazione in modo insolitamente cauto, preannunciando una memoria difensiva con cui tentare di convincere il giudice Reilly a lasciarle l'incarico. Tom invece \u00e8 molto pi\u00f9 radicale, poich\u00e9 perdere la causa condannerebbe la sua famiglia alla povert\u00e0, e vuole mettere sotto torchio Tessa Marchetti per indurla a confessare. Ellen sogna di entrare nell'appartamento di Patty con un mazzo di fiori gialli in mano e trovare, intenta a girare il sugo in cucina, una donna dai capelli neri che dice di conoscerla bene. Nel frattempo, la situazione di sua sorella Carrie rischia di complicarsi perch\u00e9 l'amica a cui ha venduto la droga ha patteggiato. Joe avvicina Tessa e la ringrazia per non aver detto nulla di compromettente a Patty Hewes, lasciandole il proprio contatto in caso di necessit\u00e0. Marilyn \u00e8 turbata perch\u00e9 la sua fondazione, ritenendola coinvolta nelle manovre del marito, le impedisce di partire per l'annuale viaggio caritatevole in Tanzania. La donna chiede a Lenny di convincere Zedeck, membro del consiglio d'amministrazione, di intercedere in suo favore.\nTessa si presenta in procura per riferire a Ellen e al suo collega Nick che \u00e8 stava avvicinata da Tom Shayes. Il nome di Tom fa ricordare a Nick del favore che mesi prima Ellen gli aveva chiesto per suo conto, quindi ha capito che Ellen sta aiutando Patty e danneggiando la procura. Ellen chiede a Nick di non dire nulla a Gates, promettendogli di condividere i meriti con lui una volta che arriveranno ai soldi dei Tobin. Lenny \u00e8 perseguitato da suo padre, Albert Wiggins, il quale continua a minacciarlo di raccontare i suoi segreti a Tobin qualora non intenda aiutarlo. Il CDA della fondazione di Marilyn sta votando sull'opportunit\u00e0 di farla andare in Tanzania e Zedeck, il cui voto \u00e8 decisivo, le volta le spalle dicendo \"no\". Albert si reca nello studio del figlio, mentre \u00e8 presente Marilyn, millantandosi come un suo vecchio professore che voleva fargli visita. Dopo aver sognato nuovamente la stessa donna, Ellen rovista nei ricordi d'infanzia e trova una fotografia della stessa persona. Sua madre afferma che \u00e8 stata la sua baby-sitter per un breve periodo. Andata in carcere a trovare Carrie, Ellen si convince che anche la sorella le sta nascondendo la verit\u00e0 e annuncia che ha deciso di abbandonarla al suo destino. Nick tradisce Ellen, rivelando la verit\u00e0 a Gates. Albert vuole avere una parte dei soldi nascosti da Louis Tobin, ma Lenny finge che non ha idea di dove si trovino. Intanto per\u00f2 sta continuando a incassare il denaro, a piccole rate, da Zedeck. Il giudice Reilly concede a Patty una settimana di tempo per risolvere il caso Tobin, altrimenti proceder\u00e0 alla sua sostituzione. Ellen consegna a Tessa il numero di telefono di Patty, poi chiama in procura per riferire che si assenter\u00e0 dal lavoro. Mentre Ellen si dirige fuori da New York, alla ricerca della verit\u00e0, Tessa \u00e8 arrestata da Gates prima che possa andare a parlare con Patty.\nIl lato oscuro.\nTrama.\nEllen rintraccia la casa in cui vive Anne Connel, la donna della fotografia. Anne conferma di averle fatto da baby-sitter per sei mesi, rivelandole che nella sua famiglia c'erano problematiche cos\u00ec gravi che sua madre le aveva proposto di adottare Ellen, salvo poi cambiare idea e allontanarla da lei. Tessa \u00e8 in stato di fermo per favoreggiamento dell'immigrazione clandestina, avendo dato ospitalit\u00e0 al fidanzato di Antigua che aveva il permesso di soggiorno scaduto. Ellen si presenta a casa di Patty, in crisi dopo che Gates l'ha accusata di aver agito alle spalle della procura, e si assume la responsabilit\u00e0 al posto di Tom di aver avvicinato Tessa. Patty, rammaricata per il suo comportamento e dicendosi tradita, la caccia via. Zedeck racconta a Joe che suo padre ha scelto Tessa come corriere per trasferire i soldi ad Antigua il giorno del ringraziamento, facendole credere che lei sarebbe andata a firmare per trasferire i soldi a una delle tante fondazioni foraggiate dai Tobin. Frobisher cerca di aiutare Terry a entrare meglio nella sua parte, avvicinando al suo lato pi\u00f9 oscuro.\nGates mette Ellen in congedo a tempo indeterminato prima di decidere se licenziarla. Tom confessa a Patty che Ellen si \u00e8 assunta la colpa al posto suo, ma non \u00e8 pentito dell'avventatezza con cui ha contravvenuto ai suoi ordini. Patty ottiene da Gates la rimessa in libert\u00e0 di Tessa, per\u00f2 segretamente perch\u00e9 la Hewes vuole mandarla ad Antigua per trafugare il contenuto dei moduli delle sue operazioni per conto dei Tobin. Lenny e Marilyn sono gli unici a sapere la verit\u00e0 su Tessa, la quale non \u00e8 figlia di Louis bens\u00ec di Joe. Marilyn entra nello studio di Lenny per informarlo che, come concordato tra loro, ha detto a Joe la verit\u00e0 sulla ragazza. Ellen immagina di passeggiare per strada e incontrare David, dal quale viene convinta a mollare il lavoro in procura per tornare con Patty. Nel frattempo, la Hewes, che evidentemente non ha pi\u00f9 trovato nessuna collaboratrice brava come Ellen, comunica ad Alex che vuole interrompere il loro rapporto lavorativo. Tessa parte per Antigua accompagnata da Malcolm, il fidato tirapiedi di Patty. Dopo essere stata in banca, Tessa torna in albergo e trova Malcolm ucciso nella stanza d'albergo. La giovane non fa in tempo a uscire che spunta un sicario e le spara un colpo in fronte. Il mandante del duplice omicidio \u00e8 Horatio Emanuel, il quale telefona a Joe per comunicargli di aver compiuto quanto da lui chiesto. Infatti, \u00e8 stato Joe a voler togliere di mezzo Tessa perch\u00e9 ancora convinto che sia figlia di suo padre, il che significa che Marilyn ha mentito a Lenny e non ha detto al figlio che in realt\u00e0 Tessa era sua figlia.\nL'accordo.\nTrama.\nIl giudice Reilly comunica a Patty di aver saputo che Tom \u00e8 tra le vittime della truffa di Tobin, originando un conflitto d'interessi. Tom rassegna le dimissioni, dichiarando alla stampa che spera cos\u00ec facendo di aiutare Patty e i colleghi a risolvere il caso. Gates riprende Ellen a lavorare in procura, affidandole la conduzione del procedimento contro Carol Tobin. Ellen deve la riassunzione a Patty, la quale ha posto questa condizione a Gates nel loro precedente accordo. Lenny inizia a prelevare soldi del fondo per l'Africa dai Tobin per consegnarli a suo padre. Quando per\u00f2 Albert viene arrestato per rissa, l'informazione viene passata da una poliziotta a Josh Reston. Il giornalista, appurata in questo modo una sconvolgente verit\u00e0 sul conto di Lenny, ne mette al corrente Ellen in cambio dell'esclusiva. Lenny Winston \u00e8 al centro di uno scambio di persone, poich\u00e9 il vero Lenny \u00e8 un giovane morto dopo essersi laureato in legge, mentre lui invece si chiama Lester Wiggins e ha usato l'abilitazione ad avvocato del defunto. Inoltre, suo padre Albert \u00e8 un noto falsario con numerosi precedenti. Michael informa sua madre che la gravidanza di Jill prosegue regolarmente, oltre ad aver fatto un test che certifica la sua paternit\u00e0. Ci\u00f2 che Michael non sa \u00e8 che Jill ha accettato la proposta di Patty e incassato i soldi per uscire dalla sua vita.\nJoe ha saputo la verit\u00e0 su Lenny-Lester e ne revoca la nomina ad avvocato della famiglia Tobin. Albert si presenta come Zedeck per ottenere altro denaro dalla fondazione per l'Africa. Tom \u00e8 stato cacciato di casa dalla moglie per aver perso il lavoro e messo in vendita l'appartamento in centro. Terry Brooke incontra Patty per approfondire il personaggio di Arthur, dal quale ha saputo che ai tempi del caso aveva messo a libro paga un poliziotto corrotto, Messner. Patty ne mette immediatamente al corrente Ellen e Gates, facendo uscire il nome di Wes come socio di Messner. Ellen lascia un messaggio a Wes, chiedendogli un incontro. Tom fa fronte comune con Lenny per distruggere i Tobin, chiedendo indietro i suoi soldi. Lenny gli mette a disposizione un suo appartamento sfitto, consegnandogli met\u00e0 del denaro e l'altra met\u00e0 quando gli avr\u00e0 fatto ottenere l'immunit\u00e0 processuale. Ellen rivela a Patty che le dimissioni di Tom erano una finta per avvalersi della collaborazione di Lenny e poter incastrare i Tobin. Mentre sta dormendo sul pavimento, Tom \u00e8 svegliato dal senzatetto Berry che dice di averlo visto parlare con il signore della sera del ringraziamento.\nIl passato che ritorna.\nTrama.\nMaggio 1972. Una giovane Patty Hewes, incinta, torna a casa perch\u00e9 ha deciso di tenere il bambino e al tempo stesso laurearsi. Patty accarezza un cavallo e fa la conoscenza dello stalliere vicino di casa, il signor Julian Decker.\nPresente. La procura concede a Lenny l'immunit\u00e0 processuale. Scoperto dall'impiegato della banca che qualcuno si \u00e8 fatto passare per Zedeck, costui e Joe sono convinti si tratti di Lenny. Ellen incontra Wes che conferma la responsabilit\u00e0 di Messner nel delitto di David. Wes ora intende collaborare con lei e far arrestare Frobisher, il mandante dell'omicidio. Ellen per\u00f2 ha superato la tragedia e non vuole che Wes vada in prigione per aver ucciso Messner. Wes invita Frobisher a costituirsi, ma l'imprenditore lo avverte che \u00e8 pronto a denunciarlo per la morte di Messner. Jill si \u00e8 rimangiata l'accordo con Patty, spendendo i soldi per regalare una Jaguar a Michael e comprare un appartamento pi\u00f9 grande. Patty fa mettere Jill in stato di fermo con l'accusa di rapporti sessuali con un minorenne, rivelandole di aver scoperto che dagli esami cromosomici si evince che alla data del concepimento Michael era minorenne. La sera del ringraziamento Louis Tobin ha rivelato alla moglie Marylin di aver messo in piedi con Lenny la truffa dello schema Ponzi per recuperare i profitti che Joe, incautamente nel periodo in cui beveva, aveva promesso agli investitori. Joe accusa sua madre di essere la responsabile della situazione e la allontana dalla sua vita. Marylyn va a parlare con Patty per confessare tutti i crimini commessi dalla famiglia Tobin, compresa l'eliminazione di Tessa Marchetti per non far sapere a Joe che era sua figlia. Marylin \u00e8 disposta a sacrificarsi per tutta la famiglia, ma Patty \u00e8 risoluta nel voler incastrare Joe. Tom acquista una Honda Accord con una testa della Statua della Libert\u00e0 sul parabrezza, consegnando poi le chiavi a Ellen per completare la transazione con Lenny. Questi per\u00f2, dopo averle dato il dossier su Joe in cambio dei documenti per l'immunit\u00e0, ruba la borsa di Ellen. Wes estorce a Frobisher la confessione dell'omicidio di David, assumendosi anche la sua responsabilit\u00e0 per la morte di Messner. Patty, tormentata dai rimorsi per i fatti avvenuti anni prima, vuole che Tom ed Ellen lascino perdere il caso e revochino l'accordo con Lenny.\nOrmai per\u00f2 le cose sono andate troppo oltre e il mattino seguente si consuma la tragica girandola di eventi. Tom, in attesa dell'arrivo di Lenny, \u00e8 raggiunto invece dal tirapiedi di Zedeck che lo ferisce con un coltello per non essersi fatto dire dove si trova Winston. Nel frattempo, Berry osserva Lenny nascondere la borsa di Ellen dentro la sua auto e la recupera. Lenny entra nell'appartamento, innesca un corpo a corpo con lo sgherro di Zedeck che per\u00f2 ha la meglio e lo strangola. Tom uccide il tirapiedi di Zedeck, dopodich\u00e9 ordina a Berry di disfarsi dei due cadaveri. Lenny tuttavia \u00e8 ancora vivo e fugge. Patty sta guidando la Jaguar, quando ha l'incidente all'incrocio con la Accord. A bordo dell'altra vettura c'\u00e8 Michael, il quale l'aveva rubata a Ellen dopo che si erano incontrati nell'appartamento della madre, e dopo il tamponamento si d\u00e0 alla fuga. Tom si trascina fino al suo appartamento, ma anzich\u00e9 sua moglie ci trova Joe che lo annega dentro il water e getta il cadavere nel cassonetto dei rifiuti. Dopo aver guardato vecchi filmati della sua vita familiare distrutta, Marylin si suicida buttandosi dal ponte sull'East River. Rientrata nel suo appartamento dopo l'interrogatorio con Huntley, Patty lascia un messaggio disperato a Ellen, accusandola di aver voluto andare avanti a tutti i costi. Ellen riceve per\u00f2 un'altra telefonata, quella di Lenny, che prima di fuggire imbarcandosi su un aereo le comunica di aver nascosto i documenti nella sua borsa perch\u00e9 non si fidava di Tom. Joe viene arrestato e Patty, nel raccogliere la deposizione, gli fa una proposta segreta.\nCelebrato il funerale di Tom, Patty ed Ellen si ritrovano nella casa al lago. Patty racconta che le era stato offerto un posto di lavoro a New York, dove sarebbe diventata il primo avvocato donna di quello studio. La mancanza di ambizioni da parte dell'uomo con cui aveva concepito la bambina l'aveva convinta ad abortire, contravvenendo alle indicazioni del medico che le aveva ordinato riposo assoluto fino al parto. Ellen domanda a Patty se vale la pena sacrificare tutto, persino la bambina che sarebbe dovuta nascere, pur di raggiungere i propri traguardi. Senza aver ricevuto risposta, Ellen lascia Patty sola sul pontile."}
{"id": "2887056", "revid": "352448", "url": "https://it.wikipedia.org/wiki?curid=2887056", "title": "Ingegneria ceramica", "text": ""}
{"id": "2887057", "revid": "484362", "url": "https://it.wikipedia.org/wiki?curid=2887057", "title": "Massacro di Jamestown", "text": ""}
{"id": "2887059", "revid": "729019", "url": "https://it.wikipedia.org/wiki?curid=2887059", "title": "Fischer Grand Prix 1979", "text": "Il Fischer Grand Prix 1979 \u00e8 stato un torneo di tennis giocato cemento indoor del Wiener Stadthalle di Vienna in Austria. \u00c8 stata la 5\u00aa edizione del torneo che fa parte del Colgate-Palmolive Grand Prix 1979. Il torneo si \u00e8 giocato dal 22 al 28 ottobre 1979.\nCampioni.\nSingolare maschile.\n Stan Smith ha battuto in finale Wojciech Fibak 6\u20134, 6\u20130, 6\u20132\nDoppio maschile.\n Bob Hewitt / Frew McMillan hanno battuto in finale Brian Gottfried / Ra\u00fal Ram\u00edrez 6\u20131, 6\u20134"}
{"id": "2887062", "revid": "34392", "url": "https://it.wikipedia.org/wiki?curid=2887062", "title": "Rocca malatestiana", "text": ""}
{"id": "2887063", "revid": "729019", "url": "https://it.wikipedia.org/wiki?curid=2887063", "title": "Kaij\u014d Ho'an-ch\u014d", "text": "La Kaij\u014d Ho'an-ch\u014d (in lingua italiana: Guardia costiera giapponese), conosciuta anche con il nome inglese Japan Coast Guard, da cui la sigla JCG, \u00e8 l'organismo alle dipendenze del Ministero del territorio, infrastrutture e trasporti, cui compete la salvaguardia della vita umana ed il coordinamento di ricerca e salvataggio (\"SAR\") in mare, nonch\u00e9 la gestione amministrativa, la sicurezza della navigazione, la difesa delle acque territoriali e della zona economica esclusiva giapponese.\nStoria.\nFondata nel 1948 come Maritime Safety Agency, gi\u00e0 nel 1950, durante la guerra di Corea, la \"Maritime Safety Agency\" invi\u00f2 i propri dragamine in missione presso la penisola coreana, sotto bandiera delle Nazioni Unite.\nNell'aprile del 2000, abbandon\u00f2 la vecchia denominazione per assumere quella attuale di \"Japan Coast Guard\"..\nIl 22 dicembre 2001, un'unit\u00e0 della Guardia costiera giapponese intercett\u00f2 tra l'isola di Ky\u016bsh\u016b e la Cina, all'interno della propria zona economica esclusiva, un battello battente bandiera della Repubblica popolare cinese, sospettato di essere in realt\u00e0 di origine nord-coreana.\nNon ricevendo risposta radio alle sollecitazioni della \"JCG\", ne risult\u00f2 uno scambio di colpi di arma da fuoco, che fecero affondare nelle acque della zona economica esclusiva cinese il battello sospetto, con tutto il suo equipaggio.\nL'imbarcazione fu successivamente recuperata dalla Guardia costiera giapponese e, al suo interno, furono rinvenute armi ed equipaggiamenti per lo spionaggio.\nIl relitto ed il suo equipaggiamento \u00e8 ora in mostra presso il Museo della Guardia costiera giapponese di Yokohama.\nFlotta.\nAll'aprile 2020 la flotta si compone di 473 tra navi ed imbarcazioni, cos\u00ec suddivise:\nMezzi aerei.\n\"Sezione aggiornata annualmente in base alla pubblicazione ufficiale della Japan Coast Guard del corrente anno. Tale annuario non contempla eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a JCG, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\nRegioni operative.\nAcquartierata a Tokyo, la JCG ha suddiviso la nazione in undici regioni per facilitare le proprie operazioni costiere. Ogni regione mantiene un Quartier Generale della Guardia Costiera, alle cui dipendenze si trovano vari uffici costieri, stazioni aeree, osservatori idrografici e centri che espletano il servizio di avviso del traffico marittimo."}
{"id": "2887064", "revid": "767487", "url": "https://it.wikipedia.org/wiki?curid=2887064", "title": "Machete (film 2010)", "text": "Machete \u00e8 un film del 2010 diretto da Robert Rodriguez e Ethan Maniquis, ispirato al finto trailer presente nei primi minuti del film \"Grindhouse - Planet Terror\" dello stesso Rodriguez insieme a Quentin Tarantino. Il personaggio di Machete \u00e8 inoltre simile al personaggio \"zio Machete\" (interpretato dallo stesso Trejo) presente nel film \"Spy Kids\" dello stesso regista.\nIl film \u00e8 stato presentato fuori concorso alla 67\u00aa Mostra internazionale d'arte cinematografica di Venezia. Il successo della pellicola ha portato alla produzione di un sequel, \"Machete Kills\"., con la presenza di Lady Gaga, Mel Gibson e Marko Zaror.\nTrama.\nIn Messico, Machete Cortez, agente federale, \u00e8 in missione per salvare una ragazza sequestrata. Durante l'operazione incontra il suo capo corrotto con il signore della droga, Rogelio Torrez, che uccide moglie e figlia di Machete, mentre quest'ultimo - ferito - viene creduto morto. Tre anni dopo, Machete vaga in Texas in cerca di un qualsiasi lavoro. Michael Booth, uomo d'affari e spin doctor, spiega a Machete che il corrotto senatore del Texas McLaughlin ha intenzione di aumentare i controlli al confine e ridurre il numero di immigrati messicani negli USA. Machete accetta l'incarico di ucciderlo e riceve 150 000 $, dopo essere stato minacciato da Booth.\nMentre Machete si trova sul tetto di un edificio vicino al luogo del comizio di McLaughlin, subisce il doppio gioco di uno scagnozzo di Booth, che prima spara all'ex agente federale e poi al senatore, colpendolo a una gamba. Booth ha organizzato il tentato omicidio per guadagnare sostenitori alle elezioni del senatore e far approvare il progetto per una recinzione elettrificata lungo tutto il confine.\nMachete fugge e arriva all'ospedale dove due infermiere e un dottore lo curano nonostante sia un clandestino. Ancora una volta riesce a non farsi prendere dagli uomini di Booth che lo vogliono morto. Sartana Rivera, agente dell'immigrazione, \u00e8 inviata dai suoi superiori per trovare e arrestare Machete. Quest'ultimo, con l'aiuto di Luz, una ragazza che vende panini, conosciuta anche con il nome di Sh\u00e8, capo di un'organizzazione di aiuto per gli immigrati clandestini conosciuta come \"la Rete\", raggiunge padre Cortez, il fratello di Machete. Per vendicarsi, Machete rapisce la moglie di Booth e sua figlia, April, dopo aver partecipato in un video a luci rosse con le due. Raccoglie anche delle prove che collegano McLaughlin con il signore della droga Torrez.\nBooth e i suoi uomini trovano il nascondiglio di Machete e uccidono padre Cortez, ma non trovano la moglie e la figlia di Booth. A loro insaputa, ci sono delle telecamere di sorveglianza nella chiesa. Attraverso le registrazioni, la notizia del finto assassinio di McLaughlin e il relativo giro di corruzione, viene trasmessa su tutti i canali televisivi. Questo porta McLaughlin a scappare e a uccidere Booth, dopo di che si rifugia presso la base di Von Jackson che decide di ucciderlo con l'accusa di \"alto tradimento\" nei confronti della nazione. McLaughlin sta per essere giustiziato quando Machete guida i membri della Rete alla base della vigilanza di confine.\nNello scontro i messicani vincono sui vigilanti, Jackson \u00e8 ucciso da Luz - alla quale, in precedenza, aveva sparato in faccia facendole perdere un occhio- e Machete sfida Torrez, giunto negli Stati Uniti con l'intenzione di ucciderlo. Alla fine Torrez, sconfitto, commette il seppuku con un machete del suo avversario. April, fuggita dalla chiesa con abiti monacali, uccide McLaughlin, nel frattempo liberato da Luz e i membri della Rete, per vendicare la morte di suo padre. Il senatore per\u00f2 aveva un giubbotto antiproiettile, sopravvive e tenta la fuga a piedi nella notte vestito da messicano, per poi essere cacciato e ucciso da alcuni uomini di Von. Nel finale, Sartana d\u00e0 a Machete un documento di identit\u00e0 e insieme partono in moto.\nPrima dei titoli di coda, una voce fuori campo annuncia i sequel \"Machete uccide\" e \"Machete uccide ancora\".\nProduzione.\nIn una scena del film, il personaggio di Jessica Alba appare in un nudo integrale; l'attrice, rifiutando di spogliarsi, ha in realt\u00e0 recitato indossando biancheria intima, poi rimossa digitalmente.\nEsistono delle scene con Rose McGowan, che sono state tagliate dalla versione finale del film ma sono presenti nelle sezioni \"extra\" inserite nelle distribuzioni domestiche.\nIl film segna il ritorno, dopo oltre dieci anni, di Steven Seagal sul grande schermo.\nDistribuzione.\nIl 28 luglio 2010 fu confermato che \"Machete\" sarebbe stato presentato alla 67\u00aa Mostra internazionale d'arte cinematografica di Venezia. Il 1\u00ba settembre il film fu mostrato in anteprima con una speciale proiezione di mezzanotte, seguita poi da una vasta distribuzione cinematografica il 3 settembre.\nDivieti.\nIn Italia il film venne vietato ai minori di 14 anni per la violenza estrema.\nIl film \u00e8 uscito nelle sale cinematografiche statunitensi il 3 settembre 2010, distribuito dalla 20th Century Fox, su 3.400 cinema di 2.670 localit\u00e0. In Italia \u00e8 uscito il 6 maggio 2011 distribuito da Lucky Red.\nAccoglienza.\nCritica.\nSul sito di \"Rotten Tomatoes\" il film ha ricevuto il 72% di critica positiva.. Il film ha ricevuto ai Razzie Awards 2010 il premio come Peggior attrice non protagonista per Jessica Alba.\nIncassi.\n\"Machete\" ha esordito negli Stati Uniti il 3 settembre 2010 con un incasso di 3,9 milioni di dollari, con un risultato complessivo di 14 milioni di dollari nei tre giorni del fine settimana, posizionandosi al secondo posto nella classifica dei maggiori incassi del weekend dietro \"The American\". Globalmente ha incassato pi\u00f9 di 44 milioni di dollari, di cui quasi 27 sul mercato domestico e pi\u00f9 di 17 sul mercato estero.\nPromozione.\nUn trailer fasullo fu pubblicato in rete il 5 maggio 2010 via Ain't It Cool News. Il filmato si apriva con la voce di Danny Trejo che diceva \u00abThis is Machete with a special Cinco de Mayo message to Arizona\u00bb, seguito da scene d'azione molto sanguinolente e sparatorie. Il trailer combinava elementi sia presenti nel film vero e proprio che scene relative al fake trailer \"Machete\" inserito in \"Grindhouse\", con Trejo che innescava una rivolta contro i politici anti-immigrazione e la vigilanza del confine Messico-Stati Uniti. Secondo Fox News, alcuni critici contro l'immigrazione clandestina sarebbero rimasti offesi dal contenuto del trailer.\nDiversi siti autorevoli, tra i quali l'Internet Movie Database, avevano pubblicato il trailer, specificandone l'autenticit\u00e0. Solo dopo che il regista Robert Rodriguez annunci\u00f2 che si era trattato di uno scherzo, l'8 luglio fu reso disponibile il primo filmato ufficiale allegato all'uscita di \"Predators\" e \"I mercenari - The Expendables\".\nUn \"red band trailer\" contenente le scene pi\u00f9 cruente del film fu pubblicato il 23 luglio.\nSequel.\nIl successo della pellicola ha portato all'avvio della produzione di un sequel, \"Machete Kills\". Il 26 luglio 2012 Robert Rodriguez ha dato la notizia dell'ingresso nel cast del film di Lady Gaga nel ruolo di \"La Chamele\u00f2n\". Nel cast ci sar\u00e0 anche Mel Gibson nel ruolo di Luther Voz."}
{"id": "2887065", "revid": "1442080", "url": "https://it.wikipedia.org/wiki?curid=2887065", "title": "Fischer Grand Prix 1979 - Singolare", "text": "Il singolare del Fischer Grand Prix 1979 \u00e8 stato un torneo di tennis facente parte della categoria Grand Prix.\nStan Smith era il detentore del titolo e ha battuto in finale 6\u20134, 6\u20130, 6\u20132 Wojciech Fibak.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2887066", "revid": "547034", "url": "https://it.wikipedia.org/wiki?curid=2887066", "title": "Peugeot Speedake", "text": "Lo Speedake \u00e8 uno scooter sportivo prodotto dalla casa francese Peugeot fra il 1994 ed il 1997.\n\u00c8 stato prodotto solo nella cilindrata di 50 cm\u00b3, sostituito poi dallo Speedfight. \nEsistono altre due versioni di questo scooter, il Buxy (fuoristrada) e lo Zenith (cittadino).\nIl contesto.\nIl ciclomotore presentava cerchi sportivi a tre razze neri, miscelatore automatico, specchietti sportivi molto ampi, vano portaoggetti nello scudo anteriore anzich\u00e9 nel sottosella, ruote da 12 pollici sia all'anteriore che al posteriore, freno a disco Brembo anteriore, cavalletto centrale, sella progettata per il trasporto di due persone con alettino posteriore, parafango anteriore e strumentazione in simil-carbonio e forcella a steli rovesciati Showa.\nSpecifiche tecniche.\nMonta un blocco motore a 2 tempi verticale, raffreddato ad aria di cilindrata 49.8cc alimentato da un carburatore Gurtner pv 12.\nErano disponibili quattro colorazioni: giallo, blu, nero e la colorazione speciale F1 (b/r/n)."}
{"id": "2887068", "revid": "132266", "url": "https://it.wikipedia.org/wiki?curid=2887068", "title": "Guardia costiera del Giappone", "text": ""}
{"id": "2887072", "revid": "132266", "url": "https://it.wikipedia.org/wiki?curid=2887072", "title": "Guardia costiera giapponese", "text": ""}
{"id": "2887073", "revid": "155634", "url": "https://it.wikipedia.org/wiki?curid=2887073", "title": "Fischer Grand Prix 1979 - Doppio", "text": "Il doppio del Fischer Grand Prix 1979 \u00e8 stato un torneo di tennis facente parte della categoria Grand Prix.\nV\u00edctor Pecci e Bal\u00e1zs Tar\u00f3czy erano i detentori del titolo, ma quest'anno non hanno partecipato.\nBob Hewitt e Frew McMillan hanno battuto in finale 6\u20131, 6\u20134 Brian Gottfried e Ra\u00fal Ram\u00edrez.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2887075", "revid": "132266", "url": "https://it.wikipedia.org/wiki?curid=2887075", "title": "Japan Coast Guard", "text": ""}
{"id": "2887077", "revid": "112966340", "url": "https://it.wikipedia.org/wiki?curid=2887077", "title": "Gennaro Ravizza", "text": "Biografia.\nNato a Lanciano, fu segretario dell'Intendenza di Chieti, presidente del Tribunale Civile di Chieti, Giudice della Gran Corte Civile de L'Aquila, Consigliere Onorario della Corte Suprema di Giustizia di Napoli, Accademico Pontaniano.\nNel 1823 Ravizza raccolse e ordin\u00f2 le pergamene e le carte relative alla storia della citt\u00e0 di Chieti sin dall'et\u00e0 angioina e che erano conservate nell'archivio municipale. Nello stesso anno pubblic\u00f2 un catalogo di esse, al quale diede il nome di \"Epitome\".\nNel 1832 inizi\u00f2 la pubblicazione dei diplomi e degli altri documenti relativi alle memorie di Chieti.\nSi spense a Chieti venendo sepolto in S.Maria de Civitellis.\nOpere.\nIl Ravizza \u00e8 molto utile, nella ricostruzione della storia di Chieti, per le pergamene antiche analizzate e riportate, insieme alle epigrafi e alle lapidi anche romane, che ricostruiscono la storia di personaggi e uomini illustri, anche dei vescovi della citt\u00e0, avendo attinto da Girolamo Nicolino."}
{"id": "2887080", "revid": "287204", "url": "https://it.wikipedia.org/wiki?curid=2887080", "title": "Queen's Club Championships 1979", "text": "Il Queen's Club Championships 1979 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \u00c8 stata la 77\u00aa edizione del Queen's Club Championships, che fa parte del Colgate-Palmolive Grand Prix 1979. Si \u00e8 giocato al Queen's Club di Londra in Inghilterra, dall'11 al 17 giugno 1979.\nCampioni.\nSingolare.\n John McEnroe ha battuto in finale V\u00edctor Pecci 6\u20137, 6\u20131, 6\u20131\nDoppio.\n Tim Gullikson / Tom Gullikson hanno battuto in finale Marty Riessen / Sherwood Stewart 6\u20134, 6\u20134"}
{"id": "2887082", "revid": "484362", "url": "https://it.wikipedia.org/wiki?curid=2887082", "title": "Bandiera lappone", "text": ""}
{"id": "2887085", "revid": "1305772", "url": "https://it.wikipedia.org/wiki?curid=2887085", "title": "Queen's Club Championships 1979 - Singolare", "text": "Il singolare del Queen's Club Championships 1979 \u00e8 stato un torneo di tennis facente parte della categoria Grand Prix.\nTony Roche era il detentore del titolo, ma quest'anno non ha partecipato.\nJohn McEnroe ha battuto in finale 6\u20137, 6\u20131, 6\u20131 V\u00edctor Pecci."}
{"id": "2887087", "revid": "838137", "url": "https://it.wikipedia.org/wiki?curid=2887087", "title": "Queen's Club Championships 1979 - Doppio", "text": "Il doppio del Queen's Club Championships 1979 \u00e8 stato un torneo di tennis facente parte della categoria Grand Prix.\nBob Hewitt e Frew McMillan erano i detentori del titolo, ma solo McMillan ha partecipato in coppia con Colin Dibley.\nDibley e McMillan hanno perso nel 2\u00ba turno contro John Feaver e John James.\nTim Gullikson e Tom Gullikson hanno battuto in finale 6\u20134, 6\u20134 Marty Riessen e Sherwood Stewart."}
{"id": "2887092", "revid": "767487", "url": "https://it.wikipedia.org/wiki?curid=2887092", "title": "ATP Volvo International 1979", "text": "Il Volvo International 1979 \u00e8 stato un torneo di tennis giocato sulla terra battuta. Il torneo fa parte del Colgate-Palmolive Grand Prix 1979. Si \u00e8 giocato a North Conway negli Stati Uniti dal 29 luglio al 5 agosto 1979.\nCampioni.\nSingolare maschile.\n Harold Solomon ha battuto in finale Jos\u00e9 Higueras 5\u20137, 6\u20134, 7\u20136\nDoppio maschile.\n Ion \u021airiac / Guillermo Vilas hanno battuto in finale John Sadri / Tim Wilkison 6\u20134, 7\u20136"}
{"id": "2887096", "revid": "599013", "url": "https://it.wikipedia.org/wiki?curid=2887096", "title": "Flask", "text": ""}
{"id": "2887097", "revid": "1442080", "url": "https://it.wikipedia.org/wiki?curid=2887097", "title": "ATP Volvo International 1979 - Singolare", "text": "Il singolare dell'ATP Volvo International 1979 \u00e8 stato un torneo di tennis facente parte della categoria Grand Prix.\nEddie Dibbs era il detentore del titolo, ma ha perso in semifinale contro Harold Solomon.\nSolomon ha battuto in finale 5\u20137, 6\u20134, 7\u20136 Jos\u00e9 Higueras."}
{"id": "2887101", "revid": "219355", "url": "https://it.wikipedia.org/wiki?curid=2887101", "title": "Riproduciblit\u00e0 intralaboratorio", "text": ""}
{"id": "2887102", "revid": "219355", "url": "https://it.wikipedia.org/wiki?curid=2887102", "title": "Intralaboratory reproducibility", "text": ""}
{"id": "2887104", "revid": "155634", "url": "https://it.wikipedia.org/wiki?curid=2887104", "title": "ATP Volvo International 1979 - Doppio", "text": "Il doppio dell'ATP Volvo International 1979 \u00e8 stato un torneo di tennis facente parte della categoria Grand Prix.\nRobin Drysdale e Van Winitsky erano i detentori del titolo, ma solo Winitsky ha partecipato in coppia con Francisco Rodrigez,\nFrancisco Rodrigez e Winitsky hanno perso nel 1\u00ba turno contro Colin Dowdeswell e Peter McNamara.\nIon \u021airiac e Guillermo Vilas hanno battuto in finale 6\u20134, 7\u20136 John Sadri e Tim Wilkison."}
{"id": "2887108", "revid": "1573940", "url": "https://it.wikipedia.org/wiki?curid=2887108", "title": "Chui A-poo", "text": "Durante la dinastia Qing, fu al comando di una flotta di oltre 500 giunche nel Mar Cinese meridionale. All'epoca, fu uno dei due pi\u00f9 famosi pirati del Mar Cinese meridionale, insieme a Shap Ng-tsai.\nNel settembre del 1849, la sua flotta, che aveva sede a Bias Bay, nell'est di Hong Kong, fu distrutta dalle navi da guerra britanniche. Pi\u00f9 di 400 pirati furono uccisi e Chui rimase gravemente ferito. Anche se inizialmente riusc\u00ec a fuggire, fu tradito e consegnato agli inglesi. Sulla sua testa, infatti, pendeva una taglia di 500 dollari per l'omicidio di due ufficiali. La sua condanna fu l'esilio a vita a Van Diemen's Land (odierna Tasmania), ma si impicc\u00f2 nella sua cella prima di essere esiliato."}
{"id": "2887110", "revid": "767487", "url": "https://it.wikipedia.org/wiki?curid=2887110", "title": "Texasville", "text": "Texasville \u00e8 un film del 1990 diretto da Peter Bogdanovich, tratto dall'omonimo romanzo di Larry McMurtry, vincitore del premio Pulitzer e autore anche del precedente \"L'ultimo spettacolo\".\nTrama.\nEstate 1984: trent'anni dopo il loro amore di \"teenager\" (raccontato in \"L'ultimo spettacolo\") Duane e Jacy, tornata dall'Italia dove ha fatto una mediocre carriera di attrice, si ritrovano in paese, ad Anarene, nel mezzo del Texas profondo, alla vigilia delle celebrazioni del centenario della fondazione. \nDuane \u00e8 diventato ricco con il petrolio ma ha sperperato tutto in una vita familiare dissestata. Ha dodici milioni di dollari di debito, quattro figli, una moglie cui non \u00e8 fedele e troppe amanti, troppo attempate. Il tutto lo sprofonda in una noia esistenziale che lo spinge a solitarie meditazioni in barca, in compagnia del cane (\u00abl'unico che mi vuole bene\u00bb) e della bottiglia.\n\u00c8 tutto il paese che vive con un ritmo fiacco, un po' disperato e un po' sardonico. Come in altri film di Bogdanovich, il tono di Texasville \u00e8 tragico ma non serio. Il moralismo esasperato del prete, che si scaglia contro i parrocchiani pervertiti, si specchia nella totale mancanza di moralit\u00e0 di tutti i personaggi: Karla, la moglie di Duane, sa di essere tradita e lo tradisce senza nasconderlo. Suo figlio Dickie se la spassa con le mogli degli amici dei genitori finch\u00e9 ne ingravida una. Lester, imprenditore come Duane, \u00e8 altrettanto indebitato e inguaiato con la giustizia. Sonny, l'amico di infanzia, vive nel passato ed \u00e8 \"stanco nella mente\", il prezzo del petrolio \u00e8 caduto a picco e tutti bevono troppo."}
{"id": "2887111", "revid": "422900", "url": "https://it.wikipedia.org/wiki?curid=2887111", "title": "Chui Apoo", "text": ""}
{"id": "2887112", "revid": "2044019", "url": "https://it.wikipedia.org/wiki?curid=2887112", "title": "Aiuto sono mia sorella", "text": "Aiuto sono mia sorella \u00e8 un film per la televisione del 1996 diretto da Blair Treu con protagoniste\nKatherine Heigl e Danielle Harris.\nTrama.\nAlexia e Hayley sono due sorelle completamente diverse tra di loro, Alexia, la maggiore, ha un ragazzo fisso, \u00e8 disinteressata alla scuola e ha come unico pensiero la moda, mentre Hayley, la minore, \u00e8 completamente l'opposto della sorella infatti \u00e8 interessata molto allo studio e poco alla moda e i ragazzi. Tutto cambia quando Hayley vedendo una stella cometa esprime il desiderio di essere la sorella. L'indomani le sorelle si svegliano rispettivamente una nel corpo dell'altra."}
{"id": "2887119", "revid": "124123", "url": "https://it.wikipedia.org/wiki?curid=2887119", "title": "Eschine Socratico", "text": "Biografia.\nDetto anche Eschine di Sfetto dal nome del demo di Atene al quale apparteneva, Eschine fu uno dei pi\u00f9 devoti allievi di Socrate e fu presente alla condanna e alla morte del maestro. Dopo essere vissuto in povert\u00e0, si rifugi\u00f2 alla corte di Siracusa, non sappiamo se all'epoca di Dionisio I o a quella di Dionisio II. Certamente torn\u00f2 ad Atene dopo l'espulsione, nel 356 a.C., del secondo sovrano. &lt;br&gt;\nEschine non fond\u00f2 scuole filosofiche, ma si dice che sia stato maestro di Senocrate, tra l'altro insegnando oratoria e scrivendo orazioni giudiziarie, anche se \u00e8 ricordato soprattutto per i suoi dialoghi socratici.&lt;br&gt;\nSecondo Diogene Laerzio, anche Platone sarebbe stato geloso di Eschine:\nOpere.\nTra i dialoghi attribuiti ad Eschine, sette sono considerati genuini\u02d0 \"Milziade\", \"Callia\", \"Assioco\" (da non confondere con l'omonimo dialogo pseudoplatonico), \"Aspasia\", \"Alcibiade\", \"Telauge\", \"Rinone\". Ne restano numerosi frammenti, per pi\u00f9 di quattromila parole complessive, soprattutto dai dialoghi \"Alcibiade\" e \"Aspasia\".&lt;br&gt;\nElio Aristide cita lunghi brani dal dialogo \"Alcibiade\", cui si \u00e8 aggiunto, all'inizio del Novecento, un ampio frammento papiraceo. Da questi brani emerge come Socrate conversa con un giovane, ambizioso Alcibiade su Temistocle e sostiene che Alcibiade \u00e8 impreparato a una carriera politica poich\u00e9 non \u00e8 capace di prendersi cura di se stesso, non conoscendo le cose importanti della vita. Socrate sembra sostenere la tesi secondo cui il successo \u00e8 direttamente proporzionale alla conoscenza (anche se la conoscenza non pu\u00f2 essere sufficiente per la completa riuscita), pi\u00f9 che essere dipendenti solo dalla fortuna o da una dispensa divina; inoltre si sostiene che \u00e8 solo attraverso l'amore che Alcibiade pu\u00f2 migliorare.&lt;br&gt;\nLe nostre principali fonti per il dialogo \"Aspasia\", invece, sono Ateneo, Plutarco e Cicerone, dai quali ricostruiamo le linee portanti dell'opera con una certa chiarezza. Nel dialogo, Socrate consiglia a Callia di mandare suo figlio Ipponico da Aspasia per imparare la politica. Nel dialogo, Socrate sostiene, tra le altre cose, che le donne sono in grado di esercitare esattamente le stesse virt\u00f9, militari e politiche, degli uomini, cosa che Socrate dimostra facendo riferimento all'esempio di Aspasia stessa (che notoriamente consigliava Pericle), Targelie di Mileto (una cortigiana che avrebbe convinto molti greci ad allearsi con Serse, che a sua volta avrebbe messo Targelie a governare parte della Tessaglia), e la leggendaria guerriera persiana Rodogune."}
{"id": "2887120", "revid": "767487", "url": "https://it.wikipedia.org/wiki?curid=2887120", "title": "WCT Finals 1979", "text": "Il WCT Finals 1979 \u00e8 stato un torneo di tennis giocato sul sintetico indoor. \u00c8 stata la 9\u00aa edizione del torneo, che fa parte del Colgate-Palmolive Grand Prix 1979. Il torneo si \u00e8 giocato al Moody Coliseum di Dallas negli Stati Uniti dall'1 al 6 maggio 1979.\nCampioni.\nSingolare maschile.\n John McEnroe ha battuto in finale Bj\u00f6rn Borg 7\u20135, 4\u20136, 6\u20132, 7\u20136"}
{"id": "2887123", "revid": "155634", "url": "https://it.wikipedia.org/wiki?curid=2887123", "title": "WCT Finals 1979 - Singolare", "text": "Vitas Gerulaitis era il detentore del titolo, ma ha perso in semifinale contro Bj\u00f6rn Borg.\nJohn McEnroe ha battuto in finale 7\u20135, 4\u20136, 6\u20132, 7\u20136 Borg."}
{"id": "2887126", "revid": "144796", "url": "https://it.wikipedia.org/wiki?curid=2887126", "title": "Augusto Federico, duca di Sussex", "text": ""}
{"id": "2887127", "revid": "380453", "url": "https://it.wikipedia.org/wiki?curid=2887127", "title": "Lloy Ball", "text": "Gioca nel ruolo di palleggiatore, allena ed \u00e8 presidente del .\nBiografia.\nNato a Fort Wayne, in Indiana. \u00c8 il figlio dell'ex allenatore di pallavolo Armond Ball. Frequenta la Woodlan Junior/Senior High School e in seguito la Indiana University \u2013 Purdue University Fort Wayne."}
{"id": "2887128", "revid": "107831", "url": "https://it.wikipedia.org/wiki?curid=2887128", "title": "New Zealand Open 1979", "text": "Il New Zealand Open 1979 \u00e8 stato un torneo di tennis giocato sul cemento.\n\u00c8 stata la 12\u00aa edizione dell'Auckland Open,che fa parte del Colgate-Palmolive Grand Prix 1979. Si \u00e8 giocato all'ASB Tennis Centre di Auckland in Nuova Zelanda, dal 2 all'8 gennaio 1979.\nCampioni.\nSingolare.\n Tim Wilkison ha battuto in finale Peter Feigl 6-3, 4-6, 6-4, 2-6, 6-2\nDoppio.\n Bernard Mitton / Kim Warwick hanno battuto in finale Andrew Jarrett / Jonathan Smith 6-3, 2-6, 6-3"}
{"id": "2887134", "revid": "1924342", "url": "https://it.wikipedia.org/wiki?curid=2887134", "title": "Lungs (Florence and the Machine)", "text": "Lungs \u00e8 l'album in studio di debutto del gruppo musicale britannico Florence and the Machine, pubblicato il 6 luglio 2009 dalla Island Records.\nSi tratta di un album prevalentemente basato sui generi alternative pop, art pop, baroque pop e indie pop, che incorpora elementi soul, pop, indie rock, garage rock, blues, punk blues e art rock.\nIl 18 luglio 2009 ha fatto la sua prima apparizione nella classifica britannica degli album direttamente alla posizione numero due, che ha mantenuto per cinque settimane consecutive, senza aver modo di bissare il primato della compilation \"The Essential Michael Jackson\". Dopo circa trenta settimane di permanenza nella graduatoria, il disco \u00e8 tornato alla posizione iniziale e il 23 gennaio 2010 ne ha poi raggiunto la vetta per due settimane consecutive. \"Lungs\" ha inoltre ottenuto un notevole successo in Irlanda, nella cui classifica nazionale ha occupato la seconda posizione per ben cinque settimane consecutive.\n\u00c8 stato uno degli album contendenti al Mercury Prize del 2009 ed ha ottenuto il Premio Mastercard per l'album britannico dell'anno il 16 febbraio 2010, in occasione della XXX\u00aa edizione dei BRIT Awards.\nSingoli.\n\"Lungs\" ha offerto diversi singoli per la sua campagna di promozione. Il primo ad essere commercializzato, intitolato \"Kiss with a Fist\", ha anticipato l'uscita dell'album ed \u00e8 stato distribuito il 9 giugno 2008, al tempo in cui l'intero materiale era ancora in fase di produzione. Il singolo riscosse un mediocre successo in Regno Unito, raggiungendo la posizione 51 della Official Singles Chart.\nIl secondo estratto, \"Dog Days Are Over\", fu pubblicato il 1\u00ba dicembre 2008 e solo il 10 gennaio 2010 sal\u00ec alla posizione 23 nella classifica ufficiale britannica. Il brano \u00e8 stato inserito in un episodio della serie britannica teen drama \"Skins\" e nella colonna sonora del film horror \"Jennifer's Body\".\nUn mese prima dell'uscita dell'album, \"Rabbit Heart (Raise It Up)\" venne scelto come terzo singolo ufficiale. Pubblicato il 22 giugno 2009, riusc\u00ec a bissare il successo dei due singoli precedenti, esordendo direttamente alla posizione 12 della UK Singles Chart, grazie soprattutto al contributo dell'airplay radiofonico. Il brano fu seguito dalla pubblicazione, il 7 settembre 2009, di un quarto singolo, \"Drumming Song\", che raggiunse la posizione 54 in Regno Unito il 26 settembre dello stesso anno.\n\"You've Got the Love\", estratto come quinto singolo dall'album, ha ottenuto un maggiore successo dei precedenti, raggiungendo la posizione numero 5 in Gran Bretagna ed entrando nelle classifiche di diversi Paesi europei, tra i quali Irlanda, Belgio, Germania e Italia.\nSeguono la re-release di \"Dog Days Are Over\" e il singolo di \"Cosmic Love\"."}
{"id": "2887135", "revid": "107831", "url": "https://it.wikipedia.org/wiki?curid=2887135", "title": "New Zealand Open 1979 - Singolare", "text": "Il torneo di singolare del New Zealand Open 1979 \u00e8 stato un torneo di tennis facente parte della categoria Grand Prix.\nEliot Teltscher era il detentore del titolo, ma non ha partecipato.\nTim Wilkison ha battuto in finale Peter Feigl 6-3, 4-6, 6-4, 2-6, 6-2."}
{"id": "2887141", "revid": "287204", "url": "https://it.wikipedia.org/wiki?curid=2887141", "title": "BMW Open 1979", "text": "Il BMW Open 1979 \u00e8 stato un torneo di tennis giocato sulla terra rossa.\n\u00c8 stata la 6\u00aa edizione del torneo, che fa parte del Colgate-Palmolive Grand Prix 1979.\nSi \u00e8 giocato a Monaco di Baviera in Germania, dal 22 al 27 maggio 1979.\nCampioni.\nSingolare.\n Manuel Orantes ha battuto in finale Wojciech Fibak 6-3, 6-2, 6-4\nDoppio.\n Wojciech Fibak / Tom Okker hanno battuto in finale J\u00fcrgen Fassbender / Jean-Louis Haillet 7-6, 7-5"}
{"id": "2887143", "revid": "1305772", "url": "https://it.wikipedia.org/wiki?curid=2887143", "title": "BMW Open 1979 - Singolare", "text": "Il singolare del BMW Open 1979 \u00e8 stato un torneo di tennis facente parte della categoria Grand Prix.\nManuel Orantes ha battuto in finale Wojciech Fibak 6-3, 6-2, 6-4."}
{"id": "2887144", "revid": "599013", "url": "https://it.wikipedia.org/wiki?curid=2887144", "title": "William Priddy", "text": "Gioca nel ruolo di schiacciatore."}
{"id": "2887148", "revid": "729019", "url": "https://it.wikipedia.org/wiki?curid=2887148", "title": "ATP Buenos Aires 1979", "text": "L'ATP Buenos Aires 1979 \u00e8 stato un torneo di tennis giocato sulla terra rossa. \u00c8 stata la 13\u00aa edizione del torneo, che fa parte del Colgate-Palmolive Grand Prix 1979.Si \u00e8 giocato a Buenos Aires in Argentina dal 19 al 25 novembre 1979.\nCampioni.\nSingolare maschile.\n Guillermo Vilas ha battuto in finale Jos\u00e9 Luis Clerc 6-1, 6-2, 6-2\nDoppio maschile.\n Tom\u00e1\u0161 \u0160m\u00edd / Sherwood Stewart hanno battuto in finale Marcos Hocevar / Jo\u00e3o Soares 6-1, 7-5"}
{"id": "2887152", "revid": "287204", "url": "https://it.wikipedia.org/wiki?curid=2887152", "title": "Mulino dell\u2019Infornata", "text": ""}
{"id": "2887156", "revid": "1442080", "url": "https://it.wikipedia.org/wiki?curid=2887156", "title": "ATP Buenos Aires 1979 - Singolare", "text": "Il singolare dell'ATP Buenos Aires 1979 \u00e8 stato un torneo di tennis facente parte della categoria Grand Prix.\nJos\u00e9 Luis Clerc era il detentore del titolo.\nGuillermo Vilas ha battuto in finale Jos\u00e9 Luis Clerc 6-1, 6-1, 6-2."}
{"id": "2887158", "revid": "27723", "url": "https://it.wikipedia.org/wiki?curid=2887158", "title": "Circuito ferroviario di prova di Velim", "text": "Il circuito ferroviario di prova di Velim (in ceco \u017delezni\u010dn\u00ed zku\u0161ebn\u00ed okruh u Velimi) \u00e8 un percorso ferroviario dedicato a prove e collaudi di materiale rotabile sito a Cerhenice, nei pressi di Pod\u011bbrady in Boemia Centrale, in Repubblica Ceca. \u00c8 divenuto uno dei centri di prova pi\u00f9 importanti per la prova e il collaudo di nuovi tipi di rotabili destinati alla circolazione in Europa ed \u00e8 pienamente accreditato sin dal marzo del 1995.\nLa struttura del circuito consiste di due ampi ovali di binario a scartamento normale, e dei relativi raccordi, attrezzati per la corsa continua dei rotabili.\nIl centro \u00e8 di propriet\u00e0 dell'Istituto di ricerca ferroviaria (VUZ, \"V\u00fdzkumn\u00fd \u00fastav \u017eelezni\u010dn\u00ed\") una sussidiaria del gestore del servizio ferroviario nazionale, \u010cesk\u00e9 dr\u00e1hy.\nStruttura e dotazioni del circuito.\nI due circuiti ferroviari vennero costruiti nel 1963 e sono localizzati tra i villaggi di Vrbov\u00e1 Lhota, Ratenice, Cerhenice, Velim, P\u0148ov-P\u0159edhrad\u00ed e i sobborghi meridionali di Pod\u011bbrady. Il villaggio di Sokole\u010d \u00e8 compreso interamente all'interno del circuito pi\u00f9 grande.\nI circuiti hanno le seguenti caratteristiche:\nNel corso delle prove vengono accertate e provate le caratteristiche tecniche specifiche dei veicoli, compreso il livello di rumore emesso; le apparecchiature permettono inoltre di accertare la capacit\u00e0 di collegamento con i sistemi di European Train Control System (ETCS) e GSM-R radio, prove che comprendono la simulazione di guasti e del cambio del tipo di elettrificazione a treno in movimento.\nEntrambi i circuiti sono in grado di fornire tutti e quattro i sistemi di alimentazione elettrica diffusi in Europa:\nVi \u00e8 inoltre una sezione di 1,5\u00a0km alimentabile tramite terza rotaia, per i rotabili che usano tale sistema.\nIl circuito di Velim \u00e8 stato usato da Alstom, nel 2008-2009, per le prove della sua Automotrice \u00e0 grande vitesse e per quelle del treno di AnsaldoBreda V250. Anche il treno IC4 di AnsaldoBreda \u00e8 stato spesso collaudato sull'impianto di Velim."}
{"id": "2887164", "revid": "765341", "url": "https://it.wikipedia.org/wiki?curid=2887164", "title": "Vittorio di Hohenlohe-Langenburg", "text": "Biografia.\nVittorio Ferdinando Francesco Eugenio Gustavo Adolfo Costantino Federico di Hohenlohe-Langenburg, conosciuto anche col nome di \"Count Gleichen\", nacque a Langenburg nel W\u00fcrttemberg, quarto figlio del terzo maschio del principe Ernesto I di Hohenlohe-Langenburg (1794-1860) e di sua moglie, la principessa Feodora di Leiningen (1807-1856). Sua madre era la sorellastra della regina Vittoria d'Inghilterra in quanto entrambe erano figlie della principessa Vittoria di Sassonia-Coburgo-Saalfeld (1786\u20131861) la quale in prime nozze aveva sposato il principe Emilio Carlo di Leiningen (1763\u20131814) ed aveva poi sposato Edoardo Augusto, duca di Kent (1767\u20131820), rispettivamente), e per questo la sua famiglia era strettamente legata alla famiglia reale inglese.\nVittorio (altre volte indicato \"alla tedesca\" come Viktor) divenne ufficiale della Royal Navy nel 1848 e venne promosso luogotenente nel 1854. Come luogotenente egli prest\u00f2 servizio sulla HMS \"St Jeanne d'Arc\" nel Mediterraneo agli ordini del capitano Henry Keppel nel 1855; dopo aver comandato la HMS \"Traveller\" per alcuni mesi nel 1856 dal varo fino a che la nave fu radiata, prest\u00f2 servizio nuovamente sotto Keppel sulla HMS \"Raleigh\" nelle Indie Orientali ed in Cina, naufragando presso Macao nel 1857. Nel 1856 per il proprio servizio prestato in Cina ottenne la Victoria Cross. Promosso al rango di comandante nel 1857, comand\u00f2 lo sloop HMS \"Scourge\" nel Mediterraneo. promosso al rango di capitano nel 1859, prese il comando della corvetta HMS \"Racoon\" dal 1863 al 1866, periodo durante il quale il principe Alfredo, duca di Edimburgo (1844-1900), figlio secondogenito della regina Vittoria, era imbarcato con lui in marina. Egli si ritir\u00f2 dal servizio attivo nel 1866, e l'anno successivo venne nominato Commendatore dell'Ordine del Bagno (venendo avanzato alla Gran Croce nel 1887).\nOpere.\nDopo essersi ritirato dalla carriera militare, Vittorio di Hohenlohe-Langenburg si dedic\u00f2 alla scultura, sua grande passione.\nAlcune delle sue opere furono\nMatrimonio e figli.\nEgli spos\u00f2 lady Laura Williamina Seymour, figlia minore dell'Ammiraglio Sir George Seymour (sotto il quale prest\u00f2 servizio negli anni '50 dell'Ottocento sulla HMS \"Cumberland\") il 24 gennaio 1861 a Londra. Poco dopo questo suo matrimonio morganatico, sua moglie venne creata contessa Gleichen, uno dei territori della famiglia Hohenlohe. La coppia ebbe quattro figli:\nL'unico figlio maschio del principe Vittorio, conosciuto anche come \"Count Gleichen\", divenne Maggiore Generale dell'esercito britannico.\nIl principe Vittorio rinunci\u00f2 al proprio titolo tedesco nel dicembre del 1885, e nel 1887 ottenne il rango di ammiraglio. Mor\u00ec a Londra e venne sepolto a Sunningdale."}
{"id": "2887165", "revid": "743200", "url": "https://it.wikipedia.org/wiki?curid=2887165", "title": "South Australian Open 1979", "text": "Il South Australian Open 1979 \u00e8 stato un torneo di tennis giocato sull'erba. \u00c8 stata la 4\u00aa edizione del \"Torneo di Adelaide\", che fa parte del Colgate-Palmolive Grand Prix 1979 e del WTA Tour 1979. Si \u00e8 giocato ad Adelaide in Australia dal 10 al 16 dicembre 1979.\nCampioni.\nSingolare.\n Kim Warwick ha battuto in finale Bernard Mitton 7\u20136, 6\u20134\nDoppio.\n Colin Dibley / Chris Kachel hanno battuto in finale John Alexander / Phil Dent 6\u20137, 7\u20136, 6\u20134\nSingolare.\n Hana Mandl\u00edkov\u00e1 ha battuto in finale Virginia Ruzici che si \u00e8 ritirata sul punteggio di 7-5, 2-2 per un infortunio all'anca sinistra\nDoppio.\n Hana Mandl\u00edkov\u00e1 / Virginia Ruzici hanno battuto in finale Sue Barker / Pam Shriver 6-1, 3-6, 6-2"}
{"id": "2887170", "revid": "1442080", "url": "https://it.wikipedia.org/wiki?curid=2887170", "title": "South Australian Open 1979 - Singolare maschile", "text": "Il singolare maschile del South Australian Open 1979 \u00e8 stato un torneo di tennis facente parte della categoria Grand Prix.\nKim Warwick ha battuto in finale Bernard Mitton 7-5, 6-4."}
{"id": "2887172", "revid": "793215", "url": "https://it.wikipedia.org/wiki?curid=2887172", "title": "Aquilonia (citt\u00e0 romana)", "text": "Aquilonia, detta anche Aquilonia degl'Irpini era una citt\u00e0 romana, tradizionalmente identificata con la moderna Lacedonia. Si trovava nel territorio degli Irpini, una trib\u00f9 sannitica stanziata nell'Appennino campano fin dall'epoca pre-romana.\nAquilonia in et\u00e0 repubblicana.\nDurante tale periodo \"Aquilonia in Hirpinis\" era un \"municipium\", cio\u00e8 una citt\u00e0 annessa alla repubblica romana che era governata da persone del posto ma senza diritti politici. I suoi abitanti avevano una certa autonomia amministrativa ma erano costretti a pagare un tributo e fornire soldati ai Romani oltre che usare la stessa moneta usata a Roma.\nDopo il 90 a.C. Aquilonia e le altre citt\u00e0 italiche, ottennero la cittadinanza romana e vennero da allora in poi governate da quadrumviri: due amministratori (\"aedificia potestate\") e due giudici (\"iure dicundo\").\nAquilonia in et\u00e0 augustea.\nNumerose epigrafi scoperte dal celebre storico Theodor Mommsen ci permettono di scoprire le condizioni di Aquilonia in et\u00e0 augustea.\nIl \"municipium\" di Aquilonia.\nAveva i seguenti organi amministrativi:\nL'epigrafe 6.257 (vedi paragrafo \"Opere pubbliche\") attesta tra l'altro la presenza ad \"Aquilonia\" di un \"quattuorvir\", che aveva il compito di dirigere il servizio di manutenzione delle strade e delle opere pubbliche, era il capo della polizia, si occupava dell'approvvigionamento e di vettogliamento di derrate alimentari, emetteva editti e ordinanze su tutte le materie di sua competenza.\nLa lapide CIL 6.257 conferma inoltre il contenuto della \"Lex Iulia coloniae genetivae\", una legge che veniva applicata nelle colonie, il che fa supporre che anche \"Aquilonia\" fosse una colonia romana, anche se non viene mai detto esplicitamente.\nL'epigrafe CIL 6260:\ndimostra la presenza, nel municipio di \"Aquilonia\", dei questori. Essi erano ministri delle finanze pubbliche ed erano eletti dai comizi tributi.\nCulto dell'Imperatore Augusto.\nL'epigrafe CIL 6255:\nattesta che a Lacedonia era presente il culto dell'Imperatore Augusto, che venne divinizzato dopo la morte. In suo onore venivano celebrate le \"Augustaliae\" (giochi e feste solenni). A Lacedonia il culto di Augusto era stato decretato dai decurioni.\nA Lacedonia erano presenti sei \"augustali\", dei sacerdoti che si occupavano del culto degli imperatori e della dea Iside.\nOpere pubbliche.\nLa presenza di una cisterna pubblica a Lacedonia \u00e8 attestata dalla seguente epigrafe:\nA Lacedonia vi era anche una piscina pubblica, come risulta da questa epigrafe:\nQuest'epigrafe attesta tra l'altro la presenza di un edile, Marco Lucceio, che si curava di mantenere l'ordine e di costruire o restaurare le opere pubbliche. Marco Lucceio era un \"quattuorvir\": dirigeva il servizio di manutenzione delle strade e delle opere pubbliche, era il capo della polizia, si occupava dell'approviggiamento e di vettogliamento di derrate alimentari, emetteva editti e ordinanze su tutte le materie di sua competenza. La presenza di questo magistrato indica che Lacedonia, in epoca romana, era un \"municipium\".\nOltre al \"quattuorvir\" anche l'ordine dei decurioni si occupava del restauro delle opere pubbliche: infatti dalla CIL 6261 risulta che il bagno pubblico di Lacedonia venne restaurato per decreto dei decurioni."}
{"id": "2887173", "revid": "154326", "url": "https://it.wikipedia.org/wiki?curid=2887173", "title": "Edoardo Augusto, duca di Kent", "text": ""}
{"id": "2887185", "revid": "553803", "url": "https://it.wikipedia.org/wiki?curid=2887185", "title": "Colgate-Palmolive Masters 1979", "text": "Il Colgate-Palmolive Masters 1979 \u00e8 stato un torneo di tennis giocato sui campi in sintetico indoor del Madison Square Garden di New York negli Stati Uniti. \u00c8 stata la 10\u00aa edizione del torneo di singolare di fine anno, la 6\u00aa del torneo di doppio di fine anno ed era parte del Colgate-Palmolive Grand Prix 1979. Il torneo si \u00e8 giocato a New York dal 9 al 13 gennaio 1980.\nCampioni.\nSingolare.\n Bj\u00f6rn Borg ha battuto in finale Vitas Gerulaitis 6\u20132, 6\u20132.\nDoppio.\n Peter Fleming / John McEnroe hanno battuto in finale Wojciech Fibak / Tom Okker 6\u20133, 7\u20136, 6\u20131"}
{"id": "2887191", "revid": "339392", "url": "https://it.wikipedia.org/wiki?curid=2887191", "title": "Colgate-Palmolive Masters", "text": ""}
{"id": "2887200", "revid": "88647744", "url": "https://it.wikipedia.org/wiki?curid=2887200", "title": "Palude (disambigua)", "text": " "}
{"id": "2887202", "revid": "119520423", "url": "https://it.wikipedia.org/wiki?curid=2887202", "title": "Freeride (sci)", "text": "Nello sci alpino, nello snowboard e nel telemark, con il termine freeride (in italiano \"andare liberi\") si indica l'attivit\u00e0 fuoripista in neve fresca, avente scopo ludico e la ricerca del senso di libert\u00e0. Per la risalita si utilizzano gli impianti di risalita e a volte, per brevi tratti, le ciaspole, le pelli di foca oppure l'elicottero. \u00c8 considerata una disciplina intermedia tra sci alpino e sci alpinismo avvicinandosi molto, in taluni casi, a quest'ultima per l'attivit\u00e0 fuoripista e i rischi connessi. \nIn Italia la pratica del \"fuoripista\" \u00e8 stata regolamentata nella legge 363/2003.; ogni regione pu\u00f2 inoltre imporre ulteriori sanzioni e divieti in particolari zone o periodi dell'anno.\nDescrizione.\nCompetizioni.\nNegli anni novanta sono nate negli Stati Uniti diverse competizioni professionistiche di freeride, non riconosciute da alcuna federazione sportiva afferente al CIO, alcune delle quali sono divenute un circuito mondiale.\nLe gare si possono distinguere tra:"}
