{"id": "2951758", "revid": "177966", "url": "https://it.wikipedia.org/wiki?curid=2951758", "title": "Verona", "text": "Verona (, : ) \u00e8 un comune italiano di abitanti, capoluogo dell'omonima provincia in Veneto. Si trova al margine settentrionale della Pianura Padana, lungo il fiume Adige e ai piedi dei monti Lessini.\nDi origine preistorica, l'abitato venne rifondato dai Romani all'interno dell'ansa del fiume intorno alla met\u00e0 del I secolo a.C., rimanendo sotto il governo dell'Impero fino al V secolo, quando venne occupato dal re germanico Teodorico il Grande. Entr\u00f2 a far parte prima del dominio dei Longobardi e poi dai Franchi, rimanendo fedele nei secoli successivi agli imperatori del Sacro Romano Impero. Divenne libero Comune all'inizio del XII secolo per poi prosperare sotto la Signoria degli Scaligeri. Si dedic\u00f2 alla Serenissima nel 1405, passando sotto il governo della Repubblica di Venezia. Occupata militarmente da Napoleone nel 1797, nel 1815 divenne parte dell'Impero austriaco che la trasform\u00f2 nella sua maggiore piazzaforte militare in territorio italico, per essere annessa al Regno d'Italia nel 1866.\nVerona \u00e8 stata dichiarata patrimonio dell'umanit\u00e0 dall'UNESCO per le peculiarit\u00e0 urbanistiche e per il patrimonio artistico e culturale. Il suo simbolo \u00e8 l'Arena ed \u00e8 conosciuta nel mondo per l'opera di William Shakespeare \"Romeo e Giulietta\". Sede universitaria e importante snodo di scambio logistico e intermodale tramite il Quadrante Europa, l'industria riveste un ruolo chiave nell'economia della citt\u00e0, come il turismo fieristico e culturale.\nGeografia fisica.\nTerritorio.\nL'abitato di Verona si situa in posizione centrale rispetto al territorio comunale, il quale \u00e8 caratterizzato da una notevole eterogeneit\u00e0 di paesaggi a causa della particolare collocazione geografica e dell'escursione altitudinale, che va dai 30 metri della pianura agli oltre 600 della zona pedemontana. La citt\u00e0, che sorge lungo le rive del fiume Adige nel punto in cui questo entra nella Pianura Padana e forma un caratteristico doppio meandro, \u00e8 posta a cavallo tra le propaggini meridionali dei monti Lessini che contornano la citt\u00e0 a Nord e la pianura che si apre a Sud del corso del fiume.\nNelle dorsali collinari, conosciute con il nome di Torricelle, si possono individuare un'alternanza di aree boscate e praterie aride, ma sono presenti anche formazioni vegetali, sia naturali sia coltivate, tipiche dei climi submediterranei, in particolare nelle porzioni di territorio meno elevate ed esposte a sud. Gli oliveti sono l'espressione pi\u00f9 significativa di questa tipicit\u00e0, in quanto la loro coltivazione si estende fino a circa 400 metri di quota. Le opere di sistemazione dei versanti sono rappresentate principalmente dalle \"marogne\", ovvero da terrazzamenti con muri a secco che, oltre a rappresentare un pregevole esempio di prevenzione dal rischio idrogeologico, hanno anche un valore architettonico e paesaggistico intrinseco. Infine, il fondovalle della fascia collinare \u00e8 inciso da diversi torrenti, localmente detti \"progni\" o \"vaj\", chiamati (da Ovest verso Est) Quinzano, Borago, Galina, Valpantena e Squaranto.\nAltro elemento distintivo del paesaggio \u00e8 l'Adige, che condiziona fortemente le forme del territorio sia nel tratto urbano sia in quello extraurbano, per via sia del suo sviluppo ma anche per la presenza di paleoalvei e terrazzamenti fluviali tracciati dai suoi antichi percorsi. L'ambito fluviale \u00e8 ormai quasi privo di elementi di naturalit\u00e0, a causa degli interventi di regimazione idraulica e della diffusa antropizzazione, nonostante ci\u00f2 si conservano alcuni elementi seminaturali a valle dell'abitato: il nucleo boscato pi\u00f9 consistente \u00e8 quello dell'isola del Pestrino, che rappresenta l'unica morfologia fluviale sopravvissuta agli interventi di sistemazione idraulica di difesa dalle piene nel tratto di fiume entro i limiti comunali; nel parco della villa Bernini Buri si conserva una formazione boschiva con elementi delle antiche foreste planiziali; altri nuclei boscati si trovano nell'ambito del parco dell'Adige Sud.\nL'ambito della pianura, modellata dalle alluvioni del fiume, \u00e8 l'elemento che pi\u00f9 ha sofferto le trasformazioni antropiche e che quindi presenta minori connotati di pregio e originalit\u00e0.\nIdrografia.\nL'Adige scorre a Verona all'interno di possenti muraglioni, argini costruiti dopo la terribile alluvione del 1882 per proteggere la citt\u00e0 da altre piene. Il fiume ormai si limita ad attraversare la citt\u00e0 rinchiuso tra questi argini in mattoni di laterizio, ma fino a tempi relativamente recenti la citt\u00e0 era particolarmente legata al suo fiume, per via delle numerose attivit\u00e0 commerciali e industriali che la sua notevole portata consentiva di svolgere. Inoltre l'Adige era una via di comunicazione di primaria importanza, navigabile fino a Trento: esso \u00e8 stato utilizzato sin dall'antichit\u00e0 per il trasporto di merci e il suo tragitto era quindi servito da approdi, da caselli daziari, da torri utilizzate per sostenere catene, tese da una parte all'altra del fiume per trattenere le merci (a Verona \u00e8 ancora presente quella a monte della citt\u00e0), e da castelli e forti. A sud della citt\u00e0, nel rione Filippini, \u00e8 presente la Dogana di San Fermo, che si affaccia sull'Adige attraverso una grande darsena e la relativa Dogana d'acqua, anche se quest'ultima conserva solo le pareti perimetrali a causa dei bombardamenti che l'hanno gravemente danneggiata durante la seconda guerra mondiale. Fino all'Ottocento, quindi, Verona e i borghi che si affacciavano sul fiume avevano un'economia collegata direttamente alla presenza dell'acqua: lungo le sue rive venivano lavorati i blocchi di marmo e il legname che venivano poi trasportati dalle sue acque, sorgevano cantieri navali, numerosi mulini galleggianti, idrovore, depositi merci, piccole industrie e attivit\u00e0 artigianali.\nAll'interno dell'abitato il fiume formava alcuni rami secondari, non pi\u00f9 esistenti. Presso il teatro romano si staccava sulla sinistra il canale dell'Acqua Morta, cos\u00ec detto per il lento fluire delle acque che, nelle epoche successive a quella romana, persero progressivamente di portata e velocit\u00e0. Questo canale si ricongiungeva al ramo principale presso il ponte Navi, formando il cosiddetto Isolo, un'isola fluviale costituita da sedimenti ghiaiosi. Vi era poi l'Adigetto, che era invece un largo fossato ampliato in et\u00e0 medievale a scopo difensivo, che si separava dall'Adige poco prima di Castelvecchio e costeggiava a sud le mura comunali, congiungendosi all'Adige poco a valle dell'odierno ponte Aleardi. Oltre a questi due rami principali vi erano anche i cosiddetti \"v\u00f2\", pi\u00f9 di settanta collegamenti che garantivano lo scambio tra acqua e area abitata.\nCaratteristici erano i mulini, costruiti su una piattaforma o \"pontone\" galleggiante, in modo da potersi adattare al variare del livello delle acque. Sul \"pontone\" si trovavano la ruota a pale e un capanno di legno che ospitava la macina, mentre un ponticello detto \"peagno\" li collegava alla riva. Documentati fin dal Medioevo, molti di essi erano controllati dai vari monasteri locali, che anticamente avevano il diritto di sfruttamento delle acque del fiume; gruppi di mulini si trovavano in particolare in prossimit\u00e0 della basilica di San Zeno, nella porzione di fiume compresa tra le chiese di San Giorgio in Braida e la Cattedrale, e presso via Sottoriva. Il loro numero aument\u00f2 nei secoli fino a superare le 400 unit\u00e0 nel corso del XIX secolo, per poi calare sensibilmente a causa della crescente industrializzazione di Verona, fino alla totale scomparsa all'inizio del Novecento.\nLa piena del 16 settembre 1882, che invase buona parte della citt\u00e0 distruggendo centinaia di case, due ponti e causando diverse vittime, costrinse a modificare profondamente l'assetto dei corsi d'acqua; molte di queste opere furono costruite nel periodo tra il 1885 e il 1899, mutando per sempre l'aspetto della citt\u00e0. L'alveo dell'Adige fu ampliato e ripulito, vennero edificati i cosiddetti muraglioni lungo tutta la citt\u00e0 mentre furono interrati l'Adigetto e il ramo dell'Acqua Morta. Per ridurre la portata del fiume nel suo percorso urbano si realizz\u00f2 il canale industriale Camuzzoni, che partendo da Chievo (dove nel 1923 sar\u00e0 realizzato anche un ponte-diga) percorre 7,5\u00a0km in direzione sud-est fino a rientrare nell'Adige a valle della citt\u00e0.\nClima.\nIl Veneto presenta peculiari caratteristiche climatiche determinate dalla sua collocazione alle medie latitudini, da cui derivano i caratteristici effetti stagionali, e dal fatto che la Regione si pone in una zona di transizione fra l'Europa centrale, in cui predomina l'influsso delle correnti occidentali e dell'oceano Atlantico o, in alcune occasioni, di quelle nordorientali pi\u00f9 fredde e asciutte di origine euroasiatica, e l'Europa meridionale, dove invece domina l'influsso degli anticicloni subtropicali e del mar Mediterraneo. A questi influssi di livello macro-territoriale si associano altri importanti fattori che influenzano in modo significativo il clima a livello regionale, il quale si va cos\u00ec a definire in specifiche sotto-zone climatiche, che nel caso specifico del territorio veronese si possono individuare: l'appartenenza alla pianura padano-veneta, delimitata sia a nord sia a sud da catene montuose e con un'apertura principale verso est; la presenza di una vasta area montana a orografia complessa; la presenza del lago di Garda a ovest.\nA livello di scala territoriale, l'area si caratterizza da un clima di pianura, temperato umido. Nel veronese prevale infatti un certo grado di continentalit\u00e0 con inverni relativamente rigidi ed estati calde, e temperature medie annue che si aggirano intorno ai 13-14\u00a0\u00b0C. In condizioni di tempo anticiclonico la massa d'aria che sovrasta la pianura manifesta condizioni di elevata stabilit\u00e0 o di inversione termica al suolo, che si traducono in fenomeni stagionali quali le foschie, le nebbie, le gelate, l'afa e l'accumulo di inquinanti in prossimit\u00e0 del suolo. Al verificarsi di tali fenomeni contribuiscono la presenza di importanti fonti di umidit\u00e0, come le aree irrigue e il lago di Garda, i quali sono in grado di rifornire la massa d'aria in vicinanza del terreno di vapore acqueo. Infine, scendendo di scala, a livello microclimatico la copertura e l'uso del suolo risultano significativi, determinando la formazione di isole di calore in citt\u00e0 e nel suo immediato circondario.\nLe precipitazioni sono distribuite abbastanza uniformemente durante l'anno, tuttavia l'inverno \u00e8 solitamente la stagione pi\u00f9 secca mentre nelle stagioni intermedie prevalgono le perturbazioni atlantiche e mediterranee. In estate i fenomeni temporaleschi risultano abbastanza frequenti e spesso associati a grandine, tuttavia sono distribuiti in modo molto irregolare. Il territorio scaligero \u00e8 caratterizzato, per quanto concerne le precipitazioni, da un andamento crescente spostandosi da Sud verso Nord: se nelle Valli Grandi Veronesi si rilevano le precipitazioni minime, di circa 700\u00a0mm, esse arrivano a 800\u00a0mm nel territorio del comune di Verona, situato a cavallo tra la pianura e la zona collinare, mentre risalendo verso la fascia pedemontana si arriva ai 900\u20131100\u00a0mm della Valpolicella, della bassa Lessinia e della parte meridionale del massiccio del monte Baldo, con valori crescenti nei settori pi\u00f9 settentrionali di Lessinia e Baldo fino ad arrivare a valori superiori ai 1 500\u00a0mm nella Lessinia nord-orientale e sul gruppo del Carega.\nOrigini del nome.\nL'origine del toponimo Verona \u00e8 sconosciuta e nel tempo sono state formulate diverse ipotesi sulla sua derivazione, di cui alcune gi\u00e0 in epoca medievale: ad esempio una suggestiva leggenda raccolta dal cronista Galvano Fiamma riferisce che il capo gallico Brenno, mitico fondatore della citt\u00e0, chiam\u00f2 il nuovo centro abitato \"Vae Roma\", ovvero \"Guai a te Roma\", a seguito di una campagna bellica contro lo stato romano. Altri racconti collegano invece il nome a un ipotetico imperatore \"Verus Antonius Pius\" o \" Marcus Antonius Verus\" (intendendosi forse Marco Aurelio), anche questi creduto fondatore della citt\u00e0 e dei principali monumenti, oppure si pensava che il nome potesse derivare da una famiglia etrusca di nome \"Vera\", in base a quanto raccontato in un testo antico, che in realt\u00e0 era stato falsificato sul finire del Quattrocento da Annio da Viterbo.\nIn ambito glottologico si sono realizzati studi caratterizzati da risultati discordanti. Si \u00e8 per esempio ipotizzato che questo toponimo potesse avere origine veneta, trovando un confronto con il suffisso di \"Glemona\", oppure celtica, in quanto la stessa terminazione \u00e8 presente in diversi toponimi gallici. In questo caso si pu\u00f2 ritenere che il toponimo rientri in una famiglia di parole di origine celtica cui appartiene anche il termine in irlandese antico \"feronn\", che continua con un originario \"werona\" e che ha il significato di territorio delimitato, recintato e difeso, oppure che derivi dalla radice celtica \"wern\" o \"bern\", che ha il significato di fiume.\nIl medesimo suffisso \"-ona\" ha portato anche a sostenere la tesi che Verona possa derivare dalla lingua etrusca, tanto che in Toscana si trovano diversi toponimi che terminano in questo modo, di cui alcuni meno conosciuti sono molto simili se non addirittura identici: vicino a Lamporecchio si trova infatti un luogo chiamato \"Verona\", ma si possono rintracciare anche \"Verone\", \"Verrone\" e, non molto distante da questi, un \"Ver\u00f2lla\" (gi\u00e0 \"Verunula\"). Il significato in questo caso potrebbe essere quello di verone inteso come terrazza o poggiolo, che pu\u00f2 apparire corretto (almeno semanticamente) se si pensi che l'abitato preromano sorgeva sopra il colle San Pietro, su un vero e proprio terrazzo naturale che dominava la pianura sottostante, su cui successivamente sarebbe stata fondata la Verona romana.\nStoria.\nFondazione.\nL'area in cui sorge Verona \u00e8 stata abitata fin dal neolitico, in quanto zona di passaggio obbligato delle comunicazioni tra la zona orientale e quella occidentale della Pianura padano-veneta a nord del fiume Po: un villaggio doveva probabilmente sorgere presso la zona meridionale di colle San Pietro, in prossimit\u00e0 di uno dei pochi punti guadabili del fiume Adige. Questa \u00e8 in effetti un'area ricca di reperti e vi si sono rinvenute alcune tracce delle case che potevano formare l'antico villaggio. In epoca protostorica attorno al villaggio gravitavano i Galli Cenomani, che si stanziarono nei territori a occidente del fiume, i Veneti, che abitavano i territori a oriente, e i Reti, che invece stazionavano nella zona alpina.\nGli storici latini non riuscirono a identificare una origine certa del villaggio preromano e accreditarono la fondazione della citt\u00e0 ai Veneti o ai loro predecessori Euganei, ai Galli Cenomani, ai Reti o addirittura agli Etruschi: lo storico Polibio per esempio afferma che ai suoi tempi, ovvero nel II secolo a.C., l'etnia veneta era quella preponderante nella popolazione della citt\u00e0, ed effettivamente la presenza veneta \u00e8 ben documentata da ritrovamenti avvenuti presso il colle San Pietro; Plinio il Vecchio ipotizza invece che la fondazione sia avvenuta insieme da parte di Reti ed Euganei; la fondazione da parte dei Galli Cenomani fu invece sostenuta da Tito Livio.\nStoria antica.\nI primi contatti fra l'antica Roma e Verona sono documentati intorno al III secolo a.C. e furono fin da subito caratterizzati da rapporti di amicizia e alleanza. Nel 390 a.C. infatti i Galli S\u00e9noni di Brenno invasero la stessa Roma e, forse proprio grazie a un'azione diversiva dei Veneti, essi furono costretti a venire a patti con i Romani, ma anche successivamente Galli Cenomani e Veneti aiutarono i Romani in battaglia, perfino durante la conquista della Gallia Cisalpina. Proprio con la conquista e la colonizzazione romana della Pianura Padana cominci\u00f2 a rivelarsi la grande importanza strategica di Verona, che quindi nell'89 a.C. divenne colonia di diritto latino e nel 49 a.C. venne elevata a rango di municipio romano tramite la \"Lex Roscia\" voluta da Gaio Giulio Cesare: al nuovo \"municipium\" venne cos\u00ec concesso un agro di 3 700 km\u00b2 e la possibilit\u00e0 di fregiarsi del nome di \"Res publica Veronensium\".\nDurante il periodo repubblicano Verona venne rifondata \"ex novo\" nell'ansa dell'Adige, dove si ingrand\u00ec rapidamente e si svilupp\u00f2 economicamente, tanto che tra la met\u00e0 del I secolo a.C. e quello successivo vennero realizzate le mura urbiche e i principali monumenti. Fu poi in et\u00e0 giulio-claudia che la citt\u00e0 raggiunse l'apice della ricchezza e dello splendore, quando venne realizzata l'ultima grande opera, simbolo della citt\u00e0, l'anfiteatro romano, e restaurati il Foro e le due porte urbiche, Borsari e Leoni. Nei secoli successivi l'abitato si trov\u00f2 per\u00f2 investito anche dalle invasioni barbariche, essendo il primo baluardo dell'Italia alle discese dal nord Europa, per questo motivo l'imperatore Gallieno, nel 265, fece ristrutturare e allargare le mura della citt\u00e0 fino a includervi l'Arena. Le rinnovate fortificazioni furono in particolare protagoniste dell'assedio avanzato dalle truppe di Costantino I contro quelle di Massenzio, che si erano asserragliate in citt\u00e0, anche se altre importanti battaglie furono combattute alle porte della citt\u00e0.\nStoria medievale.\nCon la caduta dell'Impero romano d'Occidente la citt\u00e0 vide lo stabilizzarsi di nuovi regni romano-germanici, tra cui quello ostrogoto governato da Teodorico il Grande, in Germania conosciuto come \"Dietrich von Bern\", ovvero Teodorico di Verona, cos\u00ec conosciuto in quanto la citt\u00e0 fu sede preferita del re, che le restitu\u00ec l'antico splendore e ne ampli\u00f2 le antiche mura romane, facendo dell'abitato un centro militare di primaria importanza. Successivamente i Longobardi interruppero il breve dominio bizantino (ripristinato in seguito alla sconfitta degli Ostrogoti nella Guerra gotica) sulla citt\u00e0, che divenne capitale d'Italia sino al 571, quando la sede della corte longobarda fu spostata a Pavia. Verona rimase comunque capitale di un importante ducato longobardo e una delle principali citt\u00e0 della \"Langobardia Maior\" accanto a Milano, Cividale e Pavia. L'egemonia dei Longobardi su Verona e gran parte dell'Italia dur\u00f2 per due secoli, fino alla calata dei Franchi: proprio a Verona, nel 774, Carlo Magno venne a capo dell'ultima resistenza dei Longobardi, guidata dal figlio di Desiderio, Adelchi: il principe cerc\u00f2 rifugio all'interno della citt\u00e0 prima di essere costretto alla fuga, segnando la fine del Regno longobardo. Alla caduta dei Longobardi corrispose la nascita dell'Impero carolingio con l'incoronazione di Carlo Magno, che assegn\u00f2 al figlio Pipino il Regno longobardo.\nAll'alba del nuovo millennio la Marca di Verona entr\u00f2 sotto la sfera d'influenza del Sacro Romano Impero, cui rimase fedele durante tutta la lunga lotta per le investiture con il Papato. Nel 1117 il territorio veronese venne colpito da un terremoto distruttivo, il pi\u00f9 forte evento sismico avvenuto nell'area padana di cui si abbia notizia, che comport\u00f2, oltre a vasti danneggiamenti di edifici e monumenti, un crisi economica e sociale che per\u00f2 offr\u00ec l'opportunit\u00e0 a una nuova classe cittadina di prendere il potere, tanto che essa riusc\u00ec a instaurare una forma di governo locale autonomo e a istituire, nel 1136, uno dei primi liberi Comuni italiani. Con l'ottenimento di una larga autonomia and\u00f2 per\u00f2 delineandosi una lotta intestina tra le due fazioni dei guelfi e ghibellini: i primi, che prevalevano nel contado, contavano tra i massimi esponenti i conti di Sambonifacio, mentre in citt\u00e0 prevaleva la fazione ghibellina capeggiata dai Montecchi, resi famosi dal dramma \"Romeo e Giulietta\" di Shakespeare.\nLa fazione ghibellina si rafforz\u00f2 quando prese il potere Ezzelino III da Romano e soprattutto con Mastino I della Scala, quando la forma di governo della citt\u00e0 pass\u00f2 in forma non traumatica da Comune a Signoria. Fu in particolare con Cangrande I della Scala, signore illuminato e rispettato, che la citt\u00e0 riscopr\u00ec un nuovo periodo di splendore e importanza, tanto che Dante dedic\u00f2 a lui l'intera cantica del Paradiso nella Divina Commedia. Il suo potere si estese su buona parte dell'Italia settentrionale: divenne signore di Verona, Vicenza, Montagnana, Padova, Belluno, Feltre, Monselice, Bassano, Treviso, oltre che vicario imperiale di Mantova e capo della fazione ghibellina in Italia. La politica espansionistica di Verona verso est fu interrotta dalla improvvisa morte di Cangrande a soli 38 anni, pochi giorni dopo la conquista di Treviso, per l'ingestione di una tossina naturale. La prematura e inaspettata morte di Cangrande lasci\u00f2 la Signoria senza discendenti diretti e il potere venne preso dal nipote Mastino II della Scala, che, con l'acquisizione di Lucca, allarg\u00f2 la Signoria fino sul Mar Tirreno. Tale espansione territoriale preoccup\u00f2 gli stati confinanti e provoc\u00f2 la formazione di una lega promossa dalla Repubblica di Venezia a cui aderirono i Visconti, i Da Carrara, gli Este e i Gonzaga, contro i quali l'esercito veronese combatt\u00e9 due grandi battaglie prima della resa. La Signoria Scaligera sub\u00ec quindi un ridimensionamento territoriale e nel 1388, indebolita da discordie fra le famiglie influenti, venne sostituita dai Visconti. Il dominio Visconteo e quello successivo dei Carrararesi, che si impadronirono del potere con l'aiuto di fuoriusciti Scaligeri, fu di breve durata, in quanto la Serenissima approfitt\u00f2 del malcontento dei veronesi e dei disordini che scoppiavano continuamente all'interno la citt\u00e0 per entrarvi con l'esercito il 22 giugno 1405, aiutati anche dalla cittadinanza.\nStoria moderna.\nIl 24 giugno 1405 vi fu la dedizione di Verona a Venezia, sotto il cui governo la citt\u00e0 godette di un lungo periodo di pace che si perpetu\u00f2 sino al 1509, quando la Repubblica Veneta venne attaccata dalle potenze della lega di Cambrai. Conclusasi la guerra della Lega di Cambrai, ricominci\u00f2 per Verona un nuovo periodo di pace che sarebbe finito non per la guerra, ma per una malattia devastante: la peste del 1630, portata in Italia da soldati tedeschi. Per la citt\u00e0 fu un vero disastro: basti pensare che nel 1626 erano stati censiti 53.333 abitanti, che si erano ridotti a 20.738 alla fine del contagio, morirono dunque quasi due terzi della popolazione, tanto che citt\u00e0 era piena di corpi che dovevano essere bruciati o gettati nell'Adige per mancanza di luoghi di sepoltura. Dal XVI secolo vi fu comunque un rifiorire dell'economia, con la costruzione di chiese e di palazzi in stile rinascimentale, di cui uno degli artefici pi\u00f9 importanti fu l'architetto Michele Sanmicheli. In questo periodo di rinascita artistica e culturale nacque anche la famosa tecnica dei concerti di campane alla veronese, oltre a decine di importanti accademie che determinarono un fiorire di attivit\u00e0 culturali di dimensione europea.\nNel maggio del 1796, durante la Campagna d'Italia, combattuta dalla Francia rivoluzionaria contro le potenze monarchiche europee dell\"'Ancien R\u00e9gime\", l'esercito austriaco venne sconfitto in Piemonte dal generale Napoleone Bonaparte, e dovette darsi a una precipitosa ritirata, mentre Napoleone e le idee rivoluzionarie francesi andavano a sconvolgere la tranquillit\u00e0 dei veronesi. Gli austriaci in ritirata infatti occuparono Peschiera, violando la neutralit\u00e0 veneta, e Napoleone ne approfitt\u00f2 a sua volta per occupare temporaneamente Peschiera e quindi Verona. A questo periodo risale la spoliazione napoleonica della basilica di San Zeno, dove la Pala d'altare di San Zeno, opera dell'artista veneto Andrea Mantegna, venne smembrata a inviata al Louvre. Solo durante la Restaurazione, Antonio Canova ottenne la restituzione della pala centrale, mentre la tre predelle, un tempo unite alla pala centrale, rappresentati rispettivamente l'Orazione nell'Orto, la Crocifissione e la Resurrezione, sono rimaste in Francia, al Museo di Belle Arti di Tours e al Museo del Louvre di Parigi. Durante questa occupazione temporanea da parte delle milizie rivoluzionarie francesi, scoppi\u00f2 una coraggiosa rivolta che prese il nome di Pasque veronesi, durante la quale i veronesi contrastarono le incursioni di pattuglie francesi e il cannoneggiamento della citt\u00e0, non riuscendo per\u00f2 a resistere all'accerchiamento della citt\u00e0 da parte di 15.000 soldati. Dei 3.000 soldati francesi di guarnigione al momento della rivolta, i morti ammontarono a 500 soldati, i feriti furono circa un migliaio, e i prigionieri 2.400 (di cui 500 soldati e 1.900 loro famigliari). Il 1797 \u00e8 l'anno che segna la fine della storia della Serenissima, cui consegu\u00ec, durante gli anni delle Guerre napoleoniche, il combattimento di una cruenta battaglia, ma indecisiva, tra francesi e austriaci e il passaggio della citt\u00e0 scaligera tra le due parti, a seconda dei vari trattati che si susseguirono negli anni.\nStoria contemporanea.\nCon il Congresso di Vienna del 1815, la provincia di Verona venne assorbita nel Regno Lombardo-Veneto, uno Stato dipendente dall'Impero austriaco, sotto la cui bandiera rimase stabilmente fino al 1866. Il feldmaresciallo Josef Radetzky, nominato comandante del Regno, riconobbe in Verona un luogo strategicamente importantissimo all'interno del Quadrilatero fortificato, area di grande importanza militare nella strategia asburgica in quanto doveva fungere da cuscinetto contro gli eventuali assalti del Regno di Sardegna, e quindi diede grande stimolo alla sua fortificazione. Gli ingegneri militari austriaci cominciarono a realizzare un sistema difensivo composto da mura, forti, castelli, caserme e vari edifici, rendendo Verona una citt\u00e0-piazzaforte.\nLa storia di Verona italiana ebbe inizio il 16 ottobre 1866 con la conquista del Veneto da parte dei Savoia a seguito della terza guerra d'indipendenza: di qui in avanti la citt\u00e0 pass\u00f2 un periodo di relativa tranquillit\u00e0, turbato per\u00f2 da una crisi economica che dur\u00f2 fin dopo la seconda guerra mondiale e che ebbe come principale conseguenza l'emigrazione di centinaia di migliaia di veronesi. Nel 1882 la citt\u00e0 fu inoltre colpita da una tremenda inondazione dell'Adige, che allag\u00f2 buona parte del centro storico; negli anni successivi vennero cos\u00ec edificati i cosiddetti muraglioni, degli alti argini in laterizio destinati a proteggere la citt\u00e0 da altre piene, anche se cos\u00ec la citt\u00e0 dovette rinunciare al suo forte rapporto con l'acqua.\nMolto dura fu la parentesi della seconda guerra mondiale, durante la quale fu una delle citt\u00e0 pi\u00f9 colpite dai bombardamenti, con 11.627 vani completamente distrutti e 8.347 gravemente danneggiati.\nDopo la caduta del fascismo la citt\u00e0, sede di cinque ministeri e di importanti comandi tedeschi, era infatti diventata centro nevralgico della Repubblica Sociale Italiana. Proprio sotto la giurisdizione della RSI si tenne il processo di Verona, intentato contro Galeazzo Ciano e altri gerarchi fascisti, accusati di aver tramato con Badoglio per far arrestare Mussolini, alla conclusione del quale si decret\u00f2 la loro esecuzione sommaria nel poligono di forte San Procolo.\nSimboli.\nLo stemma comunale nasce intorno alla met\u00e0 del XIII secolo, quando Verona si presentava come libero Comune e il precedente stemma, portante croce bianca in campo rosso, venne sostituito dal vessillo delle Arti veronesi, avente croce d'oro in campo azzurro, divenuti i colori araldici di Verona.\nAltro simbolo di Verona, che viene ripreso anche nello stemma della provincia, \u00e8 il vessillo scaligero: quello pi\u00f9 conosciuto vede una scala bianca, con quattro o cinque pioli, in campo rosso. Ci sono anche due varianti di quest'ultimo stemma, anche se poco conosciute: la prima variante con due cani rampanti ai lati della scala; la seconda con l'aquila imperiale in cima alla scala, assunto ufficialmente, quest'ultimo, da Alboino della Scala e Cangrande I della Scala in quanto vicari imperiali, carica assegnata dall'imperatore Enrico VII di Lussemburgo.\nOnorificenze.\nVerona \u00e8 insignita delle seguenti onorificenze:\nMonumenti e luoghi d'interesse.\nLa citt\u00e0 di Verona \u00e8 universalmente riconosciuta come citt\u00e0 d'arte, tanto che nel 2000 \u00e8 stata inserita dall'UNESCO nella lista dei patrimoni dell'umanit\u00e0, in particolare per due motivi: in quanto, nella sua struttura urbana e architettura, \u00e8 un eccezionale esempio di citt\u00e0 che si \u00e8 sviluppata progressivamente e ininterrottamente nel corso di 2 000 anni, acquisendo, al succedersi di ogni periodo artistico e architettonico, opere della massima qualit\u00e0 (criterio II); in quanto rappresenta in maniera eccezionale il concetto di citt\u00e0 fortificata europea, sviluppatasi e ampliatasi in diverse fasi (criterio IV).\nGli elementi del periodo romano, romanico, gotico, rinascimentale e successivi sono sopravvissuti integri, mentre il tessuto urbano mostra una coerenza e un'omogeneit\u00e0 notevoli; ci\u00f2 lo si deve al fatto che la cinta muraria che circonda la citt\u00e0 storica ha impedito all'industria e alla ferrovia di penetrare verso il centro. Solo la seconda guerra mondiale ha provocato gravi danni al suo patrimonio, tuttavia il piano di ricostruzione adottato nel dopoguerra ha consentito di mantenere la struttura originaria della citt\u00e0, grazie alla grande cura con cui \u00e8 stato seguito il processo di ricostruzione.\nArchitetture religiose.\nLa citt\u00e0 possiede un elevato numero di edifici chiesastici, di cui alcuni di grande rilevanza dal punto di vista storico, artistico e architettonico.\nTra questi vi \u00e8 sicuramente il complesso del Duomo di Verona, principale luogo di culto cattolico della citt\u00e0 di Verona e chiesa madre dell'omonima diocesi, di cui fanno parte, oltre che la chiesa principale dedicata a Santa Maria Assunta, anche la chiesa di San Giovanni in Fonte, anticamente un battistero, la chiesa di Sant'Elena e la biblioteca capitolare. Il complesso sorge dove agli inizi del IV secolo venne edificata la prima basilica paleocristiana di Verona, i cui pavimenti rivestiti in eleganti mosaici sono in parte visibili. L'edificio tuttavia venne ricostruito a seguito del terribile terremoto del 1117, che distrusse il precedente edificio d'et\u00e0 carolingia, a sua volta costruito al posto dell'edificio romano, andato distrutto a causa di un incendio; la chiesa romanica ha comunque subito nel corso dei secoli numerose trasformazioni, in particolare in et\u00e0 gotica e rinascimentale. All'interno, tra le numerose opere d'arte, \u00e8 presente anche una pala di Tiziano: l\"Assunzione della Vergine\".\nAltro edificio di grande valore \u00e8 la basilica di San Zeno, la cui cripta custodisce il corpo del patrono della citt\u00e0, collocato in un sarcofago a vista consacrato nel 1939, con il volto coperto da una maschera. d'argento e vestito con abiti pontificiali. La chiesa, che si affaccia nella stessa piazza su cui sorgono la torre abbaziale di San Zeno e la chiesa di San Procolo, \u00e8 considerata uno dei capolavori del romanico lombardo e quindi padano, inoltre ospita diverse opere d'arte, tra cui un capolavoro di Andrea Mantegna, la pala di San Zeno, il celebre portale con le formelle bronzee e il grande rosone della facciata, chiamato \"Ruota della Fortuna\", opera del lapicida Brioloto de Balneo.\nInfine la basilica di Santa Anastasia, che conserva il nome di una chiesetta preesistente di epoca longobarda dedicata alla martire del IV secolo Anastasia di Sirmio, un magistrale esempio di architettura gotica italiana. L'edificio sorge nel tratto terminale dell'antico decumano massimo, la principale strada romana di Verona prosecuzione della via Postumia, a fianco della pi\u00f9 piccola e sconsacrata chiesa di San Pietro Martire. Sul finire del XIII secolo vi si insedi\u00f2 l'ordine dei domenicani, a cui si deve la costruzione della basilica gotica, anche questa dedicata a san Pietro martire, un domenicano originario di Verona e patrono della citt\u00e0 insieme a san Zeno. Un grande contributo alla realizzazione della chiesa si deve alla famiglia dei Della Scala, Signori di Verona, grazie alle generose donazioni e lasciti testamentari che finanziarono il lungo cantiere.\nIl citato terremoto del 1117 provoc\u00f2 ingenti danni alla maggior parte dei monumenti veronesi causando la sostanziale scomparsa dalla citt\u00e0 della maggior parte delle testimonianze altomedievali, per cui tra i pochi edifici conservatisi (almeno in parte) si possono citare solo il sacello delle Sante Teuteria e Tosca e la chiesa di Santo Stefano; questo episodio, a sua volta, lasci\u00f2 lo spazio per un'ampia diffusione dello stile romanico, utilizzato nella ricostruzione delle chiese colpite.\nIl XII secolo fu quindi un periodo florido per l'architettura veronese; sia l'alto numero di edifici chiesastici che le loro peculiarit\u00e0 rendono l'architettura romanica di Verona tra le pi\u00f9 interessanti nonostante sia meno nota rispetto all'architettura romanica lombardo-emiliana, probabilmente perch\u00e9 il romanico veronese, con la sola eccezione dell'esuberante basilica di San Zeno, presenta complessi edilizi discreti e severi, assenti da decorazioni scultoree. Tra i principali esponenti di questo periodo si possono menzionare la chiesa di Santa Maria Antica, la chiesa di San Lorenzo, la chiesa dei Santi Apostoli, la chiesa di San Giovanni in Valle e la chiesa della Santissima Trinit\u00e0 in Monte Oliveto.\nIl passaggio ad un linguaggio gotico avvenne a partire dal XIII secolo, in un primo momento coinvolgendo non edifici chiesastici quanto piuttosto le relative pertinenze, dove il romanico cominci\u00f2 a lasciar posto a superfici pi\u00f9 lisce e in cotto e a strutture semplificate; il rinnovamento dell'architettura religiosa in quel periodo si deve in particolar modo all'insediamento di nuovi ordini religiosi, che godettero del favore dei Della Scala e della nobilt\u00e0. Oltre alla gi\u00e0 citata basilica di Santa Anastasia, tra i complessi interessanti si possono annotare la chiesa di Santa Maria della Scala, la chiesa di Sant'Eufemia e la chiesa di San Fermo Maggiore.\nTra gli edifici di passaggio tra il gotico e l'architettura rinascimentale vi sono invece la chiesa di San Tomaso Cantuariense, la chiesa dei Santi Nazaro e Celso, la chiesa di San Giorgio in Braida e la chiesa di Santa Maria in Organo. Quest'ultima \u00e8 caratterizzata da una facciata marmorea completata solo per la parte inferiore e opera del noto architetto veronese Michele Sanmicheli, che segn\u00f2 il Cinquecento veronese, in particolare con alcune strutture a pianta centrale: la chiesa della Madonna di Campagna, la cappella Pellegrini e il tempio posto al centro del lazzaretto di Verona.\nInfine, tra le chiese barocche si ricordano la chiesa di San Nicol\u00f2 all'Arena, la chiesa degli Scalzi, la chiesa di Santa Caterina alla Ruota oltre che la cappella Varalli, mentre tra quelle neoclassiche la chiesa di San Paolo, la chiesa di San Pietro Incarnario e la chiesa di San Fermo Minore di Br\u00e0.\nMonumento di grande interesse sono anche le arche scaligere, uno scenografico e monumentale complesso funerario della famiglia degli Scaligeri, destinate a contenere le spoglie di alcuni illustri rappresentanti della casata. Si tratta di un capolavoro dell'arte gotica, incredibile fusione tra scultura e architettura, tanto che lo storico francese Georges Duby, nel suo \"L'Europa del medioevo\", ha definito le arche scaligere \u00abuno dei pi\u00f9 insigni e significativi monumenti dell'arte gotica\u00bb.\nArchitetture civili.\nTra i pi\u00f9 antichi e interessanti edifici civili della citt\u00e0 vi \u00e8 il palazzo della Ragione, cos\u00ec chiamato in quanto durante il governo della Serenissima ospitava il tribunale. Si tratta di un imponente complesso a corte centrale situato a cavallo tra piazza delle Erbe e piazza dei Signori, costruito sul finire del XII secolo per accogliere le nuove magistrature del Comune. Cuore del potere politico prima, e giudiziario poi, nel corso dei secoli sub\u00ec alcune trasformazioni per adattarsi alle nuove funzioni ospitate. L'ambiente pi\u00f9 prestigioso \u00e8 la cappella dei Notai, realizzata tra il 1408 e il 1419, composto da quattro sale comunicanti coperte con volte a vela e ospita uno dei pi\u00f9 importanti complessi decorativi realizzati su commissione pubblica a Verona, eseguiti nel XVIII secolo dai pittori veronesi Alessandro Marchesini, Giambattista Bellotti, Sante Prunati e dal francese Louis Dorigny. Del complesso edilizio fanno parte anche la torre dei Lamberti, edificata nel 1172 e sopraelevata varie volte fino a diventare la torre pi\u00f9 alta della citt\u00e0, e la scala della Ragione, pregevole architettura tardogotica costruita in marmo rosso veronese. A seguito dello spostamento del tribunale, l'edificio \u00e8 stato restaurato su progetto di Tobia Scarpa all'inizio del XXI secolo, diventando sede permanente della Galleria d'arte moderna Achille Forti.\nAltro importante edificio \u00e8 il palazzo del Capitanio, sempre a corte centrale, cos\u00ec chiamato in quanto in epoca veneziana vi si insedi\u00f2 il Capitano, ovvero il rettore della citt\u00e0. In origine il palazzo, fatto costruire da Cansignorio della Scala nel XIV secolo, era un edificio fortificato dall'aspetto austero, caratterizzato da tre imponenti torri che lo facevano apparire quasi un castello; di questo palazzo medievale sopravvive intatta solo una delle torri, mentre il resto dell'edificio ha subito alcune trasformazione nel corso del XVI secolo, per cui l'aspetto odierno appare in parte gotico e in parte rinascimentale. Di particolare interesse artistico sono il portale d'ingresso al cortile dell'edificio, probabile opera dell'architetto Michele Sanmicheli, e il portale barocco detto dei Bombardieri. Nel palazzo \u00e8 presente il Centro internazionale di fotografia Scavi Scaligeri, spazio espositivo sotterraneo che \u00e8 stato realizzato all'interno di un sito archeologico venuto alla luce tra il 1981 ed il 1983.\nVi \u00e8 poi il palazzo della Gran Guardia, un monumentale complesso che si affaccia su piazza Bra, a breve distanza da palazzo Barbieri e dall'anfiteatro romano. I lavori di costruzione partirono all'inizio del XVII secolo su progetto dell'architetto Domenico Curtoni: inizialmente prevedeva una destinazione d'uso a edificio d'armi, con un vasto porticato utilizzabile per passare in rivista le truppe e un piano nobile che avrebbe accolto l'accademia militare. I lavori per\u00f2 si interruppero e ripresero solo nel 1820, quando l'architetto Giuseppe Barbieri prese in mano il progetto di Curtoni e port\u00f2 a conclusione i lavori precedentemente iniziati. Il disegno dell'edificio \u00e8 stato influenzato sia da quello dal prospiciente anfiteatro romano, in particolare per il susseguirsi di ampie arcate al piano terreno, che dall'architettura del famoso architetto rinascimentale Michele Sanmicheli. L'edificio \u00e8 stato restaurato e ampliato alla fine del XX secolo per poter ospitare un moderno e accessibile centro per congressi ed esposizioni su pi\u00f9 livelli.\nTra gli altri palazzi di particolare rilevanza di Verona si ricordano alcuni edifici realizzati dal gi\u00e0 citato architetto veronese Michele Sanmicheli, maestro tardo rinascimentale: palazzo Bevilacqua, edificio mai completato, come dimostra la posizione asimmetrica del portale sulla facciata, il cui piano nobile \u00e8 racchiuso tra una balconata continua e un ricco cornicione; palazzo Canossa, uno dei capolavori dell'architetto e decorato dai pi\u00f9 importanti pittori veronesi, Bernardino India, Battista del Moro e Paolo Veronese, tanto importante che ospit\u00f2 governanti europei quali Napoleone Bonaparte, lo zar Alessandro I, e gli imperatori d'Austria Francesco I, Ferdinando I e Francesco Giuseppe I; palazzo Pompei, commissionato nel XVI secolo dalla nobile famiglia Lavezzola all'architetto, ma donato dai proprietari al comune di Verona negli anni trenta dell'Ottocento, che lo restaur\u00f2 in modo da potervi insediare una galleria, divenuta poi museo civico di storia naturale.\nArchitetture militari.\nLa citt\u00e0 \u00e8 circondata da una lunga cortina muraria realizzata in diverse fasi costruttive, nel corso dei secoli. Nel settore collinare delle cosiddette Torricelle si trovano le mura scaligere, una cortina muraria commissionata da Cangrande I della Scala all'architetto Calzaro, come informa un'iscrizione datata gennaio 1325, che fece cos\u00ec ampliare le fortificazioni cittadine dopo i primi interventi effettuati da Alberto I della Scala tra il 1287 e il 1289. Questa cinta muraria proseguiva naturalmente anche nel settore di pianura, tuttavia, durante il governo della Serenissima, questa parte venne completamente trasformata dando vita alla cinta muraria veneziana: quest'opera vide la realizzazione di muri a scarpa di grande spessore e la costruzione di diversi bastioni, circolari e poligonali, rendendo le fortificazioni pi\u00f9 adatte all'introduzione della polvere da sparo. Parte delle fortificazioni veneziane e in particolare i bastioni furono per\u00f2 demoliti dalle truppe napoleoniche, per cui i bastioni vennero ricostruiti durante il successivo dominio austriaco, cosicch\u00e9 la cinta magistrale cittadina assunse la sua conformazione definitiva. Questo complesso sistema di cortine difensive e bastioni fanno parte di un parco urbano lineare e quindi \u00e8 liberamente visitabile tramite un itinerario pedonale.\nOltre alla cortina esterna, sopravvivono le mura comunali cittadine, erette a sud del centro storico in et\u00e0 medievale, in prossimit\u00e0 dell'Adigetto, di cui rimangono visibili ampie tracce lungo via Pallone e all'interno di Castelvecchio, mentre delle diverse porte che si aprivano lungo la cortina rimangono scarse testimonianze a causa ai lavori che hanno portato all'allargamento dei fornici.\nTra i punti di accesso situati lungo le mura magistrali, se ne citano in particolare due: porta Nuova, ingresso monumentale eretto tra il 1532 e il 1540 su progetto dell'architetto Michele Sanmicheli, opera che fu giudicata molto positivamente da Giorgio Vasari, il quale asserisce che non vi fu \u00abgi\u00e0 mai altr'opera di maggior grandezza n\u00e9 meglio intesa\u00bb; porta Palio, sempre dello stesso architetto ma realizzata tra il 1550 e il 1561, che si tratta forse del monumento pi\u00f9 considerevole nato dalla ricerca rinascimentale sul tema del trionfo nella porta urbica, oltre che estrema manifestazione architettonica della politica del \"munire et ornare\". Oltre a queste vi sono per\u00f2 numerose altre porte d'ingresso, tra cui si ricordano i portoni della Bra, porta San Giorgio, porta San Zeno e porta Vescovo.\nPunto cardine, per diversi secoli, di questo sistema difensivo fu Castelvecchio, fatto erigere nel XIV secolo dal Signore di Verona Cangrande II della Scala. Il complesso \u00e8 diviso in due parti dalle imponenti mura comunali: ad ovest \u00e8 presente la Reggia degli Scaligeri, protetta da uno stretto cortile a doppio ordine di mura, al cui centro svetta la torre pi\u00f9 alta del castello, il mastio; ad est \u00e8 invece presente il cortile maggiore, a pianta rettangolare, destinato in origine a Piazza d'Armi. Il complesso continu\u00f2 a svolgere la sua funzione militare anche sotto il governo Veneto, durante la breve occupazione napoleonica e infine sotto il dominio austriaco, quando venne utilizzato come caserma. Dopo essere stato bombardato durante la seconda guerra mondiale, Castelvecchio fu oggetto di un importante restauro e di un allestimento museale curato dal noto architetto Carlo Scarpa, che port\u00f2 alla fondazione del museo di Castelvecchio, definito come uno delle pi\u00f9 importanti opere di museografia italiana del dopoguerra.\nAltra opera fondamentale per diversi secoli fu castel San Pietro, situato in cima all'omonima collina e quindi dominante rispetto alla citt\u00e0 che si apre a sud. L'imponente castello originale fu commissionato sul finire del Trecento dai Visconti e rinforzato durante la dominazione veneziana sopravvivendo fino al 1801, quando le truppe napoleoniche lo fecero demolire prima di consegnare la citt\u00e0 agli austriaci; sulle rovine dei precedenti edifici fu costruita la caserma militare asburgica, in fase di restauro ed allestimento per ospitarvi un museo della citt\u00e0. Il piazzale antistante il castello, molto frequentato per la presenza di un'ampia terrazza panoramica sulla citt\u00e0, \u00e8 raggiungibile sia tramite una scalinata che si dipana dal lato del teatro romano che tramite la funicolare di Verona, costruita agli inizi del XX secolo.\nVi sono infine due grandi stabilimenti militari realizzati nel XIX secolo: l'arsenale di Verona, costruito in stile neoromanico, che occupa una superficie molto ampia ed \u00e8 organizzato lungo assi con ampi cortili che separano i nove edifici che contenevano magazzini, depositi e laboratori immersi nel verde, il tutto compreso entro un recinto difensivo; la provianda di Santa Marta, anche questa realizzata in stile neoromanico, e in origine destinato alla produzione di pane e gallette, al deposito e all'amministrazione di altri generi di sussistenza per l'esercito imperiale di stanza in Italia settentrionale, e ospita i dipartimenti e la biblioteca di economia dell'Universit\u00e0 degli Studi di Verona.\nSiti archeologici.\nVerona presenta numerosi monumenti di epoca romana, edificati a partire dalla met\u00e0 del I secolo a.C., quando la citt\u00e0 venne rifondata all'interno dell'ansa dell'Adige.\nIl monumento pi\u00f9 famoso, divenuto simbolo della citt\u00e0 stessa, \u00e8 l'Arena di Verona. Si tratta di uno dei grandi fabbricati che hanno caratterizzato l'architettura romana ed uno degli anfiteatri antichi giunto a noi con il miglior grado di conservazione, grazie ai sistematici restauri eseguiti fin dal Cinquecento; proprio per questo motivo, nonostante le numerose trasformazioni subite, esso consente al visitatore di poter facilmente comprendere la struttura di questo genere di edifici. Nella stagione estiva ospita il celebre festival lirico areniano, le cui stagioni si svolgono ininterrottamente dal 1913, mentre in quelle primaverile e autunnale \u00e8 tappa di molti cantanti e musicisti internazionali.\nAltro edificio di spettacolo \u00e8 il teatro romano; costruito nel I secolo a.C. ai piedi del colle San Pietro, si tratta di uno dei teatri meglio conservati dell'Italia settentrionale, pertanto divenuto tappa principale del percorso espositivo dell'omonimo museo archeologico cittadino, oltre che spazio teatrale e sede, durante i mesi estivi, dell'estate teatrale veronese, le cui edizioni si svolgono ininterrottamente sin dal 1948.\nDelle mura romane cittadine, importante cortina difensiva provvista di numerosi torrioni e porte monumentali, realizzata in pi\u00f9 fasi costruttive che si sono succedute partendo dalla tarda et\u00e0 repubblicana fino a giungere ai primi regni romano-germanici, sopravvivono in buono stato di conservazione la porta Leoni, dove venne tra l'altro scoperta l'iscrizione considerata unanimemente l'atto di fondazione della Verona romana, e porta Borsari, in antichit\u00e0 conosciuta col nome di \"porta Iovia\" per la presenza del vicino tempio dedicato a Giove Lustrale.\nAltro monumento di una certa rilevanza \u00e8 l'arco dei Gavi, situato lungo l'antica via Postumia, in quanto si tratta un rarissimo caso di arco onorario e monumentale a destinazione privata nell'architettura romana; venne infatti realizzato intorno alla met\u00e0 del I secolo per celebrare la \"gens Gavia\". Durante il Rinascimento questa fu una delle pi\u00f9 apprezzate tra le antichit\u00e0 veronesi, anche grazie alla presenza della firma di un Vitruvio, che rievoca il noto architetto romano autore del trattato \"De architectura\". Il monumento fu quindi descritto da umanisti e antiquari, dettagliatamente riprodotto e studiato nei rapporti proporzionali e nelle decorazioni, infine ripreso come modello da architetti e pittori, quali Palladio, Sangallo, Serlio, Falconetto, Sanmicheli, ma anche Bellini e Mantegna.\nVi \u00e8 quindi il ponte Pietra, il pi\u00f9 antico ponte di Verona sul fiume Adige e l'unico rimasto di epoca romana. Sopravvissuto a diverse alluvioni, \u00e8 stato fatto brillare durante la seconda guerra mondiale dai soldati tedeschi in ritirata, quindi ricostruito ricomponendo per anastilosi le pietre recuperate dal letto del fiume, grazie al contributo del professor Piero Gazzola, soprintendente ai monumenti di Verona, e dell'architetto Libero Cecchini.\nSociet\u00e0.\nEvoluzione demografica.\nDel periodo antico e medievale sono presenti solo calcoli approssimati circa la popolazione residente all'interno del nucleo urbano, che si \u00e8 stimato potesse attestarsi sui 25 000 abitanti in epoca romana, scesi poi fino ai circa 10 000 abitanti tra XI e XII secolo.\nDati pi\u00f9 precisi si hanno invece a partire dal 1472; questi mostrano come la crescita della popolazione, invece di seguire uno sviluppo regolare nel tempo, procedette attraverso sbalzi intermittenti con aumenti e cali (anche repentini) del numero di abitanti. Le cause principali di queste oscillazioni sono da attribuirsi alle calamit\u00e0 che colpirono la citt\u00e0, quindi alle guerre, alle malattie, alle inondazioni e alle carestie. Furono in particolare due i momenti in cui avvenne un drastico e repentino calo della popolazione: prima tra il 1501 e il 1514, quando la popolazione scese da 50 084 a 31 184 abitanti, con un calo di quasi il 40% dei cittadini a causa della peste e della guerra della Lega di Cambrai; un secondo momento quando l'ultima grande peste del 1630 colp\u00ec l'Italia settentrionale, causando un calo ancora pi\u00f9 drastico della popolazione, che nell'arco di un solo anno scese da 53 036 a 20 987 abitanti, con una diminuzione di addirittura il 70% dei cittadini residenti.\nVerificando i dati raccolti durante i censimenti generali sulla popolazione residente a Verona si pu\u00f2 osservare come dal 1871 (anno del primo censimento nel Veneto) fino al 1936 (unico anno in cui vi \u00e8 un censimento intermedio) la popolazione crebbe abbastanza stabilmente, mentre a partire dalla fine della seconda guerra mondiale vi fu un rapidissimo incremento della popolazione, che pass\u00f2 dalle 178 415 unit\u00e0 del 1951 alle 266 205 unit\u00e0 del 1971, con una crescita di quasi il 50% in soli venti anni. Dal 1971 al 2011 vi \u00e8 stata invece una leggera flessione con la popolazione residente, scesa a 252 520 abitanti.\nEtnie e minoranze straniere.\nSecondo i dati ISTAT al 31 dicembre 2019 nel comune risiedevano 38 173 stranieri su un totale di 259 608 cittadini, rappresentando quindi il 14,7% della popolazione totale.\nLe nazionalit\u00e0 maggiormente rappresentate erano:\nLingue e dialetti.\nIl dialetto veronese \u00e8 una parlata della lingua veneta, una lingua neolatina che nel panorama dell'Italia settentrionale si distingue nettamente dalle lingue gallo-italiche (piemontese, ligure e lombardo) a causa di un lungo itinerario storico autonomo. Il veronese, che fino al XVII secolo presentava tracce del precedente carattere lombardo, in parte ancora presente lungo la sponda veronese del lago di Garda, rispetto al veneto ha un'originalit\u00e0 fatta di tratti arcaici e analoghi alle variet\u00e0 di pianura delle aree venete periferiche, che per\u00f2 in area urbana tendono a essere sostituiti da tratti innovativi di tipo veneziano.\nIn Italia il Veneto \u00e8 ai primi posti per la percentuale di persone che parlano le variet\u00e0 locali, nonostante vi sia comunque un progressivo incremento dell'utilizzo dell'italiano: nel 2007 il 70% degli abitanti utilizzava prevalentemente la lingua veneta, in crescita anche tra i giovani. I motivi di questo ampio utilizzo delle parlate locali \u00e8 da individuarsi nella vicinanza strutturale all'italiano, nell'uso nei secoli di questa lingua anche in situazioni formali, come osservato sin dai tempi della Serenissima, e nella prevalenza di centri abitati di piccole e medie dimensioni, che consentono di conservare il modello linguistico locale. Inoltre dal 2007 il patrimonio linguistico viene tutelato e valorizzato da una legge regionale.\nNella Biblioteca capitolare \u00e8 custodito forse il pi\u00f9 antico testo pervenuto in lingua romanza, il quale rappresenterebbe un possibile atto di nascita del volgare in Italia, anche se non tutti gli studiosi sono concordi: l'indovinello veronese, ritenuto quindi il primo testo scritto in corsiva nuova volgare, redatto da un ignoto copista veronese tra l'VIII secolo e l'inizio del IX in forma d'appunto. Uno dei primi esempi di produzione letteraria in volgare veronese \u00e8 invece costituito da due poemetti in versi alessandrini, il \"De Babilonia civitate infernali\" e il \"De Jerusalemi celesti\", composti da un frate francescano detto Giacomino da Verona, mentre pi\u00f9 recenti sono le poesie in dialetto di Berto Barbarani.\nCultura.\nL'aretino Giorgio Vasari scrisse nel suo trattato \"Le vite de' pi\u00f9 eccellenti pittori, scultori e architettori\" che \u00abs\u00ec come \u00e8 vero che la citt\u00e0 di Verona, per sito, costumi et altre parti, \u00e8 molto simile a Firenze, cos\u00ec \u00e8 vero che in essa, come in questa, sono fioriti sempre bellissimi ingegni in tutte le professioni pi\u00f9 rare e lodevoli\u00bb: la citt\u00e0 veneta venne quindi vista dal Vasari come citt\u00e0 simile alla sua Firenze dal punto di vista geografico, in quanto ambedue poste tra collina e pianura, urbanistico, entrambe sono infatti divise in due da un fiume, ma soprattutto per costumi, fioritura artistica e vivacit\u00e0 intellettuale. Egli vide nella citt\u00e0, romanica, gotica, ma anche classica e monumentale, il contraltare all'egemonia veneziana, ed effettivamente notevoli sono le differenze tra Verona e Venezia nonostante il dominio di quest'ultima sia durato nella citt\u00e0 scaligera per ben quattro secoli: l'arte e l'architettura veneziana fanno pensare all'Oriente ortodosso, a delle origini bizantine e quindi greche, mentre Verona, distante solamente un centinaio di chilometri, colpisce per le mastodontiche chiese romaniche e gotiche, espressione di un'arte occidentale.\nA Verona lavorarono nei secoli numerosi artisti, veronesi e non. Nel XII secolo lo scultore romanico Niccol\u00f2 port\u00f2 nella citt\u00e0 una nuova arte, occidentale e romanza: \u00e8 in questo periodo che si sviluppa la Verona romanica, mentre sotto la signoria scaligera la citt\u00e0 svilupp\u00f2 e mantenne a lungo un aspetto gotico e araldico, con uno stile che raggiunse la massima espressione nel Castelvecchio (e soprattutto nel suo monumentale ponte) e nelle arche scaligere. La civilt\u00e0 pittorica veronese vide dal Trecento attivi artisti come l'Altichiero e, nel Quattrocento, personalit\u00e0 come Stefano da Zevio e il Pisanello, uno dei massimi esponenti italiani del Gotico internazionale. Pi\u00f9 tardi, durante il Rinascimento, lavorarono Domenico Morone e il figlio Francesco, oltre all'eclettico Giovan Francesco Caroto e Girolamo dai Libri. L'arte veronese mantenne costantemente delle peculiarit\u00e0 che la rendono riconoscibile dall'arte portata da Venezia nei domini di Terraferma, grazie all'opera di artisti come il Veronese, Giambattista Tiepolo, Alessandro Turchi, e pi\u00f9 tardi Giambettino Cignaroli e Angelo Dall'Oca Bianca, tanto che \u00e8 lecito parlare di una \"scuola veronese\".\nLuoghi shakespeariani.\n\u00c8 anche grazie a William Shakespeare se Verona \u00e8 una citt\u00e0 ampiamente conosciuta nel mondo: egli non la visit\u00f2 mai, ma la conobbe attraverso gli scritti di Luigi da Porto e Matteo Bandello che lo ispirarono per la sua opera pi\u00f9 famosa, la tragedia di \"Romeo e Giulietta\". Gi\u00e0 il famoso poeta George Byron attesta l'importanza del ruolo avuto da William Shakespeare nel plasmare la fama della citt\u00e0 nel mondo. Nelle sue lettere il poeta sottolineava come i veronesi sostenessero con ostinazione l'autenticit\u00e0 della storia di Romeo e Giulietta, d'altronde la rivendicazione della veridicit\u00e0 della leggenda e l'identificazione dei luoghi dove la vicenda erano cominciate gi\u00e0 molto tempo prima: il primo luogo a essere \"riscoperto\" fu la tomba dei due amanti, identificato nel Cinquecento in un sepolcro vuoto in marmo rosso veronese, nei pressi di un convento. Furono molti coloro che resero omaggio ai due amanti in questo luogo, tra cui Madame de Sta\u00ebl, Maria Luisa d'Austria, Heinrich Heine, Charles Dickens e lo stesso George Byron. Le tomba venne pi\u00f9 volte spostata in modo da trovare un luogo che potesse valorizzarla, la sua sistemazione definitiva si ebbe quindi nel 1937 grazie all'opera del direttore dei musei civici Antonio Avena: essa venne traslata in ambienti sotterranei rivisitati in chiave gotica e scenografica.\nContemporaneamente vi fu la sistemazione della casa di Giulietta, identificata in una casa medievale dotata dello stemma di un cappello, dimora della famiglia Capuleti, che Charles Dickens descrive nelle \"Pictures from Italy\" come un \u00abmiserabile alberguccio\u00bb. In effetti a seguito dei rimaneggiamenti sette-ottocenteschi risultava essere diventata una casa popolare a ringhiera, anche se la stretta facciata in cotto evocava il Medioevo. Cos\u00ec Antonio Avena fece impiego di materiale di spoglio nei lavori di restauro e and\u00f2 a inserire un nuovo balcone costituito da un lastrone di marmo che si trovava in stato di abbandono nel cortile del Castelvecchio. Tale opera fece diventare la casa di Giulietta nuova immagine simbolo di Verona, insieme all'Arena.\nL'ultimo luogo in ordine cronologico a essere riconosciuto \u00e8 la casa di Romeo, la quale mostra intatta la sua natura e aspetto di casa fortificata; essa appartenne ai Nogarola, amici fidati dei Della Scala, e si trova accanto alle arche scaligere, dove riposa anche Bartolomeo I della Scala, sotto il cui dominio si sarebbe svolta la vicenda secondo Luigi da Porto. Pi\u00f9 che i singoli luoghi legati alla tragedia, \u00e8 per\u00f2 l'idea della folcloristica Verona medievale in cui si sarebbe svolta la vicenda di cui si sono innamorati turisti, spettatori e lettori.\nLe due famiglie protagoniste della tragedia shakespeariana effettivamente furono presenti sulla scena cittadina in epoca scaligera. In particolare i Montecchi furono importanti mercanti veronesi, coinvolti in lotte sanguinose per il controllo del potere a Verona nella fazione ghibellina, tanto da essere stati banditi dalla citt\u00e0 dopo aver partecipato a una congiura insieme a Federico della Scala contro Cangrande. Si ha invece conoscenza della presenza dei Capuleti fino agli anni della permanenza di Dante a Verona, nella casa di Giulietta, dove la loro presenza \u00e8 testimoniata dallo stemma del cappello sulla chiave di volta dell'arco nel cortile dell'edificio. Lo stesso Dante documenta la rivalit\u00e0 tra Montecchi e Capuleti (o meglio Cappelletti) nella Divina Commedia.\nIstruzione.\nScuole.\nTra le numerose scuole presenti sul territorio comunale meritano particolare menzione il liceo ginnasio statale Scipione Maffei, l'educandato statale agli Angeli e il liceo scientifico statale Angelo Messedaglia. Il primo, ospitato nell'ex convento domenicano della basilica di Santa Anastasia, \u00e8 il pi\u00f9 antico liceo d'Italia in attivit\u00e0 essendo stato fondato per decreto napoleonico il 18 dicembre 1804. Il secondo, ospitato in quello che era un convento di suore benedettine, \u00e8 una delle pi\u00f9 antiche istituzioni cittadine, fondata da Napoleone Bonaparte in persona nel 1812. L'ultimo, infine, \u00e8 stato istituito nel 1923 in seguito alla riforma Gentile, rimanendo a lungo l'unico liceo scientifico di tutta la provincia di Verona.\nUniversit\u00e0, accademie, biblioteche.\nUna prima forma di universit\u00e0 a Verona nasce nell'825 quando Lotario, con il capitolario di Olona, fonda un istituto superiore di cultura che accoglieva studenti veronesi, mantovani e trentini, tuttavia solo nel 1339 papa Benedetto XII concesse alla citt\u00e0, tramite bolla papale, i privilegi universitari, e quindi la fondazione di una scuola universitaria. Nel 1440 vennero istituite le Scuole Accolitali presso il Duomo, una scuola di musica e lettere per il clero, a cui si affiancarono poi l'Accademia Filarmonica e l'Accademia degli Incatenati, le quali fecero della citt\u00e0 una capitale della musica europea del Cinquecento.\nLa moderna Universit\u00e0 di Verona nasce invece il 10 gennaio 1959 con il nome di \"Libera Universit\u00e0 di Economia e Commercio\"; grazie alla fusione con l'ateneo patavino si aggiunsero un corso in lingue e letterature straniere, la facolt\u00e0 di magistero e la facolt\u00e0 di medicina. Nel 1982 l'Universit\u00e0 di Verona divenne nuovamente un organismo autonomo, ampliando nel corso degli anni l'offerta formativa fino a includere le scuole economiche, giuridiche, in formazione, filosofia e servizio sociale, in lettere, arti e comunicazione, in lingue e letterature straniere, in medicina e chirurgia, in scienze motorie, e in scienze e ingegneria, configurandosi cos\u00ec come terzo polo universitario del Veneto, dopo Padova e Venezia.\nTra le pi\u00f9 importanti istituzioni cittadine vi \u00e8 la Biblioteca capitolare, una delle pi\u00f9 antiche e note istituzioni e biblioteche ecclesiastiche del mondo, famosa in quanto vi hanno studiato illustri personaggi e in quanto possiede manoscritti di grande importanza, tra cui il Codice di Ursicino, che venne prodotto nella biblioteca nel 517 (rendendola la pi\u00f9 antica biblioteca al mondo in funzione) e l'Indovinello veronese, che rappresenterebbe un possibile atto di nascita del volgare in Italia. Nel Settecento furono invece istituite la Biblioteca civica, l'Accademia di agricoltura scienze e lettere, con il compito di dare slancio all'economia veronese, e l'Accademia di pittura, fondata da Giambettino Cignaroli e poi a lui dedicata, mentre nel secolo successivo fu costituita la Societ\u00e0 letteraria, importante centro di cultura e luogo di convegni.\nMusei.\nLa forte identit\u00e0 culturale di Verona si \u00e8 tradotta nell'impegno di numerosi personaggi che con la loro impronta sono andati a determinare la configurazione museale odierna di Verona. Di grande importanza fu per esempio Scipione Maffei, che nel Settecento diede l'avvio alla museologia europea con la sua raccolta di lapidi ed epigrafi che furono poi sistemate nel museo che prende il suo nome, il museo lapidario maffeiano, situato a lato del teatro Filarmonico.\nAltro importante personaggio fu Antonio Avena, direttore dei musei civici, che si prodig\u00f2 nell'acquisizione del teatro romano e quindi all'istituzione dell'omonimo museo, nella sistemazione di Castelvecchio, in cui prepar\u00f2 il primo allestimento museale, nella sistemazione della casa di Giulietta, nell'acquisizione di palazzo Emilei Forti, in cui trov\u00f2 posto la galleria d'arte moderna Achille Forti (successivamente spostata nel palazzo della Ragione), e nell'istituzione del museo degli affreschi Giovanni Battista Cavalcaselle. Di primaria importanza il museo di Castelvecchio che subito divenne punto di riferimento nel sistema museale di Verona, in particolare dopo il recupero realizzato dal famoso architetto Carlo Scarpa in collaborazione con il direttore Licisco Magagnato, dalla cui collaborazione nacque una delle pi\u00f9 pregevoli e conosciute realizzazioni museografiche del secondo dopoguerra. Un rilievo particolare ha assunto Verona anche per quanto riguarda le raccolte naturalistiche, infatti \u00e8 l'unica citt\u00e0 europea a poter vantare una tradizione ininterrotta in tale ambito fin dal Cinquecento, quando furono raccolte varie collezioni private nel primo museo a carattere naturalistico che si conosca, poi confluite nel museo civico di storia naturale.\nVi sono poi il museo Miniscalchi-Erizzo, un palazzo-museo donato al Comune dall'omonima famiglia nobile veronese, in cui sono esposti collezioni e oggetti di interesse storico, archeologico e artistico, il centro internazionale di fotografia Scavi Scaligeri, il museo africano, il museo canonicale e il museo ferroviario di Porta Vescovo.\nNel febbraio 2022 \u00e8 stato inaugurato il Museo archeologico nazionale di Verona, con sede negli spazi della ex caserma asburgica.\nMedia.\nIl quotidiano storico di Verona \u00e8 \"L'Arena\", fondato il 12 ottobre 1866 a pochi giorni dall'annessione del Veneto al Regno d'Italia; nato inizialmente come espressione dei circoli politici cittadini che avevano vissuto in clandestinit\u00e0 durante il dominio austriaco, si \u00e8 evoluto nel corso degli anni seguendo in modo approfondito le vicende della citt\u00e0 e diventando cos\u00ec punto di riferimento dei veronesi. \"Verona Fedele\" \u00e8 invece il settimanale edito della Diocesi di Verona, fondato nel 1872 e rinato nel 1946 dopo che la sua stampa era stata interrotta alla fine della prima guerra mondiale. A Verona viene inoltre pubblicata la rivista \"Nigrizia\", nata nel 1883 con lo scopo di diffondere i testi di Daniele Comboni, primo vescovo di Khartum, anche se ben presto allarg\u00f2 il campo di interesse alla realt\u00e0 sociopolitica, economica, culturale e religiosa di tutta l'Africa.\nRadio Verona \u00e8 stata la prima emittente radiofonica a nascere nella provincia di Verona, nel 1975; si contraddistingue per l'attenzione alla cronaca e attualit\u00e0 e per le radiocronache in diretta delle partite dell'Hellas Verona. Gi\u00e0 l'anno successivo venne inoltre fondata Radio Adige, che per\u00f2 chiuse le trasmissioni via etere nel 2017 per andare in onda esclusivamente sul web. Sempre due sono anche le emittenti televisive: Telenuovo, prima emittente veneta per ascolti, nata a Verona nel 1979, dal 1984 fa debutto il primo telegiornale e da quel momento l'informazione giornalistica diviene uno dei cardini del canale; nello stesso anno nasce anche TeleArena, particolarmente impegnata nell'informazione locale e sportiva.\nEventi.\nIl pi\u00f9 celebre evento che si tiene nella citt\u00e0 scaligera \u00e8 il festival lirico areniano, le cui stagioni si svolgono ininterrottamente dal 1913 all'interno dell'anfiteatro romano, che con i suoi 30 000 posti si trasforma nel pi\u00f9 grande teatro lirico all'aperto al mondo; lo stesso diviene anche tappa, nelle stagioni primaverili e autunnali, di molti cantanti e musicisti internazionali. Durante la stagione estiva il teatro romano ospita invece l'estate teatrale veronese, che da 1948 propone spettacoli di prosa, con i testi pi\u00f9 noti e controversi di William Shakespeare, danza e musica, in particolare jazz.\nNel 1969 nasce invece la Settimana Cinematografica Internazionale, che dal 1996 si trasforma in Schermi d'amore, un festival cinematografico del cinema sentimentale e melodrammatico, che quindi prosegue il filone della tematica amorosa in naturale continuit\u00e0 con l'immaginario collettivo che vede la citt\u00e0 sede della romantica vicenda di \"Romeo e Giulietta\", e quello del melodramma come ramo che trova la sua origine nel centenario festival areniano. Da 1981 si tiene anche il festival di cinema africano, organizzato dalla rivista \"Nigrizia\" e dal centro missionario per dare un'immagine critica dell'Africa attraverso le storie e le immagini raccontate dagli africani stessi con l'ottica di conoscerne meglio i popoli e le loro culture.\nTra le varie manifestazioni podistiche, particolarmente degno di nota \u00e8 il palio del drappo verde, istituito nel 1208 come corsa di velocit\u00e0 a piedi e a cavallo per festeggiare la vittoria di Ezzelino II da Romano contro i guelfi, citato anche nella Divina Commedia di Dante Alighieri. Abolito durante la dominazione napoleonica nel 1796, \u00e8 stato riorganizzato a partire dal 2008 per festeggiare l'ottocentesimo anniversario della corsa.\nPi\u00f9 recente \u00e8 invece Tocat\u00ec, organizzato dall'Associazione Giochi Antichi per le strade e piazze della citt\u00e0, punto di riferimento mondiale per tutti gli appassionati di gioco tradizionale che ha come obiettivo la valorizzazione del patrimonio della cultura tradizionale a partire dal gioco, ma comprendente anche espressioni come la musica e la danza tradizionali.\nGeografia antropica.\nUrbanistica.\nA seguito della romanizzazione della Gallia Transpadana nella primavera del 49 a.C., il villaggio che era sorto lungo le pendici del colle San Pietro in epoca preistorica non era pi\u00f9 sufficiente n\u00e9 per consentire il futuro sviluppo dell'abitato n\u00e9 per una sua ordinata pianificazione. Il centro abitato venne quindi spostato sull'altra sponda del fiume Adige, dove i suoi ampi meandri formano una sorta di penisola naturale, valida difesa da possibili attacchi. In questo modo fu inoltre possibile realizzare due soli tratti di cortina muraria lungo il lato meridionale della citt\u00e0, l'unico che non erano difeso naturalmente dal fiume. L'impianto di nuova fondazione della citt\u00e0, tipico dell'urbanistica romana, previde la realizzazione di una maglia di strade che si incrociavano ad angolo retto, formando isolati quadrati di 74 x 76,5 metri, struttura che si \u00e8 mantenuta inalterata nei secoli e che risulta perfettamente leggibile. Le vie principali della citt\u00e0, quindi il decumano massimo, che corrispondeva al proseguimento della via Postumia, e il cardine massimo, confluivano nell'area del foro veronese, il quale nel corso del tempo si trasform\u00f2 divenendo l'attuale piazza delle Erbe.\nPiazze Erbe e gli spazi contigui in et\u00e0 medievale e moderna rimasero centro della vita politica ed economica cittadina nonostante la graduale espansione della citt\u00e0 verso Sud fino all'Adigetto e verso Est oltre l'Adige, dove si svilupp\u00f2 il quartiere di Veronetta. Nonostante la crescita della citt\u00e0 le difese di epoca romana rimasero sostanzialmente immutate fino all'epoca pre-comunale, quando la necessit\u00e0 di dotare di solida difesa le porzioni di citt\u00e0 sorte fuori dal recinto romano portarono nel XII secolo alla realizzazione della cerchia di mura comunali. Nel XIV secolo Cangrande della Scala fece edificare un'ulteriore recinto difensivo, le mura scaligere, le quali abbracciarono una porzione ancora pi\u00f9 ampia di territorio, compreso il quartiere di San Zeno e quella che poi divenne la Cittadella viscontea.\nDurante il governo veneziano una parte delle mura scaligere furono pesantemente ristrutturate e trasformate in una vera e propria cinta bastionata alla moderna. Fondamentale fu l'apporto dell'architetto veronese Michele Sanmicheli, il cui progetto fu anche e soprattutto occasione di rinnovamento urbanistico: egli assecond\u00f2 la spinta dell'organismo urbano verso Sud organizzando un nuovo asse viario monumentale, lo stradone di Porta Nuova, che dalla nuova porta sanmicheliana conduceva, attraverso i portoni della Bra, a piazza Bra e all'anfiteatro romano. Il successivo periodo di dominio austriaco porto novit\u00e0 soprattutto dal punto di vista militare, con la ristrutturazione di mura e bastioni della cinta magistrale che assunse il suo assetto definitivo, rimasto invariato, e la creazione di un campo trincerato militare.\nAll'inizio del Novecento la citt\u00e0 registr\u00f2 un notevole incremento demografico a causa del trasferimento di popolazione dai centri minori e dalle campagne, ci\u00f2 determin\u00f2 la necessit\u00e0 di realizzare nuovi quartieri al di fuori della cinta militare magistrale: per consentire quindi l'espansione della citt\u00e0, nel 1910 venne emanato un decreto che annull\u00f2 la servit\u00f9 militare e il divieto di edificazione nella cosiddetta \"Spian\u00e0\", la grande area posta fuori dalle mura e parte del sistema difensivo cittadino. Si poterono cos\u00ec predisporre i primi piani d'ampliamento: a est ci furono i primi interventi di ampliamento nei quartieri di Borgo Venezia e Porto San Pancrazio mentre a Sud, dove erano gi\u00e0 presenti alcune industrie nate durante la prima industrializzazione veronese, cominciarono a sorgere i quartieri operai di Borgo Roma, Basso Acquar e Tombetta. Dopo la prima guerra mondiale, invece, presero forma i quartieri di Borgo Trento, Borgo Milano e Valdonega.\nDopo la seconda guerra mondiale Verona, che era stata una delle citt\u00e0 pi\u00f9 colpite dai bombardamenti, venne inclusa tra i comuni che dovevano adottare un Piano di Ricostruzione. Il piano venne adottato gi\u00e0 nell'ottobre 1946 e riguard\u00f2 in particolar modo la ricostruzione del centro storico e lo spostamento a Sud delle funzioni fieristiche e agricolo-industriali, che portarono alla fondazione accanto ai Mercati generali della nuova Fiera di Verona, del Mercato ortofrutticolo e dell'ampliamento della Manifattura tabacchi.\nSuddivisioni amministrative.\nAmministrativamente il territorio comunale \u00e8 ripartito in otto circoscrizioni amministrative. A fini toponomastici e statistici sono suddivise a loro volta in ventitr\u00e9 quartieri, ulteriormente ripartiti in zone omogenee (tra parentesi):\nCircoscrizione 1 Centro storico\nCircoscrizione 2 Nord-ovest\nCircoscrizione 3 Ovest\nCircoscrizione 4 Sud-ovest\nCircoscrizione 5 Sud\nCircoscrizione 6 Est\nCircoscrizione 7 Sud-est\nCircoscrizione 8 Nord-est\nEconomia.\nL'economia scaligera \u00e8 caratterizzata da una polisettorialit\u00e0 spinta, con le imprese che si dividono quasi equamente tra agricoltura, industria, costruzioni, settore turistico, commercio e servizi, raggiungendo posizioni di leadership in diversi campi: nel settore agricolo, essendo la provincia veronese la prima in Italia per l'esportazione di vino e ortofrutta; nel manifatturiero, in particolare nei segmenti dell'industria alimentare, dei macchinari e termomeccanica, dell'estrazione e lavorazione del marmo, e della moda; infine nel settore ricettivo, essendo la quinta provincia italiana per presenze turistiche.\nIn particolare il settore agricolo \u00e8 una risorsa fondamentale per il territorio, con produzioni tipiche protette da marchi di origine e tutela, con un importante indotto a livello di ristorazione e di turismo enogastronomico. A questo settore si collega anche quello industriale dell'agroalimentare, che \u00e8 divenuto nel tempo uno dei settori pi\u00f9 importanti per l'economica veronese, con numerose eccellenze: il vino (si citano in particolare i prodotti DOCG Amarone della Valpolicella, Recioto della Valpolicella e di Soave, il Soave superiore e il Bardolino superiore), i prodotti lattiero-caseari, il settore dolciario, la produzione di alimenti conservati, la lavorazione della carne e la produzione di mangimi per l'alimentazione animale. Altre attivit\u00e0 particolarmente dinamiche sono quelle alberghiere e della ristorazione, collegate alla vivacit\u00e0 del turismo, un settore che gioca un ruolo di assoluta importanza: insieme al turismo lacustre sul Garda, che attira ogni anno milioni di turisti, e il turismo culturale, legato a Verona citt\u00e0 d'arte, al festival lirico areniano e all'estate teatrale veronese, convivono il turismo montano del Baldo e della Lessinia, quello enogastronomico della Valpolicella e delle Valli Grandi Veronesi, oltre a quello d'affari e congressuale, legato in particolare alle manifestazioni che si tengono presso Veronafiere.\nLa posizione particolarmente favorevole, anzi strategica, in cui si trova Verona, ha favorito il suo inserimento in importanti vie di comunicazione stradali, ferroviarie e aeree, e quindi la nascita di uno dei pi\u00f9 importanti centri europei intermodali di trasporti, il Quadrante Europa, generando cos\u00ec le condizioni ideali per fare di Verona un importante punto di riferimento nell'ambito dei flussi internazionali di interscambi sia economici che culturali. A livello di scambi, Paese di riferimento \u00e8 la Germania, di gran lunga il principale partner commerciale veronese sia per quanto riguarda le esportazioni che per le importazioni, tanto che proprio a Verona hanno basato le loro sedi alcune realt\u00e0 imprenditoriali tedesche di grande rilievo, in particolare Volkswagen Group, MAN e Lidl.\nSebbene l'economia veronese sia in larga parte costituita da piccole e medie imprese, vi hanno sede anche grandi aziende tra cui AIA, che insieme a Negroni e Mangimi Veronesi fanno parte del Gruppo Veronesi, Bauli, Pastificio Rana e Vicenzi, tutte nel settore alimentare; quindi il Gruppo Calzedonia, di cui fanno parte anche Intimissimi e Tezenis, e Fedrigoni, industria cartiera attiva dal 1717; nel settore bancario e assicurativo, invece, posizione di grande importanza assumono Banco BPM, le cui filiali locali fanno capo a Banca Popolare di Verona, Fondazione Cariverona, incorporata in UniCredit ma che prosegue la propria attivit\u00e0 di utilit\u00e0 sociale, e Cattolica Assicurazioni.\nInfrastrutture e trasporti.\nStrade.\nVerona si colloca in una posizione geografica strategica, allo sbocco in pianura della valle dell'Adige e quindi lungo il percorso che attraverso i passi alpini, in particolare il Brennero, conduce a Nord. La realizzazione della \"via Postumia\" tra Genova e Aquileia nel 148 a.C. diede una spinta notevole alla crescita dell'abitato, tanto che quando la citt\u00e0 divenne un municipio romano l'asse stradale fu utilizzato come asse generatore della nuova maglia di isolati. Successivamente furono realizzate altre due strade, la \"via Gallica\", che collegava Torino a Grado, e la \"via Claudia Augusta\", che collegava la Rezia a Ostiglia tramite una diramazione meridionale definita \"vicus Veronensium\".\nNegli anni sessanta del Novecento, a seguito della motorizzazione di massa, furono realizzate due nuove importanti arterie autostradali che si intersecano a Verona: l'autostrada A4 Serenissima che collega Torino a Trieste, con uscite a Verona Est e Verona Sud, e l'autostrada A22 del Brennero che collega Modena e la A1 con l'Austria e la Germania, con uscita a Verona Nord. La citt\u00e0, servita da un sistema di tangenziali, nello specifico la tangenziale Ovest, Sud ed Est, \u00e8 inoltre raggiunta dalla strada statale 434 Transpolesana che la collega con Rovigo, dalla ex strada statale 11 Padana Superiore che collega Torino a Venezia, dalla ex strada statale 12 dell'Abetone e del Brennero che collega Pisa al passo del Brennero e dalla ex strada statale 62 della Cisa che collega Verona a Sarzana.\nFerrovie e mobilit\u00e0 extraurbana.\nA cavallo tra Ottocento e Novecento il rapido sviluppo della tecnologia ferroviaria e il successo del sistema port\u00f2 alla realizzazione di una rete di trasporto che investiva la citt\u00e0 scaligera del ruolo di nodo, afferendovi infatti dal 1857 la ferrovia Milano-Venezia, dal 1867 la ferrovia del Brennero, dal 1874 la ferrovia Verona-Mantova-Modena, dal 1877 la ferrovia Verona-Rovigo e dal 1924 la ferrovia Bologna-Verona. Inoltre fra il 1889 e il 1959 era attiva la ferrovia Verona-Caprino-Garda, che aveva capolinea alla dismessa stazione di porta San Giorgio. Tra le stazioni ferroviarie presenti vi sono quella di Verona Porta Nuova, principale impianto passeggeri della citt\u00e0 e tra i maggiori d'Italia, quella di Verona Porta Vescovo, presso la quale sorge un importante impianto di manutenzione, e due stazioni passeggeri fuori servizio, Verona Parona e Verona Ca' di David. Il traffico ferroviario merci invece si dirige presso il Quadrante Europa, che funge da interporto per il trasporto merci stradale, ferroviario e aereo.\nVerona in passato fu inoltre al centro di un vasto sistema di tranvie extraurbane: dall'area di Porta Nuova originava la tranvia Verona-Albaredo-Coriano in servizio fra il 1898 e il 1925, interessata da un esperimento di trasporto integrato che prevedeva la costruzione di un grande porto fluviale sull'Adige presso Albaredo; presso la stazione di Porta Vescovo trovava invece capolinea un sistema metrotranviario che aveva nella tranvia Verona-Caldiero-San Bonifacio, che fu in esercizio fra il 1881 e il 1958, il tronco principale da cui si diramavano altre tratte verso Tregnago, San Giovanni Ilarione e Cologna Veneta, oltre a un tratto secondario rappresentato dalla tranvia Verona-Grezzana che fra il 1922 e il 1958 fece da forte volano per l'economia della Valpantena. Successivamente queste tranvie vennero rimpiazzate da linee filoviarie extra-urbane, il cui servizio si protrasse fino agli anni ottanta, oppure dismesse.\nMobilit\u00e0 urbana.\nIl servizio di trasporto pubblico dal 1884 al 1951 si bas\u00f2 su una rete tranviaria urbana che veniva inizialmente percorsa da tram trainati da cavalli, sostituiti nel 1908 dai primi mezzi elettrici, che diedero la possibilit\u00e0 ai cittadini di usufruire di un trasporto pubblico pi\u00f9 efficiente e in linea con i tempi. La rete si componeva di tre linee, di cui la principale collegava le due stazioni ferroviarie della citt\u00e0, Verona Porta Nuova e Verona Porta Vescovo, mentre altre due linee collegavano il centro con porta San Zeno, in direzione Borgo Milano, e porta San Giorgio, in direzione Borgo Trento, che erano nuove zone di forte espansione edilizia della citt\u00e0. Dal 1937 si attu\u00f2 la riconversione della linee tranviarie e si and\u00f2 cos\u00ec a costituire una nuova rete filoviaria in loro sostituzione; l'esercizio delle linee filoviarie termin\u00f2 per\u00f2 nel 1975, quando vennero a loro volta sostituite da un servizio di autobus di linea.\nDal 2007 la mobilit\u00e0 urbana ed extraurbana di Verona \u00e8 svolta con autoservizi gestiti dall'Azienda Trasporti Verona, anche se \u00e8 in fase di costruzione una nuova rete di filobus composta da quattro linee per un totale di quasi 24\u00a0km, che dovrebbe essere completata entro il 2022. Completa il sistema di trasporti cittadino la funicolare di Castel San Pietro, che \u00e8 stata progettata e realizzata tra il 1938 e il 1941 con lo scopo di collegare l'omonimo castello, dove si trovava l'Accademia di Belle Arti Cignaroli, al centro cittadino. La funicolare rimase in funzione fino al 1944, dopodich\u00e9 segu\u00ec un lungo periodo di chiusura terminato nel 2017. La nuova soluzione adottata ha previsto il recupero delle stazioni esistenti e l'installazione di un moderno ascensore inclinato panoramico.\nAeroporti.\nLa realizzazione dell'aeroporto di Verona-Villafranca, principale aerostazione del territorio, ebbe inizio nel 1954 quando in base agli accordi NATO venne definitivamente dismesso il vicino aeroporto militare di Ganfardine, gi\u00e0 bombardato dagli Alleati sul finire della seconda guerra mondiale e ulteriormente danneggiato dai tedeschi in fuga, e costruito un nuovo campo di aviazione militare, spostato per ragioni tecniche e per una migliore funzionalit\u00e0 al confine tra i comuni di Sommacampagna, Villafranca e Verona. A partire dal 1958 si cominciarono a operare pionieristici voli charter e cargo diretti verso alcuni Stati dell'Europa settentrionale per arrivare nel 1961 all'inaugurazione dei primi voli di linea verso Roma, grazie all'interessamento del sindaco Giorgio Zanotto. Con l'intensificarsi del traffico nel 1973 si decise di realizzare strutture pi\u00f9 adeguate, portando cos\u00ec alla nascita di una vera e propria aerostazione civile che nel tempo fu oggetto di diverse ristrutturazione fino a quella principale del 1990, che port\u00f2 al raddoppio degli spazi a disposizione.\nA Nord del territorio comunale si trova invece l'aeroporto di Verona-Boscomantico, che cominci\u00f2 a operare dal 1911 come base militare per dirigibili e utilizzato per manifestazioni e voli turistici.\nAmministrazione.\nLa storia amministrativa del comune di Verona dall'istituzione della Repubblica Italiana ad oggi pu\u00f2 essere suddivisa in due fasi: per i primi quarant'anni si sono succeduti esclusivamente sindaci della Democrazia Cristiana, mentre dal 1994 in avanti la citt\u00e0 \u00e8 stata amministrata prevalentemente da esponenti di centro-destra.\nGemellaggi.\nVerona \u00e8 gemellata con le seguenti citt\u00e0:"}
{"id": "2951762", "revid": "276327", "url": "https://it.wikipedia.org/wiki?curid=2951762", "title": "Pentametri dattilici", "text": ""}
{"id": "2951764", "revid": "276327", "url": "https://it.wikipedia.org/wiki?curid=2951764", "title": "Tetrametri trocaici", "text": ""}
{"id": "2951765", "revid": "834", "url": "https://it.wikipedia.org/wiki?curid=2951765", "title": "Silent Majority", "text": "Silent Majority \u00e8 un personaggio immaginario dell'Universo DC. Comparve per la prima volta in \"Batman and The Outsiders Annual\" n. 1 (1984), come parte del gruppo di supereroi finanziato dal governo noto come Force of July.\nBiografia del personaggio.\nIl nome e la storia di Silent Majority non furono mai svelati, meno che mai dal taciturno eroe. Come membro della squadra di supereroi finanziata dal governo nota come la Force of July, Majority combatt\u00e9 contro elementi percepiti come \"sovversivi\". Questo li condusse, almeno all'inizio, ad essere in conflitto con gli Outsiders originali, anche se le due squadre col tempo divennero involontariamente alleate.\nSilent Majority comparve in \"Outsders Special\" (1987). Investigando su un misterioso primo Ministro della Markovia, un piccolo gruppo di membri degli Outsiders e della Infinity, Inc. seguirono una pista che li condussero al quartier generale della Force of July, situata sulla costa immobiliare della California di Abraham Lyncoln Carlyle. Majority sconfisse Nuklon in battaglia, mentre i suoi colleghi sconfissero gli altri eroi. La storia continu\u00f2 poi nello special corrispondente della Infinity, Inc..\nMorti.\nMajority e la Force of July ricomparvero in \"Suicide Squad\" n. 27, nella storia dedicata alla Janus Directive. Kobra, un terrorista internazionale, manipol\u00f2 la Squad, causando cos\u00ec una battaglia tra le due squadre dove i Force furono trattati da traditori. Nella battaglia, Mayflower e Sparkler rimasero uccisi. Silent Majority si un\u00ec poi alle stesse persone che uccisero i suoi amici al fine di salvare una grossa porzione della Terra dall'essere annientata dall'arma finale di Kobra su una base spaziale. Majority ruppe il pannello di controllo di quest'arma, cautamente maneggiata da Valland. Maority si moltiplic\u00f2 per battersi contro questi, ma Valland riusc\u00ec ad uccidere ogni sua copia (\"Suicide Squad\" n. 30).\nUna rinnovata Force of July, ora soprannominata \"Freedom's Ring\", ritorn\u00f2 nella serie \"Crisis Aftermath: The Battle for Bl\u00fcdhaven\" di Jimmy Palmiotti, Justin Gray e Dan Jurgens, con Silent Majority nel gruppo. Se riusc\u00ec a sopravvivere, o se \u00e8 un nuovo supereroe rimane sconosciuto, dato che fu ucciso dalla Nuclear Legion prima che si potesse scoprire.\nPoteri e abilit\u00e0.\nSilent Majority pu\u00f2 creare duplicati identici di s\u00e9 stesso, che possono essere controllati dall'originale. Ogni duplicato possiede la forza e la resistenza di un normale essere umano."}
{"id": "2951767", "revid": "599013", "url": "https://it.wikipedia.org/wiki?curid=2951767", "title": "Soli/Un bacio \u00e8 troppo poco", "text": "Soli/Un bacio \u00e8 troppo poco \u00e8 il 69\u00b0 singolo di Mina, pubblicato ad aprile del 1965 su vinile a 45 giri dall'etichetta Ri-Fi.\nIl disco.\nLa copertina \u00e8 la stessa del 45 giri di \"Se piangi se ridi\", ma con grafica (sempre di Romano Vitale) e colori differenti.\nEsiste anche in versione esclusiva per jukebox, la cui vendita \u00e8 vietata al pubblico.\nIl singolo arriva alla decima posizione in hit-parade con diverse settimane di permanenza; nella classifica annuale delle vendite sar\u00e0 46\u00b0.\nContiene due dei tanti brani della fortunata collaborazione Mina - Bruno Canfora, qui in veste di autore, arrangiatore e direttore della sua orchestra. Il Maestro Canfora sar\u00e0 il direttore musicale in tutti gli spettacoli televisivi anni sessanta con Mina, che contribuiranno ad affermarla incontrastata primadonna delle trasmissioni Rai del sabato sera.\nEntrambi sono stati filmati per gli spot pubblicitari Barilla utilizzati a Carosello.\n\"Soli\".\nSigla finale del variet\u00e0 tv \"Studio Uno\" 1965, brano firmato anche dagli autori del programma, Castellano e Pipolo. Il video della sigla (durata 1:02) \u00e8 disponibile nel DVD \"Gli anni Rai 1962-1965 Vol. 9\", inserito in un cofanetto monografico pubblicato da Rai Trade e GSU nel 2008.\nNel DVD \"Gli anni Rai 1966-1967 Vol. 7\" dello stesso cofanetto, estratto dall'ultima puntata di \"Studio Uno\" (25 giugno 1966), \u00e8 presente il video con un medley che comprende frammenti di entrambe le canzoni di questo singolo. La fantasia, con i brani \"Rome by Night/Due note/Sabato notte/Brava/Soli/Un bacio \u00e8 troppo poco/Importante \u00e8 avere te/Fortissimo/Tutta la gente del mondo\", \u00e8 contenuta anche nel CD audio \"I miei preferiti (Gli anni Rai)\", pubblicato nel 2014.\nIl brano \u00e8 stato inserito anche nelle raccolte \"Brava!\" (1990), \"Brava Mina 2\" (1999) e \"Tutto Mina. Le origini\" (2006).\nNel 1965 Mina ha inciso questa canzone in lingua turca (titolo Neden yildizlar, testo di Sezen Cumhur \u00d6nal), reperibile nell'antologia \"Mina in the world\" del 2000.\n\"Un bacio \u00e8 troppo poco\".\nLa canzone riscosse un ottimo gradimento da parte del pubblico, tanto da indurre la cantante a riproporla in ben due diverse puntate di \"Studio Uno\". Il video del brano completo (durata 3:50), registrato durante la sesta puntata (20 marzo 1965), si trova nel DVD \"Gli anni Rai 1965-1966 Vol. 8\" del cofanetto citato.\nNonostante il successo non \u00e8 mai stata inserita in un album ufficiale; compare per la prima volta nell'introvabile raccolta su doppio 33 giri \" Mina con voi\" del 1969 e, successivamente, solo in \"Ora o mai pi\u00f9...\" del 2002.\nNel 2010, il pezzo \u00e8 stato inserito nella colonna sonora del film di Nina Di Majo \"Matrimoni e altri disastri\".\nNel 2014, il ritornello \u00e8 stato usato nella canzone di Mondo Marcio \"Un bacio (troppo poco)\" per l'album \"Nella bocca della tigre\"."}
{"id": "2951772", "revid": "767487", "url": "https://it.wikipedia.org/wiki?curid=2951772", "title": "Strategia di una rapina", "text": "Strategia di una rapina (\"Odds Against Tomorrow\") \u00e8 un film del 1959 diretto da Robert Wise, tratto da un romanzo di William McGivern.\nAbraham Polonsky non \u00e8 accreditato come sceneggiatore perch\u00e9 era sulla \"lista nera\" del maccartismo.\nQuesto \u00e8 il primo noir con un protagonista di colore ed \u00e8 anche una delle prime produzioni della casa di produzione di Belafonte.\nTrama.\nL'ex poliziotto Dave Burke, dimessosi dal corpo, decide di rapinare una banca nei pressi di New York. Per riuscire nel colpo ingaggia il disoccupato Earle, la sua fidanzata, e un cantante ridotto in rovina dal gioco. Il colpo riuscir\u00e0 ma le diffidenze dovute alle diverse appartenenze razziali saranno tali da favorire la polizia."}
{"id": "2951773", "revid": "124242809", "url": "https://it.wikipedia.org/wiki?curid=2951773", "title": "Arnate", "text": "Arnate (\"Arn\u00e0a\" nel locale dialetto varesotto) \u00e8 un rione del comune di Gallarate, in provincia di Varese, posto nella zona meridionale della citt\u00e0. Prende il nome dal torrente Arno che lo attraversa.\nFu un comune autonomo della provincia di Milano fino al 1869, anno in cui venne annesso al comune di Gallarate.\nStoria.\nDi antica origine, forse sede di una fara longobarda, Arnate fu nel Medioevo parte del feudo di Gallarate, donato nel 1530 dal duca Francesco II Sforza al poi cardinale Marino Caracciolo, che nel 1564 venne permutato con il feudo di Atripalda nel regno di Napoli, cedendolo a Giacomo Pallavicino Basadonna, alla cui morte senza eredi, fu ceduto da re Filippo II di Spagna a Giacomo Annibale Altemps nel 1578. Nel 1656 il feudo pass\u00f2 ai marchesi Teobaldo e Galeazzo Visconti di Cislago e dal 1716 ai loro discendenti successori, i Castelbarco Visconti, fino all'estinzione del feudalesimo.\nIl comune di Arnate versava al feudatario di Gallarate un censo annuo e imbottato pari a 8 lire, non essendosi mai redento.\nNon vi risiedevano giudici ed era sottoposto al regio vicario del Seprio. Arnate non disponeva di alcun consiglio particolare, ma del consiglio generale, assistito da un giudice, con l'intervento del popolo e di due sindaci eletti; il console veniva scelto con pubblico incanto. I sindaci venivano eletti e permutati da biennio in biennio. \nNel 1786 prese parte alla prima istituzione della Provincia di Gallarate poi Provincia di Varese, abolita per\u00f2 dopo soli cinque anni. Alla proclamazione del Regno d'Italia nel 1805 risultava avere 375 abitanti. Nel 1809 fu soppresso con regio decreto di Napoleone ed annesso a Cardano, per essere poi inglobato a Gallarate nel 1811. Il Comune di Arnate fu quindi ripristinato con il ritorno degli austriaci, e raggiunse il tetto di 723 residenti nel 1853 e 758 cittadini nel 1861. La definitiva soppressione per annessione a Gallarate arriv\u00f2 nel 1869 a seguito del R.D. 24 febbraio 1869, n. 4922, a firma di re Vittorio Emanuele II.\nInfrastrutture e trasporti.\nTra il 1904 e il 1906 Arnate fu servita dalla filovia Gallarate-Samarate.\nFra il 1931 e il 1951 la localit\u00e0 era servita da una diramazione proveniente da Gallarate della tranvia Milano-Gallarate, gestita dalla STIE."}
{"id": "2951775", "revid": "15756", "url": "https://it.wikipedia.org/wiki?curid=2951775", "title": "Alfabetizzazione multimediale", "text": "Alfabetizzazione multimediale \u00e8 un nuovo aspetto dell'alfabetizzazione che attraverso l'utilizzo della tecnologia \u00e8 in grado di ampliare il modo di comunicare delle persone.\nNel contesto moderno, questo termine si riferisce all'abilit\u00e0 nell'utilizzare numerosi media esistenti.\nMultimediale \u00e8 il termine che viene utilizzato per indicare le varie forme di contenuti che vengono utilizzate per veicolare le informazioni.\nMolti dei media fanno gi\u00e0 parte della comunicazione e pubblicazione globale (testi, file audio, animazioni, grafica, interattivit\u00e0).\nIl termine multimediale non si riferisce esclusivamente ai mezzi di comunicazione elettronici, in quanto registrazioni audio e file video vengono, ad esempio, inviati elettronicamente, ma anche a tutti gli altri strumenti con cui si definiscono e si realizzano i processi di mediazione simbolica come per esempio i patrimoni culturali (naturalistici, archeologici, artistici ecc.) che si esprimono attraverso linguaggi e sistemi di segni diversi.\nDefinizione del dibattito.\nI critici del concetto di alfabetizzazione multimediale si chiedono se il termine \u201calfabetizzazione\u201d possa avere un significato pi\u00f9 ampio rispetto alla sua definizione originale, legata alla semplice capacit\u00e0 di leggere e scrivere.\nLa parola Technacy effettivamente pu\u00f2 risultare pi\u00f9 corretta. Altri studiosi sostengono che la \u201cletteratura multimediale\u201d e i concetti legati ad essa non siano affatto nuovi, ma radicati nel cinema, nella radio, nel teatro gi\u00e0 da molti anni.\nL'evoluzione dell'alfabetizzazione multimediale di base negli anni e il suo espandersi in diversi territori fornisce una prospettiva a coloro che cercano di definire cosa sia precisamente la letteratura multimediale.\nC'\u00e8 stato un punto di svolta nella questione inerente alla letteratura multimediale, in coincidenza con la Rivoluzione Industriale.\nLa carta, gli strumenti di scrittura e di stampa divennero pi\u00f9 economici da quel momento.\nAttualmente \u00e8 in corso una \u201crivoluzione\u201d per quanto riguarda lo sviluppo dei nuovi mezzi di comunicazione.\nDiverse persone alfabetizzate puntano ad apprendere competenze in materia di comunicazione multimediale, attraverso l'uso di una variet\u00e0 di strumenti online come blog, social network, condivisione di file video e audio.\nL'impatto di questi mezzi di comunicazione quali internet e l'informatica in generale \u00e8 stato diverso rispetto a quello che ha riguardato i precedenti strumenti multimediali utilizzati nella produzione di film e per la diffusione delle radio.\nQuesti media erano all'avanguardia, ma vi poteva accedere solo un ristretto numero di individui.\nI nuovi media, in particolare quelli descritti come web 2.0, sono strumenti che tendono a coinvolgere attivamente gli utenti.\n\u00c8 in corso un significativo dibattito circa la natura ed il significato di questi nuovi mezzi di comunicazione. Educatori tradizionalisti sosterranno che i media che coinvolgono la stampa continueranno ad essere il fondamento del sapere; al contrario altri studiosi affermano che le nuove forme di comunicazione siano in grado declassare quelle del passato, di conseguenza le scuole dovrebbero fornire insegnamenti che riguardano tutte le forme di letteratura multimediale.\nApprendimento costruttivista e multimediale.\nL'alfabetizzazione multimediale \u00e8 un sottoinsieme della questione riguardante l'uso di ICT (Information and Communication Technology) nelle scuole.\nSe da una parte le persone necessitano di imparare in modo efficace come si usa un computer, dall'altra si dibatte a proposito della natura di questo apprendimento. Alcuni lo vedono come un elenco di capacit\u00e0 tecniche, mentre altri identificano il potere di ICT come la causa del cambiamento nell'apprendimento.\nAvarim e Talmi hanno identificato numerosi gruppi attivi nell'educazione attraverso ICT, inclusi i Technocrats, che vedono l'utilizzo di ICT come un semplice modo di usare nuovi strumenti, e i Reformists, che considerano ICT come l'agente del cambiamento dell'educazione. Il gruppo dei Reformists vede il sempre pi\u00f9 frequente uso di ICT nel metodo d'insegnamento manifestarsi in concomitanza con l'adozione della teoria dell'apprendimento costruttivista. (OECD)\nQuesta teoria si riferisce all'apprendimento cognitivo e al lavoro di Jerome Bruner. Alcuni educatori identificano ICT come il maggior agente nella riforma scolastica. Questa riforma tende all'approccio costruttivista, nel quale si usano termini come: student-centred learning, problem-based learning ed experimental education.\nI sostenitori di ICT ritengono che esso sia un potenziale strumento nell'apprendimento costruttivista, in grado di fornire:\nNonostante ICT fornisca una serie di capacit\u00e0 tecniche, per favorire l'apprendimento costruttivista \u00e8 necessario anche un insegnamento di qualit\u00e0 in grado di sviluppare e sostenere un ambiente che possa motivare e ispirare gli studenti a imparare.\nIl cambiamento della tecnologia digitale.\nDa quando i personal computer e i loro software sono diventati pi\u00f9 potenti, hanno acquisito la capacit\u00e0 non soltanto di registrare e rivedere testi, suoni, immagini fisse, immagini in movimento e gestire individualmente l'interattivit\u00e0, ma anche di sintetizzare tutto questo nella stessa pagina, schermo o proiezione, creando nuove composizioni.\nLa tecnologia del personal computer ha fatto in modo che la creazione multimediale fosse alla portata di tutti gli utenti. Da quando il multimediale \u00e8 diventato la principale forma di comunicazione si \u00e8 dibattuto sull'insegnare l'alfabetizzazione del \u201cleggere\u201d e dello \u201cscrivere\u201d multimediale nelle scuole e negli altri istituti di educazione.\nLo studio dei mass media \u00e8 da tempo parte del programma scolastico in molti sistemi scolastici sia come una materia individuale o molto pi\u00f9 spesso come parte dell'apprendimento generale. Il rapido sviluppo multimediale pu\u00f2 significare il frequente uso nella routine di un gruppo di persone di personal computer, non solo per quanto riguarda la \u201clettura\u201d ma anche la creazione multimediale. Il confine tra mass media e gli utenti sta diventando sempre pi\u00f9 confuso se non del tutto inesistente. Alcuni utenti del web non professionisti hanno gi\u00e0 molta pi\u00f9 audiences della maggior parte delle pubblicazioni commerciali, come ad esempio i pi\u00f9 importanti giornali e stazioni tv. L'improvvisa comparsa di brevi video come mezzo di proiezione e creazione su YouTube ha illustrato la rapidit\u00e0 del cambiamento di quest'area, e il bisogno di imparare nuove forme di apprendimento multimediale.\nAlfabetizzazione multimediale nelle scuole.\nCome segnalato da Will Richardson nel suo libro, \u201cBlogs, wikis, podcasts and other powerful web tools for the classroom\u201d, la vera definizione di cosa significhi essere un'alfabeta sta cambiando in seguito all'esplosione d'informazioni e all'evolversi della tecnologia. Per pi\u00f9 di un secolo, l'alfabetizzazione \u00e8 stata definita come la capacit\u00e0 di saper leggere e scrivere. Mentre queste abilit\u00e0 sono ancora componenti necessarie nell'alfabetizzazione, sono state per\u00f2 riconosciute insufficienti dagli educatori.\nGli educatori oggi si focalizzano su un paradigma che \u00e8 mutato dall'alfabetizzazione tradizionale a multialfabetizzazioni, un termine coniato dal new london group e che \u00e8 basato sull'ipotesi che la tecnologia abbia avuto un notevole impatto sui testi e sul modo in cui le persone interagiscono con essi. Una persona multialfabetizzata \u00e8 stata recentemente definita come \u201cflessibile, stratega e in grado di capire e usare le nuove pratiche di alfabetizzazione; in modo socialmente responsabile; in un mondo con numerose differenze sociali, culturali e linguistiche; e capace di dare il proprio contributo nella veste di cittadino attivo e ben informato\u201d(Borsheim87).\nSecondo Richardson, agli studenti sar\u00e0 richiesto dopo l'excursus scolastico di migliorare le proprie abilit\u00e0 informatiche. Per prima cosa agli studenti verr\u00e0 insegnato a essere attivi consumatori d'informazioni piuttosto che rimanere dei fruitori passivi. In secondo luogo, gli allievi dovrebbero essere istruiti sulle modalit\u00e0 in cui idee e prodotti vengono pubblicati sul web. In seguito, i docenti dovrebbero insegnare a lavorare in un ambiente collaborativo. Infine, agli studenti dovrebbero essere insegnate le abilit\u00e0 necessarie a raccogliere, accumulare e recuperare informazioni rilevanti.\nGli studenti beneficiano davvero dell'alfabetizzazione multimediale nelle scuole, imparando le sfide e i benefici di come incorporare la tecnologia nella vita di tutti i giorni, costruendo una buona base per il loro futuro. Wiki sono una buona soluzioni per gli studenti per imparare a lavorare con gli altri, creare una community e operare in un mondo che richiede l'uso d'informazioni provenienti da fonti diverse.\nVideo.\nIl film making \u00e8 stata la pi\u00f9 grande forma di tecnologia ed arte dall'inizio del XX secolo fino ad oggi. Il \"personal film making\" permette l'uso di molte tecniche del \"professional film making\". I giovani studenti che intendono produrre un film necessitano di una certa familiarit\u00e0 con gli strumenti base e le tecniche di quest'arte, includendo anche la familiarit\u00e0 con:\nLa nascita di short videos condivisi da servizi online come YouTube sta cambiando la percezione di chi produce video, come e perch\u00e9 viene visto.\nGli short videos condivisi online sono diventati il maggior fenomeno culturale da molti anni. La loro produzione spesso rompe la maggior parte delle regole di come fare un video. La loro qualit\u00e0 tecnica \u00e8 bassa, ma il loro impatto comunicativo \u00e8 invece alto."}
{"id": "2951784", "revid": "767487", "url": "https://it.wikipedia.org/wiki?curid=2951784", "title": "Orazione nell'orto (Perugino)", "text": "L'Orazione nell'orto \u00e8 un dipinto a olio su tavola (166x171 cm) di Pietro Perugino, databile al 1483-1495 circa e conservata nella Galleria degli Uffizi a Firenze.\nStoria.\nL'opera venne dipinta per la chiesa del convento di San Giusto alle mura dei frati Ingesuati, assieme alla \"Piet\u00e0\" e a una \"Crocifissione\". Vasari vide queste tavole sugli altari laterali della chiesa di San Giovanni Battista della Calza, dove erano stati trasferiti dopo che l'altra chiesa, come \u00e8 noto, venne distrutta nel 1529 per l'assedio di Firenze.\nQui l'\"Orazione nell'orto\" stette sul secondo altare sinistro della navata della chiesa fino alle soppressioni della fine del XVIII secolo, quando venne destinato alla Galleria dell'Accademia, dove erano stati radunati tutti i dipinti pi\u00f9 importanti provenienti dagli ex-istituti religiosi del territorio di Firenze. Negli anni cinquanta del XX secolo, con la riorganizzazione delle collezioni fiorentine, venne infine destinata agli Uffizi, assieme alle altre tavole, che si trovano oggi nella Sala di Leonardo.\nLa datazione \u00e8 incerta: Scarpellini pens\u00f2 al 1482, subito dopo il ritorno da Roma, anni in cui gli Ingesuati fecero lavori di grande importanza per la loro chiesa, testimoniati dalla commissione della \"Madonna e santi\" del Ghirlandaio che decorava un tempo l'altare maggiore; altri hanno proposto una datazione leggermente pi\u00f9 tarda, ma comunque entro lo scadere del secolo, quando Perugino si convert\u00ec definitivamente al colore legato con olio di lino, che in queste opere \u00e8 solo a livello sperimentale.\nL'opera \u00e8 stata restaurata nel 1998.\nDescrizione e stile.\nLa scena \u00e8 impostata secondo uno schema pacato e piacevole, in cui paesaggio e personaggi interagiscono creando una composizione accuratamente bilanciata, con rispondenze simmetriche e un'ordinata scansione dei piani. Il colore \u00e8 acceso e morbidamente sfumato, la luce forte ma mai troppo incidente, i volumi ben modellati, la spazialit\u00e0 profondissima, grazie all'espediente del paesaggio che schiarisce in lontananza per effetto della foschia.\nAl centro della pala campeggia Cristo inginocchiato su una roccia dell'orto del Getsemani, mentre riceve da un angelo un calice divino. La sua figura si staglia conto il cielo chiaro e forma uno schema triangolare con i tre apostoli addormentati alla base (rispettivamente da sinistra Giovanni, Pietro e Giacomo il maggiore), intersecato dalle linee digradanti delle colline ai lati, che terminano in una veduta lacustre, molto in voga nella pittura dell'epoca, con una citt\u00e0 fortificata e un ponte all'antica. Le figure addormentate vennero ampiamente lodate da Vasari, nei quali l'artista secondo lui \u00abmostr\u00f2 quanto vaglia il sonno contra gli affanni e dispiaceri\u00bb.\nAi lati, in secondo piano, si avvicinano due gruppi di soldati, che stanno venendo a catturare Cristo guidati dal traditore Giuda Iscariota: se la loro presenza \u00e8 tipica nell'iconografia della scena, molto originale \u00e8 la loro disposizione su entrambi i lati, come se stessero accerchiando il Cristo, che genera senso di movimento misuratamente equilibrato, come in una balletto.\nGli alberelli che punteggiano le colline, esili e dalle morbide fronde, sono un elemento tipico di Perugino e della scuola umbra; si stagliano nel nitido paesaggio ispirato ai modelli nordici e lodatissimo dal Vasari."}
{"id": "2951788", "revid": "36426", "url": "https://it.wikipedia.org/wiki?curid=2951788", "title": "Convento di San Giovanni Battista della Calza", "text": ""}
{"id": "2951790", "revid": "125776669", "url": "https://it.wikipedia.org/wiki?curid=2951790", "title": "Brava/E se domani", "text": " Brava/E se domani \u00e8 il 71\u00b0 singolo di Mina, pubblicato a maggio 1965 su vinile a 45 giri dall'etichetta Ri-Fi.\nIl disco.\nStampato a grande richiesta dopo la performance di Mina in Brava a \"Studio Uno\" nella sesta puntata del 20 marzo 1965.\nEsaurita rapidamente la prima tiratura, \u00e8 stato ristampato con la stessa copertina, sostituendo il lato B con Pi\u00f9 di te.\nArrangiamenti, orchestra e direzione orchestrale: lato A Bruno Canfora, lato B Augusto Martelli.\n\"Brava\".\nPuro divertissment costruito dal Maestro Canfora sulle straordinarie capacit\u00e0 vocali di Mina, che ne restitu\u00ec un'esecuzione strabiliante, ancora oggi insuperato punto d'arrivo per molte cantanti.\nLa canzone \u00e8 stata inserita nelle raccolte \"\" (ottobre 1965) e \"Mina Gold\" (1998).\nSuccesso e classifiche.\nNonostante il pezzo sia stato pubblicato su due singoli, stranamente nessuno di essi ha ottenuto riscontri commerciali quantificati nelle classifiche delle vendite relative al 1965. Bisogna comunque ricordare il grandissimo successo del contemporaneo 45 giri \"Un anno d'amore/E se domani\".\nTesto e musica.\nSenza quasi prendere fiato Mina scorre la melodia in alto e in basso in modo limpido e agile, usando completamente l'estensione della sua voce e pronunciando ad altissima velocit\u00e0 le parole di un testo (una specie di spartito per voce) che racconta ironicamente il gesto che la cantante sta compiendo.\nVideo.\nOltre al consueto filmato per il Carosello pubblicitario Barilla e a quello relativo l'esibizione a \"Studio Uno\" del 20 marzo 1965, contenuto nel DVD \"Gli anni Rai 1965-1966 Vol. 8\", inserito in un cofanetto monografico di 10 volumi pubblicato da Rai Trade e GSU nel 2008.\nNel DVD \"Gli anni Rai 1966-1967 Vol. 7\", estratto dall'ultima puntata di \"Studio Uno\" (25 giugno 1966), \u00e8 presente un medley che comprende un frammento del brano. La stessa fantasia, in versione audio \u00e8 contenuta anche nel CD \"I miei preferiti (Gli anni Rai)\", pubblicato nel 2014.\nAltri due video della canzone si trovano in \"Gli anni Rai 1967-1968 Vol. 5\" e sono registrazioni da:\n\"E se domani\".\nVersione identica a quella nel singolo \"Un anno d'amore/E se domani\" (novembre 1964), ma diversa da quella dell'album \"Mina\" (maggio 1964)."}
{"id": "2951791", "revid": "2084998", "url": "https://it.wikipedia.org/wiki?curid=2951791", "title": "Walter Hugo Khouri", "text": "Biografia.\nDi padre libanese e madre italiana, era fratello del produttore cinematografico William Khouri. \nNel corso della sua carriera fu premiato al Festival de Gramado (miglior regista nel 1975 per \"O Anjo da Noite\") ed al S\u00e3o Paulo International Film Festival (il premio speciale nel 1998), oltre ad aver partecipato due volte in concorso al Festival di Cannes (nel 1965 con \"Noite Vaiza\" e nel 1970 con \"O Pal\u00e1cio dos Anjos\"). Vinse anche per cinque volte il premio della Associa\u00e7\u00e3o Paulista dos Cr\u00edticos de Artes: due nella categoria \"miglior film\" (1975 per \"O Anjo da Noite\" e 1981 per \"Eros, O Deus do Amor\"), due nella categoria \"miglior regia\" (1981 per \"Eros, O Deus do Amor\" e 1994 per \"Per sempre\") ed uno nella categoria \"miglior sceneggiatura originale\" (1974 con \"O \u00daltimo \u00caxtase\")."}
{"id": "2951797", "revid": "1576978", "url": "https://it.wikipedia.org/wiki?curid=2951797", "title": "Ralph Meeker", "text": "Biografia.\nCarriera.\nDopo gli studi compiuti alla \"Northwestern University\" di Chicago, Meeker inizi\u00f2 a recitare in spettacoli goliardici, a fianco di future star dello spettacolo quali Charlton Heston, Jean Hagen e Patricia Neal. Trasferitosi a New York, lavor\u00f2 per un certo periodo come attore presso compagnie di repertorio, trovando la grande occasione quando - ancora relativamente sconosciuto - fu chiamato a sostituire Marlon Brando nella versione teatrale di \"Un tram che si chiama desiderio\". La sua interpretazione nel ruolo di Stanley Kowalski gli procur\u00f2 diverse offerte cinematografiche.\nDopo il debutto sul grande schermo nel drammatico \"Quattro in una jeep\" (1951), film vincitore dell'Orso d'oro al Festival del cinema di Berlino nel 1951, Meeker approd\u00f2 a Hollywood e, dopo una breve parentesi come controfigura di Henry Fonda, ottenne alcuni ruoli minori in \"Teresa\" (1951), di Fred Zinnemann, e nel western \"Lo sperone nudo\" (1953), di Anthony Mann, in cui interpret\u00f2 il soldato nordista Roy Anderson. Nel 1954 Meeker torn\u00f2 al teatro per interpretare il vagabondo Hal Carter nella pi\u00e8ce \"Picnic\" di William Inge, andata in scena con successo a Broadway e che gli valse il \"New York Critic's Circle Award\" nel 1954. Il ruolo sar\u00e0 interpretato l'anno successivo sul grande schermo da William Holden nel film omonimo (1955).\nDopo una serie di parti di attraente \"duro\" dal fisico atletico e dal ringhio facile, Meeker ottenne in rapida successione alcuni ruoli cinematografici di rilievo, primo fra tutti quello del detective Mike Hammer, il rude e arrogante investigatore nato dalla penna di Mickey Spillane, nel film \"Un bacio e una pistola\" (1955), per la regia di Robert Aldrich. L'interpretazione di Meeker, pi\u00f9 complessa e meditata rispetto ai ruoli di azione che l'attore interpret\u00f2 durante la sua trentennale carriera, gli valse recensioni favorevoli e contribu\u00ec a fare del film un \"classico\" del genere \"noir\".\nNel 1957 Meeker interpret\u00f2 il ruolo del tenente yankee che odia gli indiani nel western \"La tortura della freccia\" (1957) di Samuel Fuller, e fu tra i protagonisti del celebre dramma bellico \"Orizzonti di gloria\" (1957) di Stanley Kubrick, in cui interpret\u00f2 l'intenso ruolo del caporale Philippe Paris che, condannato a morte, finisce per crollare emotivamente malgrado la sua grinta e il suo coraggio. L'attore non fu pi\u00f9 altrettanto fortunato negli anni successivi, limitando la propria attivit\u00e0 cinematografica a ruoli di \"spalla\", pur in pellicole di successo, come \"Quella sporca dozzina\" (1967), ancora per la regia di Aldrich, nel ruolo dello psicologo militare Stuart Kinder, e \"Il massacro del giorno di San Valentino\" (1967) di Roger Corman, in cui interpret\u00f2 il gangster George \"Bugs\" Moran.\nMeeker intensific\u00f2 la sua attivit\u00e0 di interprete sul piccolo schermo, dove gi\u00e0 aveva iniziato a lavorare sin dalla prima met\u00e0 degli anni cinquanta. Innumerevoli le sue partecipazioni a serie televisive di successo, tra le quali sono da ricordare \"Alfred Hitchcock presenta\" (1955-1959), di cui interpret\u00f2 il primo episodio della serie, intitolato \"Revenge\", a fianco di Vera Miles, \"Ironside\" (1968-1974), \"Il virginiano\" (1970), \"Toma\" (1974), \"Cannon\" (1975), \"Sulle strade della California\" (1973-1975), \"Pepper Anderson agente speciale\" (1977), \"CHiPs\" (1979).\nVita privata.\nDopo un breve matrimonio (1964-1966) con la collega Salome Jens, l'attore si rispos\u00f2 con Colleen Meeker. L'unione dur\u00f2 fino alla morte di Meeker, sopraggiunta il 5 agosto 1988 per un attacco cardiaco.\nDoppiatori italiani.\nNelle versioni in italiano dei suoi film, Ralph Meeker \u00e8 stato doppiato da:"}
{"id": "2951800", "revid": "247222", "url": "https://it.wikipedia.org/wiki?curid=2951800", "title": "Citt\u00e0 vuota (It's a Lonely Town)/\u00c8 inutile/Valentino vale", "text": ""}
{"id": "2951805", "revid": "1305772", "url": "https://it.wikipedia.org/wiki?curid=2951805", "title": "L'ultima occasione", "text": ""}
{"id": "2951807", "revid": "110157", "url": "https://it.wikipedia.org/wiki?curid=2951807", "title": "Malzi", "text": "Malzi \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Shishtavec, Shtiq\u00ebn, Surroj, T\u00ebrthore, Topojan, Uj\u00ebmisht e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2951809", "revid": "463935", "url": "https://it.wikipedia.org/wiki?curid=2951809", "title": "Westerlies", "text": ""}
{"id": "2951811", "revid": "110157", "url": "https://it.wikipedia.org/wiki?curid=2951811", "title": "Shishtavec", "text": "Shishtavec \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shtiq\u00ebn, Surroj, T\u00ebrthore, Topojan, Uj\u00ebmisht e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2951814", "revid": "110157", "url": "https://it.wikipedia.org/wiki?curid=2951814", "title": "Shtiq\u00ebn", "text": "Shtiq\u00ebn \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shishtavec, Surroj, T\u00ebrthore, Topojan, Uj\u00ebmisht e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2951817", "revid": "110157", "url": "https://it.wikipedia.org/wiki?curid=2951817", "title": "Surroj", "text": "Surroj \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shtiq\u00ebn, Shishtavec, T\u00ebrthore, Topojan, Uj\u00ebmisht e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2951821", "revid": "110157", "url": "https://it.wikipedia.org/wiki?curid=2951821", "title": "T\u00ebrthore", "text": "T\u00ebrthore \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shtiq\u00ebn, Shishtavec, Surroj, Topojan, Uj\u00ebmisht e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2951823", "revid": "124722128", "url": "https://it.wikipedia.org/wiki?curid=2951823", "title": "Ammiragliato (San Pietroburgo)", "text": "L'Ammiragliato a San Pietroburgo \u00e8 una costruzione in stile Impero eretta su progetto dell'architetto Andrejan Zacharov fra il 1806 ed il 1823, sito all'inizio della Prospettiva Nevskij, di fronte alla piazza del Palazzo, in un punto focale del centro di San Pietroburgo.\nCon una guglia dorata sormontata da una banderuola del vento dorata a forma di una piccola nave, \u00e8 uno dei simboli pi\u00f9 evidenti della citt\u00e0. La guglia \u00e8 il punto focale della vecchia San Pietroburgo ove convergono tre strade principali, riprendeno lo schema del tridente romano - Nevskij Prospekt, Ulica Gorokhovaja e Vosnesenskij Prospekt - e sottolineando l'importanza che Pietro I attribuiva alla Marina imperiale.\nDa questo edificio prende il nome anche Admiraltejskaja, la stazione della metropolitana di San Pietroburgo aperta nel dicembre 2011.\nVladimir Nabokov, famoso scrittore e nativo di San Pietroburgo, scrisse un breve racconto, nel maggio 1933, intitolato \"The Admiralty Spire\"."}
{"id": "2951825", "revid": "110157", "url": "https://it.wikipedia.org/wiki?curid=2951825", "title": "Topojan", "text": "Topojan \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shtiq\u00ebn, Shishtavec, Surroj, T\u00ebrthore, Uj\u00ebmisht e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:\ndue villaggi hanno lo stesso nome cioe nimc, si trovano uno di fronte all'altro entrambi in cima a due monti divisi dal fiume che scorre gi\u00f9 a valle. Ormai sono poco abitati a causa di una forte migrazione della popolazione a causa della poverta, e la stessa cosa si pu\u00f2 dire anche per gli altri villaggi confinanti della zona."}
{"id": "2951830", "revid": "767487", "url": "https://it.wikipedia.org/wiki?curid=2951830", "title": "Delray Beach Winter Championships 1994", "text": "Il Delray Beach Winter Championships 1994 \u00e8 stato un torneo femminile di tennis giocato sul cemento. \u00c8 stata la 16\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato nel Delray Beach Tennis Center di Delray Beach negli USA, dal 28 febbraio al 6 marzo 1994.\nCampionesse.\nSingolare.\n Steffi Graf ha battuto in finale Arantxa S\u00e1nchez Vicario 6\u20133, 7\u20135\nDoppio.\n Jana Novotn\u00e1 / Arantxa S\u00e1nchez Vicario hanno battuto in finale Manon Bollegraf / Helena Sukov\u00e1 6\u20132, 6\u20130"}
{"id": "2951832", "revid": "1728", "url": "https://it.wikipedia.org/wiki?curid=2951832", "title": "Bru\u00f1ola", "text": ""}
{"id": "2951836", "revid": "474175", "url": "https://it.wikipedia.org/wiki?curid=2951836", "title": "Principe Umberto (nave passeggeri)", "text": "Il Principe Umberto \u00e8 stato un piroscafo passeggeri italiano.\nIl suo affondamento ad opera del sommergibile austroungarico \"U 5\", nel 1916, fu la pi\u00f9 grave catastrofe navale della prima guerra mondiale in termini di perdite umane.\nStoria.\nCostruito nel 1909 dai Cantieri Navali Riuniti di Palermo per la Navigazione Generale Italiana (la principale compagnia di navigazione italiana dell'epoca) faceva parte di una classe di tre unit\u00e0, la cosiddetta \"classe Regale\", cos\u00ec detta per i nomi delle unit\u00e0 che la componevano: oltre al \"Principe Umberto\", ne facevano parte il \"Re Vittorio\" e la \"Regina Elena\".\nLungo 145 metri e largo 16, stazzava 7929 tsl e poteva trasportare circa 1330 passeggeri, alla velocit\u00e0 di 16 nodi.\nLe tre navi di questa classe, destinate alle rotte per il Sud America, furono le prime in Italia ad avere alloggi all'altezza della concorrenza tedesca e britannica.\nDurante la prima guerra mondiale fu requisito e adibito al trasporto di truppe.\nL'affondamento.\nL'8 giugno 1916 fu organizzato il rientro in Italia dall'Albania, via mare, del 55\u00ba Reggimento fanteria (col. Ernesto Piano), che constava di 2605 effettivi del Regio Esercito .\nPer il trasporto delle truppe part\u00ec un convoglio formato, oltre che dal \"Principe Umberto\", dal piroscafo \"Ravenna\", mentre la scorta era fornita dall'esploratore \"Libia\" e dai cacciatorpediniere \"Insidioso\", \"Espero\", \"Impavido\" e \"Pontiere\".\nSul \"Principe Umberto\" avevano preso posto, fra truppe ed equipaggio, 2821 uomini cos\u00ec ripartiti: \nLa nave, come molte altre grandi unit\u00e0 mercantili requisite, aveva due comandanti: comandante militare era il tenente di vascello Nardulli, comandante civile era il capitano Giuseppe Sartorio.\nIl convoglio salp\u00f2 alle 19, e dopo poco la rotta del convoglio s'intrecci\u00f2 con quella di un sommergibile austro-ungarico, l' \"U. 5\". Da circa un chilometro di distanza, una quindicina di miglia a sudovest di Capo Linguetta, l' \"U. 5\" lanci\u00f2 due siluri. Il \"Principe Umberto\", colpito a poppa, s'inabiss\u00f2 nel giro di qualche minuto, trascinando con s\u00e9 1926 uomini di cui 632 veneti, che erano i pi\u00f9 reclutati in marina, in particolare trevigiani. Solo 895 poterono essere tratti in salvo."}
{"id": "2951837", "revid": "1442080", "url": "https://it.wikipedia.org/wiki?curid=2951837", "title": "Delray Beach Winter Championships 1994 - Singolare", "text": "Il singolare del Delray Beach Winter Championships 1994 \u00e8 stato un torneo di tennis facente parte del WTA Tour 1994.\nSteffi Graf era la detentrice del titolo e ha battuto in finale 6\u20133, 7\u20135 Arantxa S\u00e1nchez Vicario.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2951838", "revid": "36426", "url": "https://it.wikipedia.org/wiki?curid=2951838", "title": "La Piet\u00e0", "text": ""}
{"id": "2951839", "revid": "838137", "url": "https://it.wikipedia.org/wiki?curid=2951839", "title": "Delray Beach Winter Championships 1994 - Doppio", "text": "Il doppio del Delray Beach Winter Championships 1994 \u00e8 stato un torneo di tennis facente parte del WTA Tour 1994.\nGigi Fern\u00e1ndez e Nata\u0161a Zvereva erano le detentrici del titolo, ma quest'anno non hanno partecipato.\nJana Novotn\u00e1 e Arantxa S\u00e1nchez Vicario hanno battuto in finale 6\u20132, 6\u20130 Manon Bollegraf e Helena Sukov\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2951841", "revid": "1728", "url": "https://it.wikipedia.org/wiki?curid=2951841", "title": "Caldas de Malavella", "text": ""}
{"id": "2951845", "revid": "479590", "url": "https://it.wikipedia.org/wiki?curid=2951845", "title": "Variabile casuale di Fr\u00e9chet", "text": ""}
{"id": "2951846", "revid": "1728", "url": "https://it.wikipedia.org/wiki?curid=2951846", "title": "Fog\u00e1s de Tordera", "text": ""}
{"id": "2951848", "revid": "767487", "url": "https://it.wikipedia.org/wiki?curid=2951848", "title": "Virginia Slims of Houston 1994", "text": "Il Virginia Slims of Houston 1994 \u00e8 stato un torneo di tennis giocato sulla terra battuta. \u00c8 stata la 24\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato al Westside Tennis Club di Houston negli USA dal 21 al 27 marzo 1994.\nCampionesse.\nSingolare.\n Sabine Hack ha battuto in finale Mary Pierce 7\u20135, 6\u20134\nDoppio.\n Manon Bollegraf / Martina Navr\u00e1tilov\u00e1 hanno battuto in finale Katrina Adams / Zina Garrison-Jackson 6\u20134, 6\u20132"}
{"id": "2951851", "revid": "1369234", "url": "https://it.wikipedia.org/wiki?curid=2951851", "title": "Victor Wanyama", "text": "Nel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nBiografia.\nNato a Nairobi il 25 giugno 1991 da una famiglia povera, ha un fratellastro, anch'egli calciatore, McDonald Mariga.\nCaratteristiche tecniche.\nCentrocampista dinamico e all'occorrenza valido difensore centrale, dal grande temperamento e dall\u2019enorme abnegazione tattica, \u00e8 un giocatore dotato di una struttura fisica potente, da cui deriva forza nei contrasti, bravura nei tackle e abilit\u00e0 nella conduzione del pallone nonostante la stretta marcatura avversaria. Giocatore di carattere e personalit\u00e0, efficace nel gioco aereo e sui calci piazzati, difetta in velocit\u00e0 ed \u00e8 abilissimo nello sfruttare le sue progressioni lungo la linea offensiva.\nCarriera.\nClub.\nComincia la carriera nel 2006, a 15 anni, nella Youth Academy, squadra di un'universit\u00e0. Dopo cinque mesi il Nairobi City Stars, squadra della capitale, lo acquista. Wanyama viene poi acquistato dai Leopards e in seguito si trasferisce all'Helsingborg. Passa poi al Germinal Beerschot, club dal quale, dopo 50 presenze e 2 gol realizzati, viene acquistato dal Celtic per una somma intorno ai 300.000 \u20ac.\nIl 7 novembre 2012, alla 4\u00aa giornata della fase a gironi della UEFA Champions League 2012-2013, diventa il primo marcatore keniota nella storia della UEFA Champions League, segnando il momentaneo 1-0 nella vittoria casalinga del Celtic contro il Barcelona, proprio nel giorno del 125\u00ba compleanno del club scozzese.\nL'11 luglio 2013 passa al Southampton per 14,5 milioni di euro, Il 23 giugno 2016 attraverso il proprio profilo ufficiale Twitter, il Tottenham ha ufficializzato l'arrivo di Wanyama. La cifra pagata per il mediano \u00e8 di circa 14 milioni di euro.\nIl 3 marzo 2020 passa al . La settimana successiva al suo arrivo esordisce in Champions League partendo da titolare nella partita di andata dei quarti di finale contro l'. Sotto di due reti, ad inizio ripresa fornisce l'assist a Taider per la rete del finale 1-2. Il 9 settembre realizza la rete del momentaneo pareggio nel derby giocato contro il , poi perso per 1-2.\nNazionale.\nDebutta con il Kenya il 27 maggio 2007 in amichevole contro la , dal 2013 \u00e8 il capitano degli \"Harambee Stars\". \nIl 27 settembre 2021 annuncia il proprio ritiro dalla nazionale keniota con cui ha disputato 67 partite e realizzato sette reti.\nStatistiche.\nPresenze e reti nei club.\n\"Statistiche aggiornate al 24 febbraio 2022.\""}
{"id": "2951852", "revid": "33354602", "url": "https://it.wikipedia.org/wiki?curid=2951852", "title": "Distrofia ungueale", "text": ""}
{"id": "2951853", "revid": "1442080", "url": "https://it.wikipedia.org/wiki?curid=2951853", "title": "Virginia Slims of Houston 1994 - Singolare", "text": "Il singolare del Virginia Slims of Houston 1994 \u00e8 stato un torneo di tennis facente parte del WTA Tour 1994.\nConchita Mart\u00ednez era la detentrice del titolo, ma ha perso in semifinale contro Sabine Hack.\nSabine Hack ha battuto in finale 7\u20135, 6\u20134 Mary Pierce.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2951855", "revid": "1305772", "url": "https://it.wikipedia.org/wiki?curid=2951855", "title": "Locomotiva FNM 280", "text": "Le locomotive gruppo 280 delle Ferrovie Nord Milano erano un gruppo di locomotive a vapore progettate per la trazione di treni viaggiatori.\nStoria.\nLe prime 6 unit\u00e0, classificate \"281\u2013286\", furono costruite dal 1909 al 1911 dalla Henschel &amp; Sohn; dati gli ottimi risultati ottenuti nell'esercizio, tali macchine furono replicate con altre 6 unit\u00e0 di costruzione Breda (\"287\u2013292\"), entrate in servizio nel 1923, 4 unit\u00e0 di costruzione OM (\"293\u2013296\"), entrate in servizio nel 1925, e 4 unit\u00e0 di costruzione CEMSA (\"280.17\u201320\"), entrate in servizio nel 1927.\nLe locomotive assunsero la classificazione definitiva (\"280.01\u201320\") tra il 1928 e il 1930. Vero e proprio \"cavallo di battaglia\" delle FNM, le 280 furono vittime dell'elettrificazione delle linee sociali: se nel 1950 risultavano tutte efficienti, gi\u00e0 nel 1958 ne rimanevano in servizio solo cinque, adibite al servizio merci.\nDue unit\u00e0 furono cedute a met\u00e0 anni cinquanta alla SFBN per l'esercizio sulla ferrovia Biella\u2013Novara, le altre furono tutte demolite entro l'inizio degli anni sessanta.\nIn seguito al riscatto della SFBN, nel 1961, le due unit\u00e0 superstiti - una delle quali gi\u00e0 fuori servizio - pervennero alle Ferrovie dello Stato, che le classificarono nel gruppo 828 prima di radiarle e demolirle l'anno successivo."}
{"id": "2951856", "revid": "1452073", "url": "https://it.wikipedia.org/wiki?curid=2951856", "title": "Mayflower (personaggio)", "text": "Mayflower \u00e8 una supereroina immaginaria dell'Universo DC. Comparve per la prima volta in \"Batman and the Outsiders Annual\" n. 1 (1984).\nBiografia del personaggio.\nMayflower \u00e8 un membro della Force of July, un gruppo di supereroi finanziato dal governo degli Stati Uniti. Possiede il potere di controllare e far crescere la vita delle piante ad una velocit\u00e0 impressionante, animando le vite per catturare o intrappolare i suoi avversari. Mayflower indossa un costume simile a quelli dei pellegrini dell'America colonialista, insieme ad un lungo mantello marrone, ma senza cappello. Per di pi\u00f9, Mayflower parla con un forte accento britannico.\nMayflower \u00e8 la figlia di Rose Canton, la super criminale Thorn della Golden Age, vecchia nemica del Flash originale. Questo fa di lei la sorellastra di Jade ed Obsidian. Non \u00e8 chiaro se sapesse che i due gemelli fossero i suoi fratellastri. Non si sa, per\u00f2, chi sia suo padre.\nMayflower mor\u00ec durante gli eventi della Janus Directive, vittima della necessit\u00e0 di Amanda Waller di dimostrare che fu rimpiazzata da un suo doppione sub-obbediente. In un confronto violento, la Suicide Squad attacc\u00f2 la Force nel suo quartier generale. Altri furono uccisi, incluso il suo compagno di squadra Sparkler. Mayflower fu uccisa da Ravan, membro della Suicide Squad.\nPoteri e abilit\u00e0.\nMayflower pu\u00f2 controllare la vita di tutte le piante, facendole crescere e muovere a volont\u00e0, e pu\u00f2 secernere estratti di tossine per uccidere o controllare mentalmente i suoi avversari."}
{"id": "2951857", "revid": "838137", "url": "https://it.wikipedia.org/wiki?curid=2951857", "title": "Virginia Slims of Houston 1994 - Doppio", "text": "Il doppio del Virginia Slims of Houston 1994 \u00e8 stato un torneo di tennis facente parte del WTA Tour 1994.\nKatrina Adams e Manon Bollegraf erano le detentrici del titolo, ma hanno partecipato con partner differenti, la Adams con Zina Garrison-Jackson e la Bollegraf con Martina Navr\u00e1tilov\u00e1.\nLa Adams e la Garrison-Jackson hanno perso in finale 6\u20134, 6\u20132 contro la Bollegraf e la Navr\u00e1tilov\u00e1."}
{"id": "2951861", "revid": "107831", "url": "https://it.wikipedia.org/wiki?curid=2951861", "title": "Bausch &amp; Lomb Championships 1994", "text": "Il Bausch &amp; Lomb Championships 1994 \u00e8 stato un torneo di tennis giocato sulla terra battuta. \u00c8 stata la 15\u00aa edizione del torneo, che fa parte della categoria Tier II nell'ambito del WTA Tour 1994. Si \u00e8 giocato all'Amelia Island Plantation di Amelia Island negli USA dal 4 al 10 aprile 1994.\nCampionesse.\nSingolare.\n Arantxa S\u00e1nchez Vicario ha battuto in finale Gabriela Sabatini 6\u20131, 6\u20134\nDoppio.\n Arantxa S\u00e1nchez Vicario / Larisa Neiland hanno battuto in finale Amanda Coetzer / In\u00e9s Gorrochategui 6\u20132, 6\u20137, 6\u20134"}
{"id": "2951863", "revid": "36426", "url": "https://it.wikipedia.org/wiki?curid=2951863", "title": "Chiesa di San Giusto alle Mura", "text": ""}
{"id": "2951864", "revid": "287204", "url": "https://it.wikipedia.org/wiki?curid=2951864", "title": "Bausch &amp; Lomb Championships 1994 - Singolare", "text": "Il singolare del Bausch &amp; Lomb Championships 1994 \u00e8 stato un torneo di tennis facente parte del WTA Tour 1994.\nArantxa S\u00e1nchez Vicario era la detentrice del titolo e ha battuto in finale 6\u20131, 6\u20134 Gabriela Sabatini.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2951866", "revid": "838137", "url": "https://it.wikipedia.org/wiki?curid=2951866", "title": "Bausch &amp; Lomb Championships 1994 - Doppio", "text": "Il doppio del Bausch &amp; Lomb Championships 1994 \u00e8 stato un torneo di tennis facente parte del WTA Tour 1994.\nManuela Maleeva-Fragniere e Leila Meskhi erano le detentrici del titolo, ma solo la Meskhi ha partecipato in coppia con Evgenija Manjukova.\nLa Maniokova e la Meskhi hanno perso nei quarti di finale contro Larisa Neiland e Arantxa S\u00e1nchez Vicario.\nLa Neiland e la S\u00e1nchez Vicario hanno battuto in finale 6\u20132, 6\u20137, 6\u20134 Amanda Coetzer e In\u00e9s Gorrochategui.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2951868", "revid": "1573940", "url": "https://it.wikipedia.org/wiki?curid=2951868", "title": "Qal'eh-ye Khavaje", "text": "Qal'eh-ye Khavaje (farsi \u0642\u0644\u0639\u0647 \u062e\u0648\u0627\u062c\u0647) \u00e8 il capoluogo dello shahrest\u0101n di Andika, circoscrizione Centrale, nella provincia del Kh\u016bzest\u0101n."}
{"id": "2951870", "revid": "287204", "url": "https://it.wikipedia.org/wiki?curid=2951870", "title": "International Women's Open 1994", "text": "L'International Women's Open 1994 \u00e8 stato un torneo di tennis giocato sull'erba. \n\u00c8 stata la 20\u00aa edizione del \"torneo di Eastbourne\", che fa parte della categoria Tier II nell'ambito del WTA Tour 1994. \nSi \u00e8 giocato al Devonshire Park Lawn Tennis Club di Eastbourne in Inghilterra, dal 13 al 18 giugno 1994.\nCampionesse.\nSingolare.\n Meredith McGrath ha battuto in finale Linda Wild 6\u20132, 6\u20134\nDoppio.\n Gigi Fern\u00e1ndez / Nata\u0161a Zvereva hanno battuto in finale In\u00e9s Gorrochategui / Helena Sukov\u00e1 6\u20137, 6\u20134, 6\u20133"}
{"id": "2951872", "revid": "767487", "url": "https://it.wikipedia.org/wiki?curid=2951872", "title": "Secular trend", "text": "Il Secular trend (in italiano: Andamento secolare o variazione secolare) \u00e8 la variazione a lungo periodo, non periodica, che si verifica in una serie storica, opposta alla variazione periodica. Naturalmente, se qualcosa \u00e8 percepito come una variazione secolare o meno dipende dai tempi a disposizione: quella che sembra essere una variazione secolare su un arco temporale di secoli, pu\u00f2 rivelarsi una variazione periodica su un arco temporale di milioni di anni. Quantitativi naturali hanno spesso variazioni sia periodiche che secolari. \nIl termine \"secular trend\" viene usato ovunque si possono applicare delle serie storiche come in : economia, ricerca operativa, astronomia (meccanica celeste in particolare), antropologia fisica ecc.\nJack McCormac afferm\u00f2 : \"L'angolo di declinazione [l'angolo con cui il nord astronomico varia con il nord magnetico] ad una posizione particolare, non \u00e8 costante ma varia con il tempo. Per i periodi di circa 150 anni, vi \u00e8 un graduale passaggio inspiegabile nei campi magnetici della terra in una direzione dopo la quale una deriva progressiva si verifica in la direzione opposta a completare il ciclo nei successivi 150 anni . Questa variazione, chiamato variazione secolare, pu\u00f2 essere molto grande . Non vi \u00e8 alcun metodo conosciuto per predire il cambiamento secolare e tutto ci\u00f2 che si pu\u00f2 fare \u00e8 effettuare osservazioni delle sue dimensioni in vari punti intorno al mondo. Registrazioni , effettuate a Londra per diversi secoli, mostrano una serie di declinazione magnetica da 11 \u00b0 E nel 1580 a 24 \u00b0 O nel 1820. Il periodo di tempo tra le declinazioni estreme orientali e occidentali varia con la localit\u00e0. Pu\u00f2 essere pi\u00f9 breve di 50 anni o anche meno e lungo anche 180 anni o pi\u00f9. \" \nAd esempio, nel ciclo operativo aziendale, le entrate potrebbero variare nel corso dell'anno fiscale. Amministratori esperti potrebbero ignorare le fluttuazioni cicliche delle entrate e concentrarsi invece sulla tendenza pi\u00f9 ampia di anno in anno, sperando di vedere una tendenza secolare verso l'alto."}
{"id": "2951874", "revid": "1442080", "url": "https://it.wikipedia.org/wiki?curid=2951874", "title": "International Women's Open 1994 - Singolare", "text": "Il singolare dell'International Women's Open 1994 \u00e8 stato un torneo di tennis facente parte del WTA Tour 1994.\nMartina Navr\u00e1tilov\u00e1 era la detentrice del titolo, ma ha perso nei quarti di finale contro Meredith McGrath, 6\u20137, 6\u20132, 6\u20134.\nMeredith McGrath ha battuto in finale 6\u20132, 6\u20134 Linda Wild.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2951875", "revid": "838137", "url": "https://it.wikipedia.org/wiki?curid=2951875", "title": "International Women's Open 1994 - Doppio", "text": "Il doppio dell'International Women's Open 1994 \u00e8 stato un torneo di tennis facente parte del WTA Tour 1994.\nGigi Fern\u00e1ndez e Nata\u0161a Zvereva erano le detentrici del titolo e hanno battuto in finale In\u00e9s Gorrochategui e Helena Sukov\u00e1, 6\u20137, 6\u20134, 6\u20133.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2951876", "revid": "1324679", "url": "https://it.wikipedia.org/wiki?curid=2951876", "title": "Howard Percy Robertson", "text": "Biografia.\nRobertson \u00e8 nato a Hoquiam (Washington), e ha ottenuto una laurea in matematica nel 1922 e un master in matematica e fisica nel 1923 all'Universit\u00e0 di Washington a Seattle. Ha completato il suo dottorato di ricerca a Caltech in matematica e fisica nel 1925 sotto Harry Bateman, con la dissertazione, \u201csulla dinamica degli spazio-tempo che contengono uno spazio conforme euclideo tri-dimensionale\u201d.\nDopo aver ricevuto il suo dottorato, Robertson ha ricevuto una borsa di studio (\"National Research Council Fellowship\") per studiare presso le universit\u00e0 Georg-August di Gottinga, Ludwig Maximilians di Monaco e Princeton. A Monaco di Baviera, era uno studente di post-dottorato di Arnold Sommerfeld.\nUn punto di riferimento, rappresentato da uno dei primi documenti di Robertson, una breve annotazione negli \"Annali di Matematica\" (1938), intitolato \"commento sulla carta precedente: il problema dei due corpi nella relativit\u00e0 generale\" risolve il problema con un grado di approssimazione insuperato per diversi decenni. I lavori precedenti, come la metrica di Schwarzschild, erano per un corpo centrale immobile, mentre la soluzione di Robertson considerava due corpi orbitanti l'un l'altro. Ci\u00f2 nonostante, la sua soluzione ometteva di includere la radiazione gravitazionale, talch\u00e9 i corpi orbitano in eterno, piuttosto che avvicinarsi l'un l'altro.\nA parte il suo lavoro nel campo della fisica, Robertson ha svolto un ruolo centrale nell'intelligence scientifica americana durante e dopo la seconda guerra mondiale. Negli anni della guerra, Robertson era \"Chief American Liaison\" con la \"British Scientific Intelligence\" quando divenne grande amico di Reginald Victor Jones. Dopo la guerra, Robertson divenne un agente segreto della CIA e direttore del \"Weapons System Evaluation Group\" al servizio del Segretario della Difesa.\nNel 1953, Robertson ha presieduto un comitato influente della CIA (Robertson Panel) che ha esaminato numerose relazioni ben pubblicizzate di oggetti volanti non identificati (UFO); il comitato ha concluso che i fenomeni legati agli UFO avevano varie spiegazioni naturali e che non si trattava di astronavi aliene: pertanto gli UFO non costituivano una minaccia alla sicurezza nazionale. Per rassicurare i cittadini il comitato raccomandava un programma nazionale di informazione di educazione e di smitizzazione degli UFO.\nSebbene la storia ufficiale della CIA suggerisca che le raccomandazioni del \"Robertson Panel\" non fossero mai state effettuate, in una lettera personale di un suo membro, Thorton Page, spedita nel 1966 al segretario del \"Panel\", Fred Durant, di avere \"aiutato a organizzare con la CBS una trasmissione televisiva incentrata intorno alle conclusioni del \"Robertson Panel\"\". Page senza nessun dubbio stava riferendosi alla trasmissione televisiva della CBS dello stesso anno, \"UFO: amici, nemici o fantasie?\", raccontata da Walter Cronkite."}
{"id": "2951877", "revid": "174925", "url": "https://it.wikipedia.org/wiki?curid=2951877", "title": "Rondine", "text": ""}
{"id": "2951883", "revid": "352448", "url": "https://it.wikipedia.org/wiki?curid=2951883", "title": "Howard Robertson", "text": ""}
{"id": "2951885", "revid": "599013", "url": "https://it.wikipedia.org/wiki?curid=2951885", "title": "Apollon", "text": ""}
{"id": "2951886", "revid": "1123126", "url": "https://it.wikipedia.org/wiki?curid=2951886", "title": "Manuel Monteiro de Castro", "text": "Biografia.\nNasce il 29 marzo 1938 a Santa Euf\u00e9mia de Prazins in Portogallo.\nDopo la laurea in diritto canonico \u00e8 ordinato sacerdote il 9 luglio 1961 e incardinato nell'arcidiocesi di Braga.\nServizio diplomatico.\nSei anni pi\u00f9 tardi, nel 1967 entra al servizio diplomatico della Santa Sede come assistente in varie rappresentanze pontificie, quali quelle in Guatemala, Vietnam, Australia e Belgio. Per un breve periodo \u00e8 stato anche alle dirette dipendenze della Segreteria di Stato.\nIl 16 febbraio 1985 papa Giovanni Paolo II lo ha eletto arcivescovo titolare di Benevento e nominato nunzio apostolico in Trinidad e Tobago, Barbados, Bahamas, Belize, Giamaica e delegato apostolico nelle Antille. Il successivo 23 marzo ha ricevuto la consacrazione arcivescovile per imposizione delle mani del cardinale Agostino Casaroli, all'epoca segretario di Stato. \nIl 21 agosto 1990 lo stesso papa lo ha nominato nunzio apostolico presso i governi di Honduras e di El Salvador. Ha mantenuto gli incarichi fino a quando, il 2 febbraio 1998, \u00e8 stato trasferito alle nunziature del Sudafrica e del Namibia. Il 1\u00ba marzo 2000 \u00e8 stato promosso alla nunziatura di Spagna. Il 7 dicembre 2007, per volere di papa Benedetto XVI, ha aggiunto a questo incarico quello di osservatore permanente presso l'Organizzazione Mondiale del Turismo.\nCuria romana e cardinalato.\nIl 3 luglio 2009 \u00e8 stato nominato segretario della Congregazione per i vescovi, mentre il successivo 21 ottobre \u00e8 diventato anche segretario del Sacro Collegio. \nIl 5 gennaio 2012 il Papa lo ha nominato penitenziere maggiore di Santa Romana Chiesa, dopo la rinuncia, per raggiunti limiti di et\u00e0, del cardinale Fortunato Baldelli.\nPapa Benedetto XVI lo ha nominato cardinale, nel concistoro del 18 febbraio 2012, della diaconia di San Domenico di Guzm\u00e1n, di cui prende possesso il 22 aprile 2012. \nIl 21 settembre 2013 papa Francesco, nell'accogliere la sua rinuncia, per raggiunti limiti di et\u00e0, all'incarico di penitenziere maggiore, ha chiamato a succedergli nel medesimo incarico il cardinale Mauro Piacenza.\nIl 29 marzo 2018, al compimento del suo ottantesimo genetliaco, esce dal novero dei cardinali elettori.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2951888", "revid": "12290", "url": "https://it.wikipedia.org/wiki?curid=2951888", "title": "Sparkler", "text": "Sparkler \u00e8 un personaggio dei fumetti pubblicati dalla DC Comics. Ha debuttato in \"Batman and the Outsiders Annual\" n. 1 (1984).\nBiografia del personaggio.\nSparkler \u00e8 un ragazzino ispano-americano che adora Major Victory (William Vickers). Si un\u00ec alla Force of July per lavorare al fianco del suo eroe, e sperando un giorno di poter diventare come lui.\nSparkler comparve anche nello special degli \"Outsider\" del 1987. Una squadra mista di membri degli Outsiders e della Infinity, Inc. irruppero nel quartier generale della Force of July, un immobile posseduto dal loro leader Abraham Lincoln Carlyle. Nel corso della battaglia, Sparkler sconfisse la giovane Windfall bruciando l'aria intorno a lei.\nMorte.\nSparkler mor\u00ec nel confronto della Force of July contro la Suicide Squad durante la storia \"Janus Directive\", come visto in \"Suicide Squad\" n. 27 (maggio 1989). Questo attacco fu pianificato dalla necessit\u00e0 di Amanda Waller di provare che fu rimpiazzata da un duplicato. Mentre inseguiva Dottor Light, la giovane et\u00e0 dell'eroe e il suo aspetto infantile gli ricordarono le esperienze traumatiche che dovette passare contro i Teen Titans, facendo s\u00ec che scatenasse un attacco devastante su Sparkler, uccidendolo istantaneamente. Anche Carlyle e Mayflower morirono nell'attacco della Squad.\nSparkler fu identificato come uno dei deceduti seppelliti sotto la Sala della Giustizia.\nPoteri e abilit\u00e0.\nI poteri di Sparkler consistono nel volo e nell'abilit\u00e0 di proiettare raggi di luce o fuochi artificiali. Sparkler emette una scia di luci pirotecniche mentre \u00e8 in volo."}
{"id": "2951893", "revid": "123832971", "url": "https://it.wikipedia.org/wiki?curid=2951893", "title": "Andimeshk", "text": "And\u012bmeshk (, ) \u00e8 il capoluogo dello shahrest\u0101n di Andimeshk, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 119.422 abitanti. Si trova circa 34\u00a0km a nord di Shush (Susa).\nLingue.\nla lingua parlata nella citt\u00e0 \u00e8 l'arabo oltre alla lingua persiana che \u00e8 la lingua ufficiale dello stato."}
{"id": "2951894", "revid": "1305772", "url": "https://it.wikipedia.org/wiki?curid=2951894", "title": "Locomotiva FNM 220", "text": "Le locomotive gruppo 220 delle Ferrovie Nord Milano erano un gruppo di potenti locomotive a vapore progettate per la trazione di treni merci.\nFurono costruite dalla Breda in 8 unit\u00e0 fra il 1924 e il 1925.\nInizialmente, e fino al 1940, portavano i numeri 421\u2013428.\nDue unit\u00e0 (220.03 e 05) furono vendute nel 1939 alla SFBN per l'esercizio sulla ferrovia Biella\u2013Novara, e altre tre (220.02, 06 e 07) le seguirono nel 1947, le altre furono ritirate dal servizio nel 1950 e demolite poco dopo.\nDelle unit\u00e0 passate alla SFBN una fu utilizzata come fonte di parti di ricambio per le altre (rinumerate 420.01-04): le locomotive acquistate nel 1939 furono accantonate nel 1952, mentre le altre rimasero in servizio fino al 1960.\nIn seguito al riscatto della SFBN, nel 1961 le quattro unit\u00e0, accantonate fuori servizio presso la stazione di Biella Chiavazza, pervennero alle Ferrovie dello Stato, che per motivi amministrativi le classificarono nel gruppo 842 prima di radiarle."}
{"id": "2951899", "revid": "123974943", "url": "https://it.wikipedia.org/wiki?curid=2951899", "title": "Minardi PS02", "text": "La Minardi PS02 \u00e8 una monoposto di Formula 1 del team italiano Minardi che ha gareggiato nel Campionato mondiale di Formula 1 2002. Progettata da Gabriele Tredozi e guidata da Alex Yoong, Anthony Davidson e Mark Webber, nel corso della stagione ottenne due punti nella gara inaugurale in Australia.\nSviluppo.\nLa Minardi PS02 era una vettura molto convenzionale, caratterizzata da un passo piuttosto lungo. Venne poi adottato il motore Asiatech in sostituzione del vecchio Cosworth rinominato e fu confermato il cambio in titanio gi\u00e0 adottato nella parte finale della stagione precedente.\nStagione.\nPer quanto riguarda i piloti, la Minardi scelse l'esordiente, Mark Webber (gi\u00e0 tester per Arrows e Benetton negli ultimi tre anni), e il malese Alex Yoong, che nel 2001 aveva gi\u00e0 corso per il team faentino nelle ultime tre gare e forte di uno sponsor di quindici milioni di euro. \nNonostante il passaggio al nuovo motore Asiatech, la vettura non si dimostr\u00f2 pi\u00f9 veloce rispetto a quella dell'anno prima, anche se nel complesso l'affidabilit\u00e0 era migliorata.\nAlla prima gara in Australia il team riusc\u00ec a cogliere subito 2 preziosissimi punti grazie al 5\u00ba posto dell'esordiente Webber, mentre Yoong arriv\u00f2 7\u00ba, complici i numerosi ritiri degli avversari. \nPer il resto della stagione i due piloti ottennero molti piazzamenti, ma fuori dalla zona punti e qualche ritiro. Il divario tra i due piloti, gi\u00e0 visto a Melbourne, fu particolarmente accentuato anche nelle qualifiche degli altri Gran Premi, con il malese che manc\u00f2 tre volte la qualificazione, segnando sempre tempi pi\u00f9 lenti dell'australiano. A causa degli scarsi risultati, Yoong, infatti, venne sostituito dal collaudatore della BAR Anthony Davidson. Il malese torn\u00f2 comunque alla guida della Minardi dopo due gare, al Gran Premio d'Italia, concludendo la stagione.\nLa Minardi si classific\u00f2 9\u00aa nel campionato costruttori con 2 punti.\nRisultati completi.\n(*) Indica quei piloti che non hanno terminato la gara ma sono ugualmente classificati avendo coperto, come previsto dal regolamento, almeno il 90% della distanza totale."}
{"id": "2951900", "revid": "47767", "url": "https://it.wikipedia.org/wiki?curid=2951900", "title": "Piet\u00e0 (Perugino)", "text": "La Piet\u00e0 \u00e8 un dipinto a olio su tavola (168x176 cm) di Pietro Perugino, databile al 1483-1493 circa e conservata nella Galleria degli Uffizi a Firenze.\nStoria.\nL'opera venne dipinta per la chiesa del convento di San Giusto alle mura dei frati Ingesuati, assieme all'\"Orazione nell'orto\" e a una \"Crocifissione\". Vasari vide queste tavole e le descrisse sugli altari laterali della chiesa che, come \u00e8 noto, venne distrutta nel 1529 per l'assedio di Firenze. La \"Piet\u00e0\" era danneggiata gi\u00e0 al tempo dello storico aretino, che imput\u00f2 la causa ad alcuni errori tecnici. I dipinti vennero portati dai frati nella loro nuova sede del convento di San Giovanni Battista della Calza presso Porta Romana.\nQui l'\"Orazione nell'orto\" stette sul secondo altare sinistro della navata della chiesa fino alle soppressioni della fine del XVIII secolo, quando venne trasportata a Parigi, per poi tornare in Italia durante la Restaurazione. In Francia venne ridipinta nel 1799. Tornata in Italia, pervenne agli Uffizi solo nel 1919.\nLa datazione \u00e8 incerta: Scarpellini pens\u00f2 al 1482, subito dopo il ritorno da Roma, anni in cui gli Ingesuati fecero lavori di grande importanza per la loro chiesa, testimoniati dalla commissione della \"Madonna e santi\" del Ghirlandaio che decorava un tempo l'altare maggiore; altri hanno proposto una datazione leggermente pi\u00f9 tarda, ma comunque entro lo scadere del secolo, quando Perugino si convert\u00ec definitivamente al colore legato con olio di lino, che in queste opere \u00e8 solo a livello sperimentale.\nNel convento della Calza resta una copia antica di Ottavio Vannini, mentre si conosce una replica con varianti attribuita alla mano del maestro, databile al 1493-1495 e conservata nella National Gallery of Ireland di Dublino.\nDescrizione e stile.\nLa scena \u00e8 impostata secondo uno schema pacato e piacevole, ordinato secondo le regole della simmetria. Essa si svolge sotto un portico con archi a tutto sesto su pilastri dotati di capitelli molto sporgenti, che a partire dagli ultimi due decenni del XV secolo divenne frequente nella produzione del Perugino, riscontrabile ad esempio nella \"Pala di Fano\", nel \"Polittico Albani-Torlonia\", nell'\"Apparizione della Vergine a san Bernardo\" e nella \"Madonna col Bambino in trono tra i santi Giovanni Battista e Sebastiano\". L'architettura \u00e8 solenne ma semplice e dirige lo sguardo dello spettatore in profondit\u00e0, con l'ariosa apertura paesistica dello sfondo in cui colline prive di asperit\u00e0 sono punteggiate da esili alberelli e sfumano in lontananza verso l'orizzonte.\nLo schema della \"Piet\u00e0\" riprende quello dominante delle \"Vesperbilder\" tedesche, con il corpo di Ges\u00f9 irrigidito e orizzontale e la Madonna seduta in posizione verticale, che venne rivoluzionato solo pochi anni dopo da Michelangelo con la \"Piet\u00e0 vaticana\". Il corpo morto di Cristo si staglia chiarissimo e irrigidito in tutta la lunghezza della pala, retto a sinistra da Giovanni evangelista e a destra da Maria Maddalena. Il corpo in primo piano appare quasi sospinto in avanti dalle figure. Chiudono ai lati, in posizioni elegantemente ritmate, un santo giovane con le mani giunte al petto e lo sguardo rivolto in alto (Nicodemo) e un santo anziano con le braccia distese, le mani intrecciate e lo sguardo rivolto in basso (Giuseppe d'Arimatea). Queste due figure torreggiano ai lati facendo da raccordo tra la scena in primo piano e l'equilibrata composizione architettonica, come nella \"Madonna col Bambino in trono tra i santi Giovanni Battista e Sebastiano\" del 1493.\nLe forme sono particolarmente nitide e le espressioni addolorate di Giovanni piangente e della Maddalena non generano una forza drammatica, ma si stemperano nel sentimento pacatemente meditativo dell'opera. La Maddalena presenta un uso del colore con toni bruni e meno soffusi, che rimanda a Luca Signorelli, altro pittore sulla cresta dell'onda a Firenze in quegli anni. A Signorelli rimanda dopotutto anche lo stile della \"Crocifissione\" nella stessa serie di tavole."}
{"id": "2951904", "revid": "729019", "url": "https://it.wikipedia.org/wiki?curid=2951904", "title": "Ora o mai pi\u00f9/Addio", "text": "Ora o mai pi\u00f9/Addio \u00e8 il 74\u00b0 singolo di Mina, pubblicato a ottobre 1965 su vinile a 45 giri dall'etichetta Ri-Fi.\nIl disco.\nEsiste anche in versione esclusiva per jukebox, la cui vendita \u00e8 vietata al pubblico.\nGli arrangiatori dirigono le rispettive orchestre.\nNel 1966, Mina incide le versioni in spagnolo dei due brani, intitolate rispettivamente Ahora o jamas e Adios (non sono noti gli autori dei testi).\nEntrambi i pezzi sono stati inseriti nell'EP \"Una casa en la cima del mundo/Si no estuvieras tu/Adios/Ahora o jamas\" (Belter 51.645) pubblicato in Spagna e nella raccolta su CD \"Mina latina\" del 1998.\nIl singolo con i due brani in italiano \u00e8 stato ristampato per il mercato spagnolo con copertina diversa e i titoli invertiti sui due lati \"Addio/Ora o mai pi\u00f9\" (Belter 07-240).\nSuccesso e classifiche.\nGrazie a Ora o mai pi\u00f9, sigla dello spettacolo televisivo abbinato alla tradizionale \"Lotteria di Capodanno\", il singolo ottiene un buon successo commerciale.\nTra la fine del 1965 e l'inizio 1966 conta 3 mesi consecutivi di permanenza tra le prime 7 con due settimane al terzo posto. Nello stesso periodo \u00e8 anche il 29\u00b0 singolo pi\u00f9 venduto.\n\"Ora o mai pi\u00f9\".\nSigla finale della trasmissione di variet\u00e0 televisivo \"La prova del nove\" a cui Mina partecip\u00f2 nelle prime due puntate (29 settembre e 6 ottobre).\nFa parte dell'album \"\" del 1965.\nSempre nel 1965, \u00e8 stata incisa anche da Nancy Cuomo per l'etichetta discografica napoletana KappaO.\nNel DVD \"Gli anni Rai 1966-1967 Vol. 7\" del cofanetto monografico in 10 volumi pubblicato da Rai Trade e GSU nel 2008, estratto dalla seconda puntata della trasmissione \"Musica da sera\" (5 marzo 1967), \u00e8 presente il video di un medley di Mina che comprende un frammento (0:52) del brano. Questa fantasia, con \"Chi non conosce te/La lunga estate di Taormina/Va 'bbuono/Stanotte come ogni notte/'Nnammurata mia/Sei nata per essere adorata/Piccolissima serenata/Ora o mai pi\u00f9/Ciao\", \u00e8 contenuta anche nel CD audio \"I miei preferiti (Gli anni Rai)\", pubblicato nel 2014.\n\"Addio\".\nHa nella melodia di Piero Piccioni reminiscenze operistiche verdiane, precisamente il duetto \"O terra addio\" dall'Aida, care alla cantante, e un testo, senza ritornello n\u00e9 strofe, essenziale alla scarna immagine trasmessa: una donna rinuncia ad una sua grande momentanea passione, per tornare dall'uomo che non pu\u00f2 fare a meno di lei.\nSi trova nell'album \"Studio Uno 66\" e in un suggestivo video per i caroselli Barilla girato da Antonello Falqui.\nUn video con Mina che presenta la canzone come ospite nella seconda puntata della trasmissione \"Stasera Rita\" (20 novembre 1965) \u00e8 contenuto nel DVD \"Gli Anni Rai 1965-1966 Vol. 8\".\nNel 1967 verr\u00e0 riproposta in versione orchestrale nella quarta puntata (22 aprile) del programma \"Sabato sera\" con un filmato registrato al Teatro Regio di Parma."}
{"id": "2951911", "revid": "1573940", "url": "https://it.wikipedia.org/wiki?curid=2951911", "title": "Baghmalek", "text": "Baghmalek o B\u0101gh-e Malek (farsi \u0628\u0627\u063a\u200c\u0645\u0644\u06a9) \u00e8 il capoluogo dello shahrest\u0101n di Baghmalek, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 20.844 abitanti."}
{"id": "2951913", "revid": "729019", "url": "https://it.wikipedia.org/wiki?curid=2951913", "title": "Tranvia Stradella-Santa Maria della Versa", "text": "La tranvia Stradella-Santa Maria della Versa fu una linea tranviaria interurbana a trazione elettrica che fu in esercizio dal 1929 al 1956.\nStoria.\nAlla fine del XIX secolo le fiorenti produzioni vinicole della valle della Versa, nell'Oltrep\u00f2 Pavese, iniziavano a sentire la necessit\u00e0 di un collegamento ferroviario che permettesse l'invio celere dei prodotti.\nNel 1914, dopo anni di discussioni, fu approvato il progetto di una tranvia interurbana a trazione elettrica che avrebbe collegato Santa Maria della Versa, centro della valle, alla citt\u00e0 di Stradella, dotata di una stazione ferroviaria posta sulle linee Alessandria-Piacenza e Pavia-Stradella e collegata a Voghera tramite una tranvia a vapore.\nLo scoppio della prima guerra mondiale interruppe lo svolgimento dell\"'iter\", ma al termine delle ostilit\u00e0 le comunit\u00e0 interessate rilanciarono il progetto, costituendo nel 1925 la Societ\u00e0 Anonima Tranvia Elettrica Stradella-Santa Maria della Versa (SATE), che ottenne nel 1926 la concessione della linea, da essa gestita per tutta la sua esistenza.\nI lavori di costruzione iniziarono immediatamente e la linea fu inaugurata il 18 ottobre 1929.\nDopo la seconda guerra mondiale le aziende vinicole della zona cominciarono ad orientarsi verso il trasporto su gomma, ritenuto pi\u00f9 flessibile ed economico; lo scarso traffico passeggeri della linea, di interesse strettamente locale, non poteva giustificarne il mantenimento, ed essa venne pertanto chiusa nell'estate 1956.\nMateriale rotabile.\nSulla linea prestarono servizio:\nNegli ultimi anni d'esercizio della linea si ha notizia dell'impiego di due carrozze rimorchiate."}
{"id": "2951914", "revid": "729019", "url": "https://it.wikipedia.org/wiki?curid=2951914", "title": "Commissario europeo del Lussemburgo", "text": "Il commissario europeo del Lussemburgo \u00e8 un membro della Commissione europea proposto al Presidente della Commissione dal Governo del Lussemburgo.\nIl Lussemburgo ha diritto ad un commissario europeo dal 1\u00ba gennaio 1958, anno dell'entrata in vigore dei Trattati di Roma, di cui era firmatario, che istituivano la Comunit\u00e0 Economica Europea."}
{"id": "2951916", "revid": "1573940", "url": "https://it.wikipedia.org/wiki?curid=2951916", "title": "Qal'eh-ye Tol", "text": "Qal'eh-ye Tol (farsi \u0642\u0644\u0639\u0647\u200c\u062a\u0644) \u00e8 una citt\u00e0 dello shahrest\u0101n di Baghmalek, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 8.604 abitanti."}
{"id": "2951918", "revid": "121476756", "url": "https://it.wikipedia.org/wiki?curid=2951918", "title": "Dani Levy", "text": "Biografia.\nNato a Basilea il 17 novembre 1957, ha lavorato in teatro prima nella citt\u00e0 natale (1977-1979) e poi a Berlino, dove vive dal 1980. Ha debuttato alla regia con il film \"Du mich auch\" del 1986. Levy \u00e8 di religione ebraica."}
{"id": "2951920", "revid": "123727728", "url": "https://it.wikipedia.org/wiki?curid=2951920", "title": "Jaguar R5", "text": "La Jaguar R5 \u00e8 una monoposto di Formula 1 appartenente alla stagione 2004. \u00c8 stata guidata da Mark Webber e Christian Klien.\nStagione.\nPur confermando il 7\u00ba in classifica costruttori dell'anno prima, la R5 fu molto meno competitiva rispetto alla sua antenata, dimostrando anche una minore affidabilit\u00e0 che fu causa di molti ritiri.\nIl team raccolse solo 5 risultati utili in 18 gare per un bottino finale di appena 10 punti (contro i 18 del 2003); i migliori piazzamenti furono due sesti posti, ottenuti rispettivamente da Webber in Germania e da Klien in Belgio; il pilota australiano fu poi protagonista anche di due acuti in qualifica, conquistando il 2\u00ba tempo in Malesia e il 3\u00ba in Giappone. \nPer quanto riguarda la classifica piloti, Mark Webber, al suo terzo anno in Formula 1, si piazz\u00f2 al tredicesimo posto con sette punti mentre il compagno Christian Klien concluse sedicesimo con tre punti.\nQuesto fu l'ultimo anno in Formula 1 per la Jaguar che, dopo il ritiro ufficiale della Ford, fu venduta al gruppo Red Bull Racing, dando cos\u00ec origine nella stagione 2005 all'omonima scuderia."}
{"id": "2951921", "revid": "1573940", "url": "https://it.wikipedia.org/wiki?curid=2951921", "title": "Seydun", "text": "Seyd\u016bn (farsi \u0635\u06cc\u062f\u0648\u0646) \u00e8 una citt\u00e0 dello shahrest\u0101n di Baghmalek, circoscrizione di Seydun, nella provincia del Kh\u016bzest\u0101n. Aveva, nel 2006, una popolazione di 5.439 abitanti."}
{"id": "2951922", "revid": "148107", "url": "https://it.wikipedia.org/wiki?curid=2951922", "title": "Nitruro di litio", "text": "Il nitruro di litio \u00e8 un composto dell'azoto e del litio con formula Li3N. \u00c8 l'unico nitruro stabile di un metallo alcalino. Ha un colore rosso scuro e un'alta temperatura di fusione (~813 \u00b0C).\nPreparazione e manipolazione.\nIl nitruro di litio viene preparato per combinazione diretta di litio elementare con azoto gassoso (N2):\nInvece di bruciare litio metallico in un'atmosfera di azoto, una soluzione di litio in sodio metallico liquido pu\u00f2 essere trattata con azoto gassoso. Il nitruro di litio reagisce violentemente con l'acqua per produrre ammoniaca:\nInoltre, essendo un accettore di protoni migliore dello ione idrossido OH- , si pu\u00f2 definire una superbase.\nStruttura e propriet\u00e0.\n&lt;chem&gt;\\alpha -Li3N&lt;/chem&gt; (stabile a temperatura e pressione ambiente) ha un'insolita struttura cristallina che consiste di due tipi di strati: un foglio ha la composizione Li2N\u2212 e contiene centri N a 6 coordinate, e l'altro foglio \u00e8 costituito solo da cationi di litio. Sono note altre due forme: il &lt;chem&gt;\\beta -Li3N&lt;/chem&gt;, formato dalla fase alfa a 4200 bar (4145 atm) ha la struttura dell'arseniuro di sodio (Na3As). Il &lt;chem&gt;\\gamma -Li3N&lt;/chem&gt; () si forma dalla forma beta a 35-45 gigapascal (da 350.000 a 440.000 atm).\nIl nitruro di litio mostra conduttivit\u00e0 ionica per Li+, con un valore di circa 2\u00d710\u22124\u03a9\u22121cm\u22121 e un'energia di attivazione (intracristallina) di circa 0,26 eV (circa 24 kJ/mol). Il drogaggio con idrogeno aumenta la conduttivit\u00e0, mentre il drogaggio con ioni metallici (alluminio, rame, magnesio) la riduce. L'energia di attivazione per il trasferimento di litio attraverso i cristalli di nitruro di litio (intercristallino) \u00e8 stata determinata essere maggiore a circa 68,5 kJ/mol. La forma alfa \u00e8 un semiconduttore con una band gap di cirva 2.1 eV.\nLa reazione con l'idrogeno a meno di 300 \u00b0C (e 0,5 MPa di pressione) produce idruro di litio e ammide di litio.\nIl nitruro di litio \u00e8 stato studiato come mezzo per lo stoccaggio dell'idrogeno, poich\u00e9 la reazione \u00e8 reversibile a 270 \u00b0C. \u00c8 stato raggiunto fino all'11,5% in peso di assorbimento di idrogeno.\nLa reazione del nitruro di litio con l'anidride carbonica produce in una reazione esotermica nitruro di carbonio amorfo (C3N4), un semiconduttore, e litio cianammide (Li2CN2), un precursore dei fertilizzanti"}
{"id": "2951924", "revid": "767487", "url": "https://it.wikipedia.org/wiki?curid=2951924", "title": "Dugary Ndabashinze", "text": "Carriera.\nClub.\nGioca, dal 2006 al 2007, all'Atl\u00e9tico Olympic. Nel 2008, dopo una breve esperienza in Guinea, all'Athl\u00e9tico de Col\u00e9ah, si trasferisce in Belgio, allo Genk. Nel 2012 passa allo Waasland-Beveren. Nel 2013 viene acquistato dal Tubize. Nel 2015 si trasferisce al La Louvi\u00e8re Centre. Al termine della stagione rimane svincolato. Nel 2017 si trasferisce in Vietnam, al Binh Duong.\nNazionale.\nDebutta in nazionale il 25 marzo 2007 in Botswana-Burundi."}
{"id": "2951928", "revid": "253269", "url": "https://it.wikipedia.org/wiki?curid=2951928", "title": "Tom Keene", "text": "Biografia.\nDopo aver studiato alla Columbia University ed al Carnegie Institute of Technology, si trasfer\u00ec alla fine degli anni venti a Hollywood, dove fece il suo esordio come \"George Duryea\" (suo vero nome) nella pellicola \"Donna pagana\" (1929), per la regia di Cecil B. DeMille, ed al fianco dell'attrice Lina Basquette. Malgrado la favorevole accoglienza in Europa, soprattutto in Unione Sovietica ed in Germania e negli altri paesi del patto di Varsavia, la pellicola fu un autentico fiasco in madre patria, ma il giovane Duryea riusc\u00ec a farsi notare come attore promettente, soprattutto per il suo fisico atletico e prestante. \nSempre nel 1929 interpret\u00f2 \"L'ondata dei forti\", uno dei primi western del sonoro, al fianco di Ren\u00e9e Ador\u00e9e, e la pellicola \"Il ferroviere\" con Lon Chaney. A partire dagli anni quaranta, con il nome di Richard Powers, prosegu\u00ec la carriera come interprete di film western, ma questo genere lo leg\u00f2 a uno stereotipo dal quale egli cerc\u00f2 di liberarsi tentando la strada del teatro, ma senza successo. La sua ultima pellicola fu \"Plan 9 from Outer Space\" (1959) di Edward D. Wood Jr.."}
{"id": "2951931", "revid": "287204", "url": "https://it.wikipedia.org/wiki?curid=2951931", "title": "San Diego Open 1994", "text": "Il San Diego Open 1994 \u00e8 stato un torneo di tennis giocato sul cemento. \n\u00c8 stata la 16\u00aa edizione del torneo di San Diego, che fa parte della categoria Tier II nell'ambito del WTA Tour 1994\nSi \u00e8 giocato a San Diego negli USA dall'1 al 7 agosto 1994.\nCampionesse.\nSingolare.\n Steffi Graf ha battuto in finale Arantxa S\u00e1nchez Vicario, 6\u20132, 6\u20131\nDoppio.\n Jana Novotn\u00e1 / Arantxa S\u00e1nchez Vicario hanno battuto in finale Ginger Helgeson / Rachel McQuillan, 6\u20133, 6\u20133"}
{"id": "2951934", "revid": "287204", "url": "https://it.wikipedia.org/wiki?curid=2951934", "title": "Arena (album)", "text": ""}
{"id": "2951937", "revid": "1543377", "url": "https://it.wikipedia.org/wiki?curid=2951937", "title": "Ondougou", "text": "Ondougou \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2951938", "revid": "287204", "url": "https://it.wikipedia.org/wiki?curid=2951938", "title": "Reno Bighorns 2008-2009", "text": "La stagione 2008-09 dei Reno Bighorns fu la 1\u00aa nella NBA D-League per la franchigia.\nI Reno Bighorns arrivarono quarti nella \"Western Division\" con un record di 25-25, non qualificandosi per i play-off."}
{"id": "2951940", "revid": "1305772", "url": "https://it.wikipedia.org/wiki?curid=2951940", "title": "Elbridge", "text": ""}
{"id": "2951945", "revid": "767487", "url": "https://it.wikipedia.org/wiki?curid=2951945", "title": "Queensland Open 1994", "text": "Il Queensland Open 1994 \u00e8 stato un torneo di tennis giocato sul cemento. \u00c8 stata la 12\u00aa edizione del torneo, che fa parte della categoria Tier III nell'ambito del WTA Tour 1994. Si \u00e8 giocato al Milton Tennis Centre di Brisbane in Australia dal 3 al 9 gennaio 1994.\nCampionesse.\nSingolare.\n Lindsay Davenport ha battuto in finale Florencia Labat 6\u20131, 2\u20136, 6\u20133\nDoppio.\n Laura Golarsa / Natal'ja Medvedeva hanno battuto in finale Jenny Byrne / Rachel McQuillan 6\u20133, 6\u20131"}
{"id": "2951948", "revid": "1272592", "url": "https://it.wikipedia.org/wiki?curid=2951948", "title": "Citt\u00e0 di Messina", "text": "Il Citt\u00e0 di Messina \u00e8 stato un incrociatore ausiliario della Regia Marina, gi\u00e0 piroscafo passeggeri italiano.\nStoria.\nCostruita tra il 1909 ed il 1910, l'unit\u00e0 faceva parte di una serie di quattro veloci piroscafi passeggeri ordinati dalle Ferrovie dello Stato (gli altri tre erano \"Citt\u00e0 di Palermo\", \"Citt\u00e0 di Siracusa\" e \"Citt\u00e0 di Catania\"). Tali unit\u00e0, simili nelle caratteristiche generali, si differenziavano nell'apparato propulsivo e di conseguenza anche nell'aspetto. Gi\u00e0 prima dello scoppio della prima guerra mondiale era previsto, nei piani della Regia Marina, che in caso di guerra le quattro navi, in virt\u00f9 della loro notevole velocit\u00e0 (20 nodi), sarebbero state requisite, armate ed impiegate come incrociatori ausiliari.\nPer questa ragione nel 1911-1912, scoppiata guerra italo-turca, l'unit\u00e0, al pari degli altri tre piroscafi similari, venne requisita ed armata come incrociatore ausiliario, prendendo quindi parte a tale conflitto. Terminate le ostilit\u00e0, il \"Citt\u00e0 di Messina\" torn\u00f2 al servizio passeggeri di linea.\nPoco prima dell'ingresso dell'Italia nella prima guerra mondiale, il \"Citt\u00e0 di Messina\" fu nuovamente requisito, armato con 4 cannoni da 120/40\u00a0mm ed iscritto nel ruolo del naviglio ausiliario dello stato come incrociatore ausiliario. Il 24 maggio 1915, data dell'entrata in guerra, la nave aveva base a Brindisi, al comando del capitano di fregata Manzillo. Successivamente l'unit\u00e0 fu aggregata alla II Sezione del 1\u00ba Gruppo della IV Divisione navale.\nTrasferita in Alto Adriatico poco dopo l'inizio della guerra, la nave fece ritorno a Brindisi l'8 settembre 1915, per rafforzare le formazioni gi\u00e0 l\u00e0 dislocate.\nIl \"Citt\u00e0 di Messina\" ebbe impiego come trasporto truppe, nonch\u00e9 nelle crociere di vigilanza dello sbarramento del canale d\u2019Otranto. Non prese parte ed eventi bellici di rilievo.\nVerso la met\u00e0 del 1916 l'unit\u00e0 venne destinata al gruppo incrociatori ausiliari Brindisi, insieme alle unit\u00e0 \"Citt\u00e0 di Cagliari\", \"Citt\u00e0 di Catania\", \"Citt\u00e0 di Sassari\" e \"Citt\u00e0 di Siracusa\".\nAlle sei del mattino del 23 giugno 1916 il \"Citt\u00e0 di Messina\", al comando del capitano di fregata Accame, salp\u00f2 da Valona insieme al cacciatorpediniere francese \"Fourche\", per una crociera a protezione dei drifters nel canele d'Otranto. Le due navi, procedendo alla velocit\u00e0 di 18 nodi (con il \"Citt\u00e0 di Messina\" a circa 800-1000 metri a poppavia del \"Fourche\"), tennero rotta verso sudovest fino alle 7.10, quindi verso sud sino alla 7.50, per poi accostare verso ovest a tale ora. Alle 8.35 di quel giorno, tuttavia, da bordo dell'incrociatore ausiliario vennero avvistate le scie di due siluri sulla dritta, alla distanza ormai di appena 350 metri: il comandante Accame ordin\u00f2 delle manovre evasive ed alcuni cannoni aprirono il fuoco contro le due armi, ma i siluri colpirono la nave a poppa: il \"Citt\u00e0 di Messina\" affond\u00f2 nel giro di due minuti, in posizione 40\u00b009' N e 18\u00b048' E (oppure 40\u00b010' N e 18\u00b054' E), una ventina di miglia a levante di Otranto. Nonostante la rapidit\u00e0 dell'affondamento, la quasi totalit\u00e0 dell'equipaggio riusc\u00ec a calare celermente la maggior parte di scialuppe e zatterini ed a mettervisi in salvo. Il \"Fourche\" segnal\u00f2 l'accaduto a Brindisi e Valona richiedendo l'invio di unit\u00e0 per i soccorsi, mentre dava la caccia al sommergibile attaccante \u2013 che era l'austro-ungarico \"U 15\" \u2013, ritenendo, in seguito all'affioramento di una chiazza di olio, di averlo danneggiato od affondato; quindi si avvicin\u00f2 alle imbarcazioni spiegando loro di attendere l'arrivo dei soccorsi, e mise in mare alcune scialuppe per recuperare i naufraghi che si trovavano in mare e necessitavano di aiuto, traendone in salvo una quarantina, molti dei quali feriti. Tuttavia l\u2019\"U 15\" era uscito illeso dalla caccia e pass\u00f2 nuovamente all'attacco\u00a0\u2013 favorito dalla foschia (che riduceva la visibilit\u00e0 a 4-5 miglia). Alle dieci il cacciatorpediniere francese, mentre si avvicinava a 14 nodi ad una zattera rovesciata, venne colpito da un siluro e, spezzato in due, s'inabiss\u00f2 in mezzo minuto.\nL\u2019\"U 15\" si allontan\u00f2 mentre arrivavano i soccorsi (per primi il cacciatorpediniere italiano \"Nembo\" ed il francese \"Casque\", seguiti poi da un altro cacciatorpediniere francese, il \"Protet\" \u2013 che trasse in salvo 42 uomini del \"Fourche\" e 22 italiani, 15 dei quali erano gi\u00e0 stati in precedenza recuperati dal cacciatorpediniere affondato \u2013, e da quattro italiani), che recuperarono i nove decimi dei due equipaggi. \nFra l'equipaggio del \"Citt\u00e0 di Messina\" si ebbero 33 morti e 302 sopravvissuti, mentre le perdite del \"Fourche\" ammontarono a 19 uomini su un totale di 85."}
{"id": "2951951", "revid": "697352", "url": "https://it.wikipedia.org/wiki?curid=2951951", "title": "Elk City", "text": ""}
{"id": "2951955", "revid": "1543377", "url": "https://it.wikipedia.org/wiki?curid=2951955", "title": "Pelou", "text": "Pelou \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2951956", "revid": "1305772", "url": "https://it.wikipedia.org/wiki?curid=2951956", "title": "Elk Creek", "text": ""}
{"id": "2951957", "revid": "1305772", "url": "https://it.wikipedia.org/wiki?curid=2951957", "title": "Elk Grove", "text": ""}
{"id": "2951958", "revid": "503168", "url": "https://it.wikipedia.org/wiki?curid=2951958", "title": "Comune di Cagliari", "text": ""}
{"id": "2951959", "revid": "287204", "url": "https://it.wikipedia.org/wiki?curid=2951959", "title": "Paci\u00eancia", "text": "Paci\u00eancia \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nPaci\u00eancia fu istituito come \"bairro\" a s\u00e9 stante il 23 luglio 1981 come parte della Regione Amministrativa XIX - Santa Cruz del municipio di Rio de Janeiro."}
{"id": "2951961", "revid": "697352", "url": "https://it.wikipedia.org/wiki?curid=2951961", "title": "Elk Point", "text": ""}
{"id": "2951964", "revid": "88740", "url": "https://it.wikipedia.org/wiki?curid=2951964", "title": "Elk River", "text": ""}
{"id": "2951965", "revid": "697352", "url": "https://it.wikipedia.org/wiki?curid=2951965", "title": "Elkland", "text": ""}
{"id": "2951966", "revid": "22475", "url": "https://it.wikipedia.org/wiki?curid=2951966", "title": "MEG (romanzo)", "text": "MEG (\"MEG: A Novel of Deep Terror\") \u00e8 un romanzo letteratura horror fantascienza di Steve Alten, pubblicato nel luglio 1997 da Bantam Books e tradotto in italiano nello stesso anno. Riscuotendo successo in vari Paesi del mondo ha dato inizio a un ciclo letterario attorno alla figura dei \"Megalodon\" e del protagonista Jonas Taylor.\nIn Italia, in seguito all'uscita del film tratto dal romanzo, il romanzo \u00e8 stato rieditato col nuovo titolo \"Shark - Il primo squalo\", lo stesso usato per il film.\nTrama.\nJonas Taylor \u00e8 un sub ed esploratore marino che lavora per conto della Marina degli Stati Uniti. Durante una missione sottomarina molto segreta per conto dell'istituzione nella fossa delle Marianne, avvista un \"Megalodon\", un gigantesco predatore preistorico che si pensava estinto. Dopo che la creatura divora i compagni con cui era entrato in acqua e nessun altro pu\u00f2 verificare le sue dichiarazioni, la credibilit\u00e0 di Taylor viene affondata dalla comunit\u00e0 scientifica.\nDiventato un paleontologo indipendente, alle prime armi, Taylor si mette alla ricerca di prove che possano confermare la realt\u00e0 dell'avvistamento.\nQuando Masato Tanaka, un amico di vecchia data di Jonas, e il suo equipaggio sono alla ricerca di un uomo che possa immergersi negli abissi per recuperare un UNIS, il subacqueo accetta volentieri la proposta. Si tratta di un'operazione ancora una volta nella fossa delle Marianne. Durante il viaggio verso l'abisso profondo, Jonas, il figlio di Tanaka e altri sub di supporto si imbattono nel \"Megalodon\" e scoprono l'esistenza di altri esemplari della stessa specie che vivono nelle profondit\u00e0 della fossa marina intrappolati dalla \"barriera di acqua fredda\" che impedisce loro di risalire in acque pi\u00f9 basse.\nIl figlio di Masato viene ucciso nell'incontro ravvicinato con un esemplare maschio, che a sua volta rimane impigliato nei cavi che collegano i sub alla nave giapponese. Mentre lo squalo viene tirato verso la superficie dalla potenza degli argani, un esemplare femmina molto feroce, attirata dall'agitazione del maschio in pericolo, lo attacca e, avvolta nel sangue che esce dalle ferite che la isola termicamente dalla barriera di acqua fredda, sale a galla per scatenare la sua ira, mangiando balene e persone.\nJonas e Tanaka perdono di vista lo squalo femmina e attraccano al porto. Nel frattempo, essa partorisce i piccoli di cui era incinta e inizia a seminare terrore nell'area circostante. Nella caccia allo squalo avviata dall'equipaggio di Tanaka, lo squalo femmina muore tagliandosi la gola una volta avvicinatosi alle eliche di un sommergibile, e Jonas cattura l'unico neonato sopravvissuto.\nAdattamento cinematografico.\nPrimo progetto.\nNel 1996, quando ancora Steve Alten era alla ricerca di una casa editrice che pubblicasse il suo polposo romanzo \"\", erano gi\u00e0 in corso trattative con alcuni studi cinematografici interessati a trasporre per il grande schermo l'opera. La campagna d'acquisti fu vinta dalla Touchstone Pictures, una divisione della Walt Disney Pictures, che nel 1997 opzion\u00f2 i diritti cinematografici intenzionata a realizzarne un film.\nLe sceneggiature realizzate frustrarono molto Alten, che si disse insoddisfatto del lavoro svolto dalla Disney, che stava invece ignorando ogni suo consiglio creativo. Lo scrittore ricord\u00f2 come in una versione allo squalo vennero messe le ali, e che lui disapprov\u00f2 tali scelte perch\u00e9 il suo ruolo era quello di \u00ab\"seguire la scienza e non il ridicolo\"\u00bb.\nIn seguito a questi problemi, la Touchstone lasci\u00f2 scadere i diritti.\nNel 1998 fu il turno della Hollywood Pictures, che in collaborazione con la Warner Bros. decise di opzionare il romanzo \"Meg\" per realizzare un film di squali prima che fosse distribuito \"Blu profondo\" dalla \"rivale\". Alten fu chiamato come consulente. Per la sceneggiatura fu dapprima incaricato Tom Wheeler, ma dopo che i risultati furono carenti e il suo lavoro male accolto, Jeff Boam fu chiamato a sostituirlo. Tuttavia, il presidente che all'epoca aveva opzionato \"Meg\", David Vogel, perse il titolo di direzione e la nuova presidenza non rinnov\u00f2 la propriet\u00e0 sui diritti, cosicch\u00e9 tornarono indietro ad Alten.\nIl film cancellato della New Line.\nDiversi anni dopo, nel febbraio 2004, Alten scrisse di proprio pugno un adattamento basato sul romanzo e lo present\u00f2 all'amico Nick Nunziata, un appassionato dell'opera e che di conseguenza si impegn\u00f2 a trovare produttori interessati a farne un film. Nunziata mostr\u00f2 la sceneggiatura di Alten al regista Guillermo del Toro, che a sua volta ne parl\u00f2 con Larry Gordon e Lloyd Levin, ci\u00f2 che ne scatur\u00ec fu l'avvicinamento di Jan de Bont alla regia e l'interessamento seppur superficiale della New Line al progetto.\nDopo un periodo di titubanze, nell'agosto 2004 la New Line Cinema ingaggi\u00f2 una nuova realizzazione prendendo in opzione l'adattamento, e incaricando Del Toro, Larry Gordon, Lloyd Levin, Nick Nunziata, Chi- Li Wong e Ken Atchity della produzione e Jan de Bont della regia.\nUna sceneggiatura fu commissionata nel 2004 quando finalmente la New Line si impegn\u00f2 a concretizzare la produzione dopo essere stata sviata dall'idea che il romanzo contenesse troppe analogie con \"Jurassic Park\", per farla fu chiamato Shane Salerno. Lo sceneggiatore termin\u00f2 la prima stesura nel settembre 2005, con un quarto delle scene totale ambientato sott'acqua. La scena d'apertura vedeva un gruppo di Tyrannosaurus rex intenti a finire un banchetto con alcune prede appena uccise, e l'uccisione di uno di essi entrato in mare da parte di una misteriosa creatura che lo inghiottiva e trascinava negli abissi. Comunque, la New Line spieg\u00f2 come essa fosse bisognosa di un pesante rimaneggiamento anche alla luce del fatto che la sua trasposizione a film avrebbe richiesto una spesa troppo alta, compromettendo le reali capacit\u00e0 del progetto, il cui bilancio era fissato a 75ml $.\nIn una nota del 28 settembre, Jeff Katz e George Waud, responsabili dello sviluppo, comunicarono che erano in corso discussioni per la modificazione della trama per arrivare a trovare le reali potenzialit\u00e0 della storia. Su decisione loro, quindi, Jan de Bont fu incaricato di scegliere esperti di effetti speciali e produttori per assisterlo personalmente nella visualizzazione della prima stesura di Shane Salerno: il supervisore agli effetti visivi John Nelson, lo scenografo Bill Sandell e il produttore di linea Colin Wilson. Si parl\u00f2 di una uscita gi\u00e0 nell'estate 2006 dopo che la produzione fu accelerata, e i diritti di distribuzione furono prevenduti a compratori esteri all'edizione 2005 del Festival di Cannes insieme ad altri 9 titoli della New Line. Il regista parlando del progetto disse:\nL'interesse al progetto e i lavori eccezionali portarono all'uscita di concetti artistici, locandine e disegni iniziali pubblicati in fretta in rete per promuovere un film che sembrava destinato a uscire a breve e destinato a creare un proficuo e miliardario franchise. Ci\u00f2 che emerse dal lavoro della squadra fu uno storyboard, una serie di immagini montate in sequenza con uno sfondo musicale e un modello in scala d'argilla e fibre di vetro della misura complessiva di 5 piedi di un \"Megalodon\". Il tutto fu presentato ai dirigenti della New Line, al termine del quale de Bont ricevette molti applausi per il lavoro fatto.\nDe Bont inizi\u00f2 a guardare avanti, pensando ai primi nomi per il cast artistico. Parl\u00f2 di Ken Watanabe ideale per il ruolo del capitano di una baleniera giapponese.\nIl produttore Atcheye disse che molti soldi furono spesi in quella particolare fase di forte di attivit\u00e0 produttiva, anche perch\u00e9 il regista e la sua squadra di esperti credevano fortemente nel progetto, arrivando addirittura ad acquistare miniature di squali e opere d'arte sull'argomento, sottolineando per\u00f2 che i copresidenti della New Line, Bob Shaye e Michael Lynne non diedero mai forti segnali circa il loro appoggio al progetto.\nNel novembre 2005, la scossa: il bilancio inizialmente di 75ml $ aveva raggiunto la vertiginosa cifra di 157ml, ancora pi\u00f9 problematica se sommata al fatto che gran parte del film sarebbe stato girato in acqua e che questo avrebbe richiesto numerosi effetti speciali, portando la spesa finale a superare i 200ml complessivi. La New Line ordin\u00f2 quindi la riduzione del bilancio a 125 ml $ e altri tagli vari tra cui pi\u00f9 di 200 effetti visivi presenti nel copione, che portarono a un risparmio stimato di 18,9 ml. Tra le scene eliminate l'attacco di alcuni calamari giganti al Megalodon, il divoramento di un surfista e l'attacco a un elicottero a bassa quota da parte dello squalo preistorico. Per ottenere ulteriori risparmi sulla spesa, de Bont pens\u00f2 di girare le scene subacquee nel set di Rosarito Beach della 20th Century Fox, lo stesso dove James Cameron gir\u00f2 \"Titanic\".\nLa New Line inizi\u00f2 a pensare che la realizzazione del franchise si stesse trasformando in un \"killer\" per lo studio, con i milioni che andavano bruciandosi col tempo che passava.\nIl 27 febbraio 2006, il produttore Toby Emmerich dichiar\u00f2 di aver in mano una versione della sceneggiatura \u00ab\"pensata meglio\"\u00bb che era stata portata a Shaye per ottenere il lasciapassare, ma anch'essa fu declinata perch\u00e9 bisognosa di ulteriori tagli. Nonostante fosse ormai chiaro che il film a grossa spesa stava trasformandosi in uno a costo pi\u00f9 ristretto, de Bont era ancora convinto della sua realizzazione e fece pressione su Emmerich affinch\u00e9 il risultato finale dei tagli delle spese facesse rimanere comunque il film sopra 100ml. In estate varie voci spiegarono che il film era quasi morto, e che la New Line era intenzionata a dimezzare ulteriormente i costi perch\u00e9 titubante nel proseguire anche alla luce di diversi fallimenti al botteghino che la stavano spingendo a rivedere i piani per il futuro.\nContemporaneamente, il \u00ab\"dream team\"\u00bb di esperti ordinato dal regista abbandon\u00f2 il film per via di altri incarichi e per la lunga attesa che stava mostrando la realizzazione di \"Meg\". Con le indiscrezioni sempre pi\u00f9 pesanti circa il possibile abbandono dell'adattamento, l'esecutivo Richard Brener rassicur\u00f2 in un comunicato che il film sarebbe stato fatto.\nCon l'abbandono di pezzi importanti della produzione, tra cui anche Jeff Katz e Guillermo del Toro, era ormai chiaro che la situazione stava diventando irreversibile. L'agente del produttore, Robert Newman, comment\u00f2 la fuoriuscita del proprio sottoscritto dicendo: \u00ab\"Con tutto il dovuto rispetto, ci sono un miliardo di film che non vengono fatti [...] Ma non era una cattiva idea farne un film, se solo l'avessero fatto correttamente\"\u00bb.\nCon i diritti cinematografici del romanzo in scadenza il 30 ottobre 2007 e le disfunzioni di gestione sempre pi\u00f9 forti e apparenti ormai anche agli appassionati, il produttore Atchity fece chiarezza spiegando che il tutto era ormai in forse e che la New Line mostrava segni d'arrangiamento. Bill Mechanic, ex direttore della produzione alla 20th Century Fox, tent\u00f2 di mettersi nei panni della casa dicendo che molti film hanno trascorso anni di sviluppo travagliato nell'attesa che venissero approvati, come ad esempio \"X-Men\", e che progetti all'apparenza stupidi si rivelassero in realt\u00e0 grandi successi, citando il \"Titanic\" di Cameron, e viceversa, citando \"Poseidon\".\nTutti i problemi mischiati insieme ai crescenti timori della New Line di approvare un film che stava creando pi\u00f9 problemi che gratificazioni portarono all'annuncio del posticipo dell'uscita a un parziale 2008. Senza la guida di Katz, di del Toro e del gruppo d'artisti e collaboratori di de Bont la direzione creativa si era persa, e la gestione generale diventata caotica port\u00f2 all'annullamento del film nel luglio 2007.\nIn una lettera inviata al \"Times\", un delegato della New Line addusse tra i motivi che portarono alla decisione di cancellare la produzione: una spesa troppo alta, il rischio di un flop, rischi superiori ai benefici, problemi di gestione su sceneggiatura e cast tecnico.\nComunque, de Bont si disse contrariato dalla decisione, dicendo come fosse \u00ab\"stata una occasione del tutto bruciata\"\u00bb, e che il materiale su cui stava lavorando era \u00ab\"fantastico\"\u00bb. La cancellazione del kolossal d'azione mostr\u00f2 anche, come evidentemente, nonostante le buone premesse e le alte aspettative, realizzare un film d'azione molto costoso possa portare a uccidere l'idea originale dello sviluppo anche in una casa prestigiosa e celebre per esser riuscita a portare sul grande schermo la trilogia de \"Il Signore degli Anelli\".\nSviluppi futuri.\nNell'aprile 2008 il \"Los Angeles Times\" annunci\u00f2 che dopo diversi milioni di dollari spesi nello sviluppo della New Line, un nuovo progetto su \"Meg\" era appena allo stato embrionale per mano della Apelles Publishing Inc. che aveva appena preso i diritti dell'opera incaricando Lawrence Gordon e Lloyd Levin produttori con Belle Avery consulente insieme per produrre. La scelta di Gordon e Levin venne dalla loro fama di sollevare le sorti di progetti considerati morti, come avvenuto per \"Watchmen\" e \"Hellboy - The Golden Army\".\nIl mese seguente, la Avery approfond\u00ec l'argomento spiegando che a lei, Gordon e Levin si era unito anche Nick Nunziata (tre membri della vecchia produzione) nel tentativo di dare una mano a riportare a galla il progetto. Comunque, la New Line era rientrata appieno nella produzione e aveva in mano una nuova sceneggiatura molto promettente che aveva ottenuto la compiacenza unanime di studio e produttori e perci\u00f2 si era messa alla ricerca di un regista disposto a dirigerla. La Avery si disse speranzosa nel ritorno di Jeff Katz.\nIn un articolo del sito di cinema \"Cinematical\" del maggio 2009 venne fuori come poche fossero le effettive possibilit\u00e0 che \"Meg\" uscisse dallo stallo dello sviluppo in cui si trovava. Tuttavia, il mese seguente Steven Alten, intervistato da \"ScreenRant\", parl\u00f2 delle premesse della nuova sceneggiatura e dei progressi fatti per far s\u00ec che un nuovo film su \"Meg\" potesse in futuro essere realizzato.\nNel 2015, il progetto \u00e8 ritornato in auge grazie alla Warner Bros., che ha assunto Eli Roth come regista dell'adattamento. Inoltre, a differenza del romanzo, la pellicola non sar\u00e0 ambientata lungo le spiagge californiane, ma avr\u00e0 come location le coste cinesi."}
{"id": "2951968", "revid": "88740", "url": "https://it.wikipedia.org/wiki?curid=2951968", "title": "Elkton", "text": ""}
{"id": "2951969", "revid": "88740", "url": "https://it.wikipedia.org/wiki?curid=2951969", "title": "Ellington", "text": ""}
{"id": "2951970", "revid": "287204", "url": "https://it.wikipedia.org/wiki?curid=2951970", "title": "Ellis", "text": ""}
{"id": "2951971", "revid": "1305772", "url": "https://it.wikipedia.org/wiki?curid=2951971", "title": "Ellison", "text": ""}
{"id": "2951972", "revid": "92723", "url": "https://it.wikipedia.org/wiki?curid=2951972", "title": "Arkadi e Boris Strugackij", "text": ""}
{"id": "2951978", "revid": "2050730", "url": "https://it.wikipedia.org/wiki?curid=2951978", "title": "International Go Federation", "text": "La International Go Federation (IGF) \u00e8 la federazione sportiva internazionale, membro di SportAccord, che governa il gioco del go."}
{"id": "2951979", "revid": "697352", "url": "https://it.wikipedia.org/wiki?curid=2951979", "title": "Elmira", "text": ""}
{"id": "2951981", "revid": "287204", "url": "https://it.wikipedia.org/wiki?curid=2951981", "title": "Reno Bighorns 2009-2010", "text": "La stagione 2009-10 dei Reno Bighorns fu la 2\u00aa nella NBA D-League per la franchigia.\nI Reno Bighorns arrivarono terzi nella \"West Conference\" con un record di 28-22. Nei play-off persero al primo turno con i Rio Grande Valley Vipers (0-1)."}
{"id": "2951986", "revid": "125747416", "url": "https://it.wikipedia.org/wiki?curid=2951986", "title": "Cavalieri lauretani", "text": "I Cavalieri lauretani furono un Ordine cavalleresco istituito inizalmente nel 1545, e rifondato poi nel 1586 da papa Sisto V.\nStoria.\nLo scopo fu quello di creare una difesa alla Santa Casa di Loreto per preservarla dagli attacchi provenienti da terra e dal mare, in particolare dalle navi pirata che imperversavano nel Mar Adriatico. Peraltro secondo lo statuto dell'ordine, che prevedeva il versamento di 500 scudi per accedere all'ordine, fu motivo di entrate importanti per le casse dello Stato Pontificio. D'altra parte i cavalieri avevano poi diritto a fregiarsi del titolo nobiliare conseguente all'ordinazione a cavaliere. \nL'ordine venne soppresso da papa Gregorio XIII nel 1580 ma poi ristabilito da papa Sisto V nel 1586, stabilendo nel numero massimo di 200 unit\u00e0 l'organico dell'Ordine. Settant'anni dopo, il suo successore Alessandro VII port\u00f2 l'organico a 270 cavalieri che rimase tale fino al 1693. In quell'anno, Innocenzo XII soppresse l'Ordine per la seconda volta, restituendo a tutti i cavalieri le somme da loro pagate per accedere all'Ordine stesso."}
{"id": "2951995", "revid": "767487", "url": "https://it.wikipedia.org/wiki?curid=2951995", "title": "Sepetiba", "text": "Sepetiba \u00e8 un quartiere (\"bairro\") della Zona Ovest della citt\u00e0 di Rio de Janeiro in Brasile.\nAmministrazione.\nSepetiba fu istituito come \"bairro\" a s\u00e9 stante il 23 luglio 1981 come parte della Regione Amministrativa XIX - Santa Cruz del municipio di Rio de Janeiro."}
{"id": "2951996", "revid": "729019", "url": "https://it.wikipedia.org/wiki?curid=2951996", "title": "Pignari", "text": "Pignari, o anche Pignary, \u00e8 un comune rurale del Mali facente parte del circondario di Bandiagara, nella regione di Mopti.\nIl comune \u00e8 composto da 20 nuclei abitati:"}
{"id": "2951997", "revid": "87752355", "url": "https://it.wikipedia.org/wiki?curid=2951997", "title": "Crocifissione (Perugino e Signorelli)", "text": "La Croficissione \u00e8 un dipinto a olio su tavola (203x180 cm) di Pietro Perugino e Luca Signorelli, databile al 1483-1495 circa e conservata nella Galleria degli Uffizi a Firenze.\nStoria.\nL'opera venne dipinta per la chiesa del convento di San Giusto alle mura dei frati Ingesuati, assieme alla \"Piet\u00e0\" e a un\"'Orazione nell'orto\". Vasari vide queste tavole e le descrisse sugli altari laterali della chiesa che, come \u00e8 noto, venne distrutta nel 1529 per l'assedio di Firenze. I tre dipinti vennero portati dai frati nella loro nuova sede del convento di San Giovanni Battista della Calza presso Porta Romana. Dopo le soppressioni sub\u00ec vari trasferimenti fino a venire acquistata dagli Uffizi nel 1904 per trentamila lire.\nLa datazione \u00e8 incerta, come anche l'attribuzione: Venturi e Schmarsow parlarono di un allievo del Perugino, mentre il resto della critica si \u00e8 divisa tra il solo Perugino o il Perugino in collaborazione col Signorelli; la datazione oscilla tra periodi molto precisi (1470-1478) agli anni ottanta/novanta, in relazione alle altre tre tavole per gli Ingesuati.\nRecentemente, tuttavia, \u00e8 stata individuata, sul bordo della veste della Maddalena, una firma nascosta (\"criptofirma\") di Luca Signorelli, preceduta dalla data 1480.\nDescrizione e stile.\nLa scena mostra il Cristo sulla croce che si staglia sul cielo azzurrino tra due quinte di rocce digradanti dove si trovano una serie di santi. Da sinistra si vedono san Girolamo in posizione preminente verso lo spettatore (era infatti l'ispiratore degli Ingesuati), san Francesco, Maria Maddalena che tocca i piedi di Cristo, il beato Giovanni Colombini e san Giovanni Battista, protettore di Firenze. Ai piedi della croce si vede il cappello cardinalizio di Girolamo, gettato a terra a significare la sua rinuncia agli onori terreni.\nLa scena \u00e8 caratterizzata da un chiaroscuro piuttosto incisivo, con una luce forte, quasi tagliente, che genera lunghe ombre sul pavimento, avvicinabile allo stile del giovane Perugino nella fase \"verrocchiesca\" o al Signorelli. Il paesaggio invece rimanda allo stile tipico del pittore umbro, con una serie di monti e colli punteggiati da esili alberi fronzuti, che digrada tonalmente in lontananza secondo le regole della prospettiva aerea, rendendo lo spazio estremamente ampio e profondo."}
{"id": "2951998", "revid": "86343", "url": "https://it.wikipedia.org/wiki?curid=2951998", "title": "Pignary", "text": ""}
{"id": "2952000", "revid": "1442080", "url": "https://it.wikipedia.org/wiki?curid=2952000", "title": "NASCAR RaceDay", "text": "NASCAR RaceDay \u00e8 il pre-gara di SPEED per la serie NASCAR . \u00c8 presentato da John Roberts, Kenny Wallace e Kyle Petty oltre a Wendy Venturini. Quando TNT trasmette le gare, Darrell Waltrip prende il posto di Kyle Petty."}
{"id": "2952002", "revid": "36426", "url": "https://it.wikipedia.org/wiki?curid=2952002", "title": "Crocifissione (Perugino)", "text": ""}
{"id": "2952003", "revid": "2034231", "url": "https://it.wikipedia.org/wiki?curid=2952003", "title": "Henry H. Wells", "text": "Fu il provvisorio governatore della Virginia dal 1868 al 1869, durante l'era della Ricostruzione."}
{"id": "2952005", "revid": "1543377", "url": "https://it.wikipedia.org/wiki?curid=2952005", "title": "Pignari Bana", "text": "Pignari Bana \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2952007", "revid": "1418004", "url": "https://it.wikipedia.org/wiki?curid=2952007", "title": "Ha Jin", "text": "Il nome \"Ha\" deriva dalla sua citt\u00e0 preferita, Harbin.Nel 1984 Ha Jin si trasfer\u00ec in America, dove inizi\u00f2 a scrivere della Cina solo in inglese.\nBiografia.\nIn Cina.\nNato a Jinzhou nella provincia del Liaoning da padre ufficiale militare, nel 1969 Jin si un\u00ec all'Esercito Popolare di Liberazione della Grande Rivoluzione Culturale. Nel 1981 si laure\u00f2 alla Heilongjiang University con un bachelor's degree in studi inglesi, mentre tre anni pi\u00f9 tardi complet\u00f2 la magistrale in letteratura anglo-americana alla Shandong University.\nCresciuto nel caos della prima Cina comunista, Jin aveva ottenuto una borsa di studio per la statunitense Brandeis University quando, nel 1989, ci fu la protesta di piazza Tiananmen. Il comportamento del governo in quella specifica occasione rafforz\u00f2 la sua decisione di emigrare definitivamente e di scrivere esclusivamente in lingua inglese, \"per preservare l'integrit\u00e0 del suo lavoro\". Rimase negli Stati Uniti dopo aver ottenuto il Ph.D. nel 1992, avendo pubblicato il suo primo libro di poesie, \"Between Silences\", due anni prima.\nPoesia.\nJin ha scritto tre libri di poesia, \"Between Silences\" (1990), \"Facing Shadows\" (1996) e \"Wreckage\" (2001).\nCarriera.\nMolte delle storie raccontate da Jin sono ambientate in Cina, nella citt\u00e0 inventata di Muji. Per il romanzo \"Waiting\" (1999), lo scrittore ha vinto il National Book Award ed il PEN/Faulkner Award. Molti dei suoi racconti brevi sono apparsi in antologie di \"The Best American Short Stories\", e l'autore ha ricevuto tre Premi Pushcart per la narrativa ed un Premio Kenyon Review. La sua raccolta \"Under The Red Flag\" (1997) ha vinto il Flannery O'Connor Award for Short Fiction, mentre \"Ocean of Words\" (1996) \u00e8 stata premiata con il Premio PEN/Hemingway. Il romanzo \"War Trash\" (2004), ambientato nel periodo della Guerra di Corea, vinse il PEN/Faulkner Award e fu nominato come finalista per il Premio Pulitzer.\nDopo aver insegnato alla Emory University di Atlanta, Georgia, attualmente Jin \u00e8 professore alla Boston University, in Massachusetts."}
{"id": "2952010", "revid": "125857438", "url": "https://it.wikipedia.org/wiki?curid=2952010", "title": "Ricominciare ad amarsi ancora", "text": "Ricominciare ad amarsi ancora (\"Falling in Love Again\") \u00e8 un film del 1980 diretto da Steven Paul.\nTrama.\nSue e Harry, una coppia di mezza et\u00e0 entrano in crisi sentimentali. Sue per tentare di recuperare il rapporto e rinnovare il sentimento, ripercorre tutta la sua storia con Harry, dalla loro giovent\u00f9 in avanti."}
{"id": "2952012", "revid": "110157", "url": "https://it.wikipedia.org/wiki?curid=2952012", "title": "Uj\u00ebmisht", "text": "Ujmisht \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shtiq\u00ebn, Shishtavec, Surroj, T\u00ebrthore, Topojan e Zapod a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2952015", "revid": "1516566", "url": "https://it.wikipedia.org/wiki?curid=2952015", "title": "Sangha (disambigua)", "text": ""}
{"id": "2952017", "revid": "110157", "url": "https://it.wikipedia.org/wiki?curid=2952017", "title": "Zapod", "text": "Zapod \u00e8 una frazione del comune di Kuk\u00ebs in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Arr\u00ebn, Bicaj, Bushtric\u00eb, Gryk\u00eb-\u00c7aj\u00eb, Kalis, Kolsh, Malzi, Shtiq\u00ebn, Shishtavec, Surroj, T\u00ebrthore, Uj\u00ebmisht e Topojan a costituire la municipalit\u00e0 di Kuk\u00ebs.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2952020", "revid": "1543377", "url": "https://it.wikipedia.org/wiki?curid=2952020", "title": "Sangha (Mali)", "text": "Sangha \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2952022", "revid": "110157", "url": "https://it.wikipedia.org/wiki?curid=2952022", "title": "Bujan", "text": "Bujan \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bajram Curri, Byty\u00e7, Fierz\u00eb, Lekbibaj, Llugaj e Margegaj a costituire la municipalit\u00e0 di Tropoj\u00eb.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2952023", "revid": "2028943", "url": "https://it.wikipedia.org/wiki?curid=2952023", "title": "Guardia zoofila", "text": "Una guardia zoofila, o guardia ecozoofila, in Italia, secondo la legge, \u00e8 un agente di polizia giudiziaria che effettua attivit\u00e0 di tutela, controllo e repressione dei reati verso animali e ambiente.\nStoria.\nEsse furono istituite negli anni 1930 ed erano appartenenti alla \"Societ\u00e0 Reale per la Protezione degli Animali\", nonch\u00e9 aventi la qualifica di \"agente di pubblica sicurezza\"; tale funzione fu mantenuta fino al 1979, quando la societ\u00e0, da ente pubblico, divenne un'associazione di diritto privato, l'Ente nazionale per la protezione degli animali. In questo modo, mantenne il servizio di vigilanza, ma perse la qualifica precedentemente rivestita.\nCon la promulgazione della legge 20 luglio 2004, n. 189 viene definitivamente chiarito a livello legislativo che gli appartenenti ad associazioni o enti di diritto privato che operano nel campo della tutela e della salvaguardia degli animali hanno la facolt\u00e0 di avvalersi di guardie zoofile e la conseguente attribuzione delle facolt\u00e0 concesse alle medesime.\nRequisiti.\nAi sensi della legge 14 agosto 1991, n. 281 le regioni italiane organizzano appositi corsi di\nformazione e, previo il superamento di un esame, si viene nominati dal prefetto della provincia interessata per lo svolgimento di servizi di tutela degli animali e dell'ambiente.\nTale qualifica pu\u00f2 anche essere attribuita con appisito decreto prefettizio anche alle guardie particolari giurate degli enti o delle associazioni zoofile riconosciute ma\nin ogni caso anche le medesime devono essere autorizzate per decreto; a riguarfo la sentenza del Consiglio di Stato n. 309/2021 ha chiarito che in mancanza del decreto non si possono effettuare attivit\u00e0 di cui alla legge del 2004.\nCompiti e funzioni.\nL\u2019attivit\u00e0 viene svolta esclusivamente a titolo gratuito e la gestione operativa del servizio \u00e8 organizzato e disciplinata dagli enti da cui le guardie dipendono; tuttavia, le guardie zoofile riconosciute tramite decreto rilasciato dalla prefettura non hanno competenza in materia venatoria.\nNell'esercizio delle funzioni loro ascritte viene attribuita la qualifica di pubblico ufficiale esclusivamente nei limiti dell'attivit\u00e0 di vigilanza zoofila nel rispetto delle leggi vigenti. Nella flagranza di reato le guardie con funzioni di polizia giudiziaria procedono alla identificazione del trasgressore, lo invitano a nominare un legale di fiducia e, nei casi di particolare necessit\u00e0 ed urgenza e se vi \u00e8 pericolo che le cose, le tracce ed i luoghi pertinenti al reato si alterino, si disperdano o si modifichino ed il pubblico ministero non possa intervenire tempestivamente, possono procedere al sequestro penale delle cose pertinenti il reato, ad operare i necessari accertamenti e rilievi sullo stato delle cose e dei luoghi, procedere a perquisizione personale o locale quando hanno fondato motivo di ritenere che sulla persona si trovino occultate cose e tracce pertinenti al reato che possono essere cancellate o disperse. Gli atti predetti si formalizzano con la redazione di un verbale. Una volta completati i primi accertamenti, la polizia giudiziaria mette al corrente il pubblico ministero del reato commesso.\nPoteri.\nIl servizio cui sono destinate le guardie zoofile \u00e8 stabilito dalla legge 189/2004, dalle ordinanze ministeriali, dai regolamenti e nello specifico riguarda la protezione degli animali e la tutela del patrimonio zootecnico. I verbali redatti dalle guardie zoofile, quali pubblici ufficiali, hanno forza di atto pubblico e costituiscono prova in giudizio fino a querela di falso.\nLa legge 20 luglio 2004, n. 189, attribuisce alle guardie delle associazioni, protezionistiche e zoofile le funzioni e le qualifiche di polizia giudiziaria con riferimento all'applicazione di tutte le leggi a protezione degli animali e possono e devono continuare ad occuparsi della protezione di tutti gli animali e della tutela del patrimonio zootecnico nella loro qualit\u00e0 di guardie zoofile e dunque di pubblici ufficiali agenti di polizia amministrativa e di polizia giudiziaria (in questo ultimo caso solo ed esclusivamente con riguardo agli animali d'affezione, ai sensi degli articoli 55 e 57 del codice di procedura penale). Le guardie riconosciute tramite decreto rilasciato dalla Prefettura non hanno competenza in materia venatoria a meno che non prestino servizio presso l'Ente nazionale per la protezione degli animali oppure non siano anche guardie venatorie volontarie nominate dalle Regioni ai sensi dell'articolo\u00a027,\u00a0comma\u00a04, della legge 157/92 dopo aver superato un esame di idoneit\u00e0. In ogni caso, le guardie zoofile volontarie non rivestono la qualifica di polizia giudiziaria per gli accertamenti di cui alle leggi sulla caccia."}
{"id": "2952024", "revid": "287204", "url": "https://it.wikipedia.org/wiki?curid=2952024", "title": "Madonna col Bambino in trono tra i santi Giovanni Battista e Sebastiano", "text": "La Madonna col Bambino in trono tra i santi Giovanni Battista e Sebastiano \u00e8 un dipinto a olio su tavola (178x164 cm) di Pietro Perugino, firmata e datata al 1493 (la data \u00e8 sul basamento del trono) e conservata nella Galleria degli Uffizi a Firenze.\nStoria.\nL'opera venne dipinta su commissione di Cornelia Salviati, vedova del mercante fiorentino Giovanni Martini, e di suo figlio Roberto, per la cappella nella chiesa del convento di San Domenico a Fiesole, che era stata forse fatta ristrutturare a Giuliano da Sangallo pochi anni avanti. Nel 1493 Perugino aveva anche sposato Chiara Fancelli, figlia dell'architetto Luca Fancelli: il ritratto della donna, dalla bocca stretta e il mento affilato, compare nell'effigie della Madonna.\nNel 1786 venne acquistata dal Granduca Pietro Leopoldo per mille scudi, entrando cos\u00ec nelle Regie Gallerie, poi Uffizi. La cappella venne allora decorata da un dipinto di Lorenzo di Credi, mentre nel XX secolo fu fatta una copia della \"Madonna\" di Perugino da Garibaldo Ceccarelli, che ancora oggi si trova nella chiesa.\nIl restauro del 1995 ha recuperato gli accordi cromatici originari, con una migliore lettura dei dettagli pi\u00f9 minuti, come le venature della pietra sul pilastro di destra.\nDescrizione e stile.\nLa scena \u00e8 impostata secondo uno schema pacato e piacevole, ordinato dalle regole della simmetria. Essa si svolge sotto un portico, con archi a tutto sesto su pilastri dotati di capitelli molto sporgenti, che a partire dagli ultimi due decenni del XV secolo divenne frequente nella produzione del Perugino, riscontrabile ad esempio nella \"Pala di Fano\", nel \"Polittico Albani-Torlonia\", nell'\"Apparizione della Vergine a san Bernardo\" e nella \"Piet\u00e0\". In questo caso il portico si limita a due campate di profondit\u00e0, ma la struttura architettonica, solenne ma semplice, \u00e8 identica e serve per dirigere lo sguardo dello spettatore in profondit\u00e0, con l'ariosa apertura paesistica dello sfondo in cui colline prive di asperit\u00e0 sono punteggiate da esili alberelli e sfumano in lontananza verso l'orizzonte.\nSu un alto trono decorato da volute e grottesche alla base (dove si legge la firma ), Maria sta seduta col Bambino sulle ginocchia, il quale guarda verso san Giovanni Battista a sinistra, che a sua volta, con un gesto tipico della sua iconografia, lo ri-indica allo spettatore. A destra si trova poi san Sebastiano raffigurato durante il martirio mentre seminudo, con un elegante perizoma a righe spesso presente nei dipinti della fine del Quattrocento, si offre alla crivellatura delle frecce con uno sguardo paziente e malinconico che guarda verso il cielo: questa stessa posa si trova in numerose altre opere del Perugino dedicate al santo, oggi sparse in vari musei. Il pilastro screziato dietro di lui \u00e8 forse evidenziato per rimarcare l'idea della colonna del suo martirio (Antonio Natali, 1995).\nLa composizione rappresent\u00f2 uno dei primi esempi a Firenze del nuovo stile di sacra conversazione, elaborato pochi anni prima a Venezia da Antonello da Messina e Giovanni Bellini, con uno sviluppo piramidale imperniato sulla figura centrale della Vergine su un alto trono. Inoltre in questa pala si inizia ad assistere alla trasformazione dell'effigie mariana usata dal pittore, che trasform\u00f2 nella sua produzione matura l'elegante e raffinata giovinetta in una donna pi\u00f9 matura, semplice e severa, in linea con il clima spirituale savonaroliano. Ne sono altri esempi la \"Madonna\" del Kunsthistorisches Museum, quella di Francoforte e quella del Louvre.\nLa luce proviene da destra, adeguandosi alla reale situazione luminosa della cappella originaria, e fa proiettare sul terreno lunghe ombre scure. I colori sono brillanti ma sfumati dolcemente, in modo da creare una forte plasticit\u00e0 dei corpi e un'intonazione armoniosa dell'insieme. Le figure in primo piano hanno qui un ruolo prioritario rispetto agli altri elementi della composizione, come divenne frequente nelle opere successive dell'artista. L'architettura \u00e8 infatti in funzione del loro complemento ed esse infatti appaiono immobili e assorte in contemplazione."}
{"id": "2952026", "revid": "767487", "url": "https://it.wikipedia.org/wiki?curid=2952026", "title": "J\u00e1nos Vanicsek", "text": "Biografia.\nNel 1934 scrisse un libro intitolato \"Il gioco del calcio\".\nCarriera.\nCalciatore.\n\u00c8 stato giocatore del Budai FC 33, squadra ungherese.\nAllenatore.\nComincia al Padova nel 1932 dove rimane per tre stagioni, una delle quali in Serie B. Allena poi sempre in Italia Verona (sempre in B), Cosenza, , (in Serie A per met\u00e0 stagione), di nuovo Verona, Andrea Doria (ancora in massima serie) e Pro Rovigo, dove vince il campionato di Serie C, quindi e Adriese.\nIn Ungheria allen\u00f2 il Phoebus prima della seconda guerra mondiale."}
{"id": "2952027", "revid": "1834908", "url": "https://it.wikipedia.org/wiki?curid=2952027", "title": "Unione dei comuni delle Valli joniche dei Peloritani", "text": "L'Unione dei comuni delle Valli joniche dei Peloritani \u00e8 un'unione di comuni della provincia di Messina, istituita nel 2004.\nI comuni che vi fanno parte sono tutti situati nella zona sud-orientale della stessa provincia, precisamente sul versante jonico. Attualmente i comuni che vi aderiscono sono 11. Al momento della sua costituzione, l'Unione in questione constava di 18 comuni aderenti; dal 1\u00ba gennaio 2010, hanno deliberato di recedervi i comuni di Nizza di Sicilia, Fiumedinisi, Al\u00ec, Al\u00ec Terme, Itala, Scaletta Zanclea e nel 2016 anche Santa Teresa di Riva\nL'Unione si propone come ente amministrativo intermedio tra la Regione Siciliana ed i comuni, in vista di una possibile futura abolizione delle provincie.\nOrgani dell'Unione dei Comuni delle Valli joniche dei Peloritani sono:\nL'Unione \u00e8 altres\u00ec dotata di organi consultivi, quali la \"Consulta Giovanile\".\nComune capofila \u00e8 Roccalumera, comune pi\u00f9 popolato.\nLa sede \u00e8 presso \"Villa Genovesi\", sita sulla Via Consolare Valeria a Sant'Alessio Siculo.\nAttualmente i comuni che vi fanno parte sono i comuni della Valle d'Agr\u00f2 e quelli della Valle del Pagliara, e precisamente:"}
{"id": "2952028", "revid": "126257", "url": "https://it.wikipedia.org/wiki?curid=2952028", "title": "Tribromuro di azoto", "text": "Il tribromuro di azoto \u00e8 un composto di azoto e bromo altamente instabile, inesistente in natura ed isolato solo nel 1975 con apparecchiature criogeniche.\n&lt;br&gt;\u00c8 un solido rosso scuro e volatile e fu preparato per la prima volta con la brominazione della bistrimetilsilibromammina a -87\u00a0\u00b0C secondo la reazione:\n(Me3Si)2NBr + 2BrCl \u2192 NBr3 + 2Me3SiCl"}
{"id": "2952030", "revid": "1543377", "url": "https://it.wikipedia.org/wiki?curid=2952030", "title": "S\u00e9gu\u00e9-Ir\u00e9", "text": "S\u00e9gu\u00e9-Ir\u00e9 \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2952034", "revid": "86343", "url": "https://it.wikipedia.org/wiki?curid=2952034", "title": "S\u00e9gu\u00e9 Ir\u00e9", "text": ""}
{"id": "2952035", "revid": "287204", "url": "https://it.wikipedia.org/wiki?curid=2952035", "title": "Segue-Ire", "text": ""}
{"id": "2952036", "revid": "86343", "url": "https://it.wikipedia.org/wiki?curid=2952036", "title": "Segue Ire", "text": ""}
{"id": "2952041", "revid": "1543377", "url": "https://it.wikipedia.org/wiki?curid=2952041", "title": "Soroly", "text": "Soroly \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2952042", "revid": "15756", "url": "https://it.wikipedia.org/wiki?curid=2952042", "title": "Affidamento condiviso (ordinamento argentino)", "text": "L'affidamento collettivo (in lingua spagnola-castigliana custodia compartida) \u00e8 la situazione giuridica in cui, in caso di separazione coniugale o di divorzio, entrambi i genitori portano il compito di essere affidatari dei loro figli minori, in condizioni di parit\u00e0 e diritti su di loro. Non si deve confondere la tutela legale dei diritti \"genitoriali\". \nQuadro generale.\nL'affidamento condiviso non \u00e8 un caso eccezionale, i genitori hanno ancora la custodia dei due figli. Si contrappone alla figura della custodia monoparentale che \u00e8 invece tradizionale nei paesi di cultura latina. L'affidamento condiviso si ha negli stati in cui il Giudice in fase giudiziaria ha il potere di adottare tali misure applicabili alla separazione o al divorzio. Si contrappone alla figura della custodia monoparentale, che \u00e8 comune nei paesi di tradizione latine dove, in caso di divorzio, indipendentemente dalla causa, \u00e8 di solito dato affidamento ad uno dei genitori, dando all'altro il diritto di visita e il pagamento di un assegno di mantenimento. In alcuni casi, l'affidamento condiviso costituisce la risoluzione dei conflitti post-coniugali in modo soddisfacente per le tre parti coinvolte: bambini, madre e padre. Ma molti altri in cui non riesce, creando problemi come la mancanza di pagamento degli alimenti, la distanza del genitore in visita e il dolore dei bambini non avendo uno dei loro genitori. .\nEcco perch\u00e9 presumibilmente si considera scelta migliore l'affidamento congiunto, un concetto che implica che entrambi i genitori devono sostenere e crescere i loro bambini, nonostante il divorzio.\nL'affidamento condiviso, ispirato al diritto anglo-sassone, non \u00e8 stato ancora entrato nella legislazione in molti casi, anche se pi\u00f9 e pi\u00f9 paesi stanno adottando.\nLa situazione argentina.\nDurante il matrimonio, la custodia dei figli \u00e8 condivisa. Entrambi i genitori hanno l'affidamento congiunto o custodia di essi. Quando una coppia divorzia il peggior problema da risolvere \u00e8 di solito la custodia dei figli. \nLa custodia non \u00e8 solo i senso fisico, perch\u00e9 si riferisce alla serie di diritti e doveri derivanti dall'esercizio della genitorialit\u00e0. \nDa sempre l'opinione pubblica \u00e8 resa sensibile sul fatto che rispetto a tutte le madri coinvolte con i loro figli, l'idea stessa di separarsi da loro e diventare un \"visitatore\", provoca un intenso dolore, una profonda disperazione e confusione travolgente, le crisi portano spesso a situazioni di impotenza e di personale di auto-distruzione. \nLa legge e la giurisprudenza fino al 1980 hanno stabilito che l'affidamento dei figli minori \u00e8 la madre. Le riforme degli anni 1980 hanno stabilito che l'autorit\u00e0 parentale \u00e8 detenuto da chi ha l'affidamento, completando il quadro desolante del padre \"non convivente\" per la quale mantenere solo il diritto a \"visite\" e il pagamento del cosiddetto \"cibo\". \nDi solito \u00e8 la madre che resta sotto la custodia dei figli, e con tutte le responsabilit\u00e0 dei compiti genitoriali coinvolte. Gli \"alimenti\" che saranno presto insufficienti e la madre inizia ad allontanare il bambino cerca di produrre reddito e aumentare il cambiamento, trasformando la sua rabbia contro il suo ex coniuge, la scarsit\u00e0 dell'assegno e rinviare la propria vita emotiva e del personale. \nL'affidamento condiviso, per situazioni come quella descritta, si presenta come una opzione che permette di superare gli ostacoli: il padre pu\u00f2 continuare a sostenere i bambini nonostante il divorzio, la madre ha il \"comfort psicologico\" non solo di assumersi tutte le responsabilit\u00e0 della genitorialit\u00e0, e che i bambini non perdono uno dei loro genitori nel loro ruolo di genitore attivo. \nNel gennaio 1995, Julio Francisco Trucco ha fondato l'Associazione per i nuovi genitori nella Repubblica Argentina e da allora \u00e8 stato responsabile della divulgazione di questa opzione nel paese. Composto da diverse centinaia di madri e genitori divorziati, questa organizzazione ha presentato in diverse occasioni, le proposte nel Congresso Nazionale argentina, oltre ad essere in evidenza in molti mezzi di informazione per diffondere il peso della sua opinione. Fin dalla sua fondazione, gli avvocati da loro incaricati hanno tenuto centinaia di accordi di affidamento condiviso approvato in molti tribunali del paese. Inoltre, per il suo carattere pionieristico, questa partnership ha fornito un modello per molti altri che sono stati fatti da allora in Spagna e America Latina. "}
{"id": "2952043", "revid": "2024225", "url": "https://it.wikipedia.org/wiki?curid=2952043", "title": "International Golf Federation", "text": "La International Golf Federation (IGF) \u00e8 la federazione sportiva internazionale, riconosciuta dal CIO che rappresenta il golf alle Olimpiadi. La federazione ha assunto l'attuale denominazione nel 2003, precedentemente era \"World Amateur Golf Council\".\nGolf sport dei Giochi della XXXI Olimpiade.\nL'8 ottobre 2009, nel corso nella 121\u00aa sessione del CIO tenutasi a Copenaghen, il golf \u00e8 stato ammesso (con 63 voti favorevoli contro 27) come sport olimpico per i Giochi olimpici estivi di Rio de Janeiro 2016.\nLa IGF propone due gare individuali (una maschile ed un femminile) con un \"field\" a 60 giocatori/giocatrici, a 72 buche."}
{"id": "2952046", "revid": "149727", "url": "https://it.wikipedia.org/wiki?curid=2952046", "title": "Berlin-Mahlsdorf", "text": ""}
{"id": "2952047", "revid": "149727", "url": "https://it.wikipedia.org/wiki?curid=2952047", "title": "Berlino-Mahlsdorf", "text": ""}
{"id": "2952048", "revid": "1386670", "url": "https://it.wikipedia.org/wiki?curid=2952048", "title": "Berlino-Kaulsdorf", "text": ""}
{"id": "2952049", "revid": "1386670", "url": "https://it.wikipedia.org/wiki?curid=2952049", "title": "Berlin-Kaulsdorf", "text": ""}
{"id": "2952050", "revid": "57342", "url": "https://it.wikipedia.org/wiki?curid=2952050", "title": "Masque Teatro", "text": "Masque Teatro \u00e8 una compagnia teatrale italiana fondata a Bertinoro nel 1992 da Lorenzo Bazocchi, Catia Gatelli. Nel 1998 si aggrega stabilmente alla compagnia Eleonora Sedioli.\nStoria del gruppo.\nI \"Masque Teatro\" furono fondati da Lorenzo Bazocchi e Catia Gatelli nel 1992 a Bertinoro.\nDal 1994 sono ideatori e organizzatori del festival Crisalide.\nGli spettacoli di Masque Teatro sono stati ospitati in Italia e all'estero: Teatro Valle-Roma, Teatro Vascello-Roma, Musei capitolini, Centrale Montemartini-Roma, Teatro India-Roma, CRT-Milano, Teatro Franco Parenti-Milano, La Triennale di Milano, Teatro delle Passioni-Modena, Arena del Sole-Bologna, Laboratori DAMS, la Soffitta-Bologna, Teatro studio-Scandicci(FI), Teatro della Limonaia-Sesto Fiorentino, Politeama Rossetti-Trieste, Teatro Sanzio di Urbino, Teatro Rasi-Ravenna, Teatro Diego Fabbri-Forl\u00ec, Santarcangelo dei Teatri - Festival Internazionale del Teatro in Piazza (1993, 1999, 2004), VolterraTeatro, Inequilibrio Festival, Festival Opera Prima-Rovigo, LTD Performing Arts Festival-Torino, Mayfest, Glasgow, Sc\u00e8nes \u00e9trang\u00e8res-Villeneuve d\u2019Ascq, Infant Festival-Novisad, Bitef Festival-Belgrado, Orestiadi di Gibellina (TP).\nPremi.\nPremio Ubu Speciale2000,\nPremio Francesca Alinovi, oggi Premio Alinovi Daolio all'attivit\u00e0 artistica."}
{"id": "2952052", "revid": "1543377", "url": "https://it.wikipedia.org/wiki?curid=2952052", "title": "Timniri", "text": "Timniri, o anche Timiniri, \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2952053", "revid": "86343", "url": "https://it.wikipedia.org/wiki?curid=2952053", "title": "Timiniri", "text": ""}
{"id": "2952057", "revid": "1543377", "url": "https://it.wikipedia.org/wiki?curid=2952057", "title": "Wadouba", "text": "Wadouba \u00e8 un comune rurale del Mali facente parte del circondario di Bandiagara, nella regione di Mopti."}
{"id": "2952058", "revid": "2178917", "url": "https://it.wikipedia.org/wiki?curid=2952058", "title": "Incidente aereo di Sinnai", "text": "L'incidente aereo di Sinnai fu un disastro aereo avvenuto il 26 gennaio del 1953 in Sardegna.\nDescrizione.\nTra le ore 11,47 ed 11,49 un aereo della compagnia aerea LAI codificato I-LAIL, partito pochi minuti prima dall'aeroporto di Cagliari con destinazione Roma Ciampino, precipit\u00f2 al suolo a circa quattro chilometri in territorio di Sinnai provocando la morte di tutte le 19 persone che si trovavano a bordo.\nIl volo era uno dei tre collegamenti che la compagnia aerea quotidianamente svolgeva tra la Capitale e lo scalo dell'isola, ma, a causa della scarsezza di passeggeri, era stato deciso di sopprimere temporaneamente il volo di met\u00e0 mattina - quello dell'incidente - in partenza alle 11,40 e contrassegnato come 401-Bis, per cui quello era il penultimo giorno in cui veniva effettuato.\nLo schianto fu terribile, e a detta di molti soccorritori fu impossibile identificare e ricomporre molti dei corpi delle vittime Poco prima della sciagura il comandante dell'apparecchio, Giacomo Solaini, aveva avvisato l'aeroporto di Cagliari che l'aereo sarebbe rientrato, senza specificare i motivi di questa decisione. Poi pi\u00f9 nulla.\nSubito dopo il disastro fu nominata dal Ministero della difesa una commissione di inchiesta, presieduta dal generale dell'aviazione Enrico Biani. Nei primi giorni successivi al disastro furono avanzate, anche sulla base di alcune testimonianze di pastori che si trovavano nella zona dell'evento, due ipotesi sulla sua possibile origine: un cedimento strutturale del velivolo, in particolare di un'ala, oppure condizioni atmosferiche particolarmente avverse.\nI risultati dell'inchiesta.\nLa commissione ministeriale comunic\u00f2 gi\u00e0 il 31 gennaio 1953 i risultati della sua indagine. Nella relazione si sostenne che il disastro era stato causato dalla \"rottura in volo della semiala destra causata da improvvise sollecitazioni dinamiche a carattere assolutamente eccezionale\". Ci\u00f2 era dovuto al fatto che \"l'aereo \u00e8 entrato improvvisamente in un vortice, la caratteristica tromba d'aria, che ha provocato la rottura dell'ala\". \"Il verificarsi di condizioni cos\u00ec avverse al volo\" - concludeva il rapporto della Commissione - \"rappresenta un fatto di rarit\u00e0 ed eccezionalit\u00e0 uniche\".\nStrascichi legali.\nAlcuni mesi dopo il disastro, nel luglio del 1953, la signora Negro Costantini, vedova di una delle vittime, cit\u00f2 in giudizio la LAI per vedere riconosciuto a s\u00e9 ed ai figli un risarcimento per la perdita del consorte. Nell'atto di citazione si sosteneva che il velivolo DC 3 - impropriamente noto anche come Dakota - caduto a Sinnai, era in realt\u00e0 un residuato bellico, tolto dall'impiego al fronte gi\u00e0 nel 1944, rimasto fermo sino al 1949 in un campo dell'ARAR e poi acquisito come rottame.\nNon sono al momento reperibili notizie sull'esito di tale vertenza.\nLe vittime.\nNel disastro persero la vita 19 persone. Di queste 15 erano passeggeri: Aldo Costantini (Torino), Ermanno Silvano (Torino), Marco Baroni (Lodi), Renato Gianni (Pisa), Alfonso Mauro (Roma), Ernesto Scola (Milano), Luigi Lotto (Lanusei), Maria Tesori (Frosinone), Angela Fossati (Modena), Cecilia ed Annamaria Coen (Napoli), Carlo Dragoni (Roma), Antonio Mannunza (Cagliari), Cristoforo Murrocco (Roma), Cristoforo Magnasco (Roma).\nI quattro membri dell'equipaggio periti furono: il comandante Giacomo Solaini, il secondo pilota Carlo Schimdt, il marconista Emerico Rosselli e la hostess Lina Lustrati."}
{"id": "2952059", "revid": "33153", "url": "https://it.wikipedia.org/wiki?curid=2952059", "title": "Julian Aleksandrovi\u010d Scrjabin", "text": ""}
{"id": "2952063", "revid": "15756", "url": "https://it.wikipedia.org/wiki?curid=2952063", "title": "Verona austriaca", "text": "Per Verona austriaca si intende il periodo della storia di Verona in cui la citt\u00e0 sub\u00ec il dominio dell'Impero austriaco e che va dal 1815 al 1866 quando il Veneto fu annesso al Regno d'Italia.\nMentre la popolazione sub\u00ec la dominazione asburgica vedendosi limitate le libert\u00e0 personali e dovendo modificare alcuni aspetti socio-economici della propria vita, la citt\u00e0 venne fortificata sempre di pi\u00f9 arrivando ad essere la \"piazzaforte\" pi\u00f9 importante del quadrilatero fortificato dove pesava la costante e oppressiva presenza di una imponente guarnigione austriaca.\nQuadro storico.\nNel 1797 Verona pass\u00f2 sotto la Repubblica Cisalpina: con l'arrivo delle truppe di Napoleone Bonaparte terminavano cos\u00ec quasi quattro secoli di appartenenza alla Repubblica di Venezia.\nQuando l'impero Napoleonico inizi\u00f2 a cedere, Verona fu inserita, in seguito al congresso di Vienna del 1815, nel Regno Lombardo-Veneto assegnato all'Impero austriaco. Questa, insieme ad altre modifiche territoriali apportate dopo la sconfitta di Napoleone, si inserisce nel processo della restaurazione.\nLa dominazione austriaca.\nL'esercito austriaco entr\u00f2 a Verona il 4 febbraio 1814, alle ore 11.00, con una guarnigione di 1.800 soldati, dei quali un terzo di cavalleria\nGli austriaci si presentarono a Verona e ai veronesi come liberatori dal dominio francese, ma ben presto si dimostrarono pi\u00f9 interessati alla citt\u00e0 come insediamento strategico militare che al benessere della popolazione. L'economia di Verona sub\u00ec cos\u00ec immediatamente una crisi ed in particolare fu il commercio della seta a soffrirne maggiormente.\nAnche il rigido e severo codice Austriaco, entrato in vigore nel 1815, port\u00f2 malcontento alla popolazione e insieme all'uso di crudeli metodi repressivi (ad esempio il ricorso alle bastonature), alle forti tasse e alla coscrizione obbligatoria suscit\u00f2 nel popolo sentimenti di ribellione.\nProprio per arginare i primi moti liberali, nel 1822 si svolse il congresso di Verona, a cui parteciparono tutti i maggiori sovrani d'Europa, e durante il quale si discusse di problemi come il commercio dei neri, la pirateria nell'oceano Atlantico, la situazione italiana, i problemi causati dalla rivoluzione spagnola e greca. Scopo principale fu comunque il cercare di reprimere le idee liberali, i sentimenti nazionali e di patria che iniziavano a promuoversi nei popoli soggetti.\nNel 1834, Josef Radetzky fu nominato comandante del Regno Lombardo-Veneto. Il feldmaresciallo Radetzky fu l'uomo che pi\u00f9 di tutti riconobbe in Verona un luogo strategicamente importantissimo all'interno del quadrilatero fortificato e quindi diede grande stimolo alla sua fortificazione. Fu da questo momento che gli ingegneri militari austriaci cominciarono a realizzare un sistema difensivo composto da mura, forti, castelli, caserme e vari edifici, rendendo Verona una citt\u00e0-piazzaforte. I lavori richiesero l'utilizzo contemporaneo di circa 10.000 uomini.\nA seguito della prima guerra di indipendenza del 1848-1849 l'oppressione austriaca sulla popolazione crebbe. Se le condizioni economiche vivevano un momentaneo, quanto effimero, periodo di prosperit\u00e0, dovuto ai grossi lavori per la fortificazione della citt\u00e0, la popolazione vide le proprie libert\u00e0 personali ridotte sempre di pi\u00f9. In quest'epoca la guarnigione presente arriv\u00f2, inoltre, a contare fino 6.000 soldati.\nTra il 1850 e il 1851 a Verona nacque, per iniziativa del mantovano don Enrico Tazzoli, un \"Comitato rivoluzionario\". Scoperta la congiura, la risposta austriaca fu tremenda. Molti appartenenti, tra cui i veronesi Carlo Montanari e Pietro Frattini furono impiccati a Belfiore, altri subirono l'incarcerazione e la deportazione.\nIl 7 gennaio 1857 la citt\u00e0 fu meta di una visita dell'imperatore Francesco Giuseppe con la moglie Elisabetta di Baviera. In occasione della visita si decise aprire una mostra a Palazzo Pompei, che quattro anni dopo sarebbe diventato il Museo civico di storia naturale. Grandi feste accompagnarono l'arrivo dei reali, con spese che ammontarono a ben 24.188 lire.\nDurante le guerre del Risorgimento, la zona vicino a Verona fu teatro di numerose ed epiche battaglie. Ricordiamo nel 1848 l'Assedio di Peschiera e la Battaglia di Custoza, le battaglie di Solferino e San Martino del 1859 e nuovamente a Custoza nel 1866.\nCon quest'ultima, iniziava la terza guerra di indipendenza che avrebbe, da l\u00ec a poco, portato gli austriaci ad abbandonare il Veneto e quindi a liberare la citt\u00e0 di Verona, che entrava a far parte del Regno d'Italia.\nLa piazzaforte di Verona: aspetti militari.\nCome gi\u00e0 stato detto Verona era considerata strategica all'interno del quadrilatero fortificato. La costruzione delle fortificazioni inizi\u00f2 dell'aprile del 1833 e continu\u00f2 fino al 1866, si stima che oltre 10.000 uomini furono impiegati come manodopera.\nLa citt\u00e0, situata a met\u00e0 strada tra Milano e Venezia, le due capitali del regno Lombardo-Veneto, e posta in diretta comunicazione con la valle dell'Adige e il passo del Brennero, possedeva, infatti, una naturale propensione a essere munita di un apparato militare di prim'ordine.\nAll'inizio, l'I.R. Ufficio per le Fortificazioni di Verona provvide a rafforzare la cinta muraria della citt\u00e0, ampliando e aggiornando le gi\u00e0 precedenti difese approntate dalla repubblica di Venezia\ne a edificare forti nelle immediate vicinanze. In seguito, con l'aggravarsi della minaccia del Regno di Sardegna si ampli\u00f2 la difesa anche alle zone pi\u00f9 distanti.\nMa non solo fortificazioni furono edificate dagli austriaci. Numerosi furono gli edifici adibiti a logistica per il sostentamento e la gestione della guarnigione. Va ricordato che anche la Ferrovia del Brennero e la Ferrovia Milano-Venezia, che a Verona si incrociano, nacquero ad opera dell'Impero austriaco per motivi anche certamente militari.\nLe fortificazioni.\nVista l'importanza strategica di Verona, l'Austria si produsse in un ampio sforzo per la sua fortificazione. L'impulso a ci\u00f2 venne sicuramente dal feldmaresciallo Josef Radetzky, comandante dal 1834 dell'esercito austriaco in Italia.\nTra il 1833 e il 1848, grazie al piano dell'ingegnere militare austriaco Franz von Scholl, si provvide all'ammodernamento dei bastioni di epoca veneziana per la protezione del lato meridionale. Con la costruzione di mura e forti si provvide, invece, alla parte settentrionale. Tra i forti edificati in questo periodo ne ricordiamo alcuni: forte Sofia, forte San Leonardo, forte San Felice.\nTerminata la prima guerra d'indipendenza, che nonostante la finale vittoria austriaca aveva minacciato la citt\u00e0 di Verona, le autorit\u00e0 occupanti decisero di fare del luogo \"una perfetta piazza d'evoluzione e di deposito per l'armata imperiale\". Si provvide cos\u00ec a costruire una serie di forti esterni alla citt\u00e0, conosciuti come primo e secondo campo trincerato di Verona (ricordiamo, ad esempio: forte Santa Caterina, forte Chievo, forte Santa Lucia, forte Dossobuono, forte Azzano, ecc.). Ancora pi\u00f9 lontani, atti a prevenire un aggiramento della fortezza di Peschiera e a proteggere la via per il Brennero, furono edificati anche i cosiddetti \"forti del gruppo di Rivoli e di Pastrengo\".\nDurante la campagna del 1866, la piazzaforte di Verona aveva raggiunto la sua massima militarizzazione. Si contavano allora 822 bocche da fuoco, cos\u00ec distribuite:\nLogistica e apparati militari.\nL'imponente sistema difensivo approntato per la citt\u00e0 di Verona necessitava, chiaramente, di un adeguato apparato logistico per il suo sostentamento. Quindi, insieme alle fortificazioni, gli austriaci dovettero edificare anche le infrastrutture necessarie, quali: opifici, caserme, uffici di comando, mattatoi, carceri, sistemi di trasporto e comunicazione e altro ancora.\nGli alti ufficiali, a comando della guarnigione qui dislocata, erano acquartierati in Palazzo Carli (nell'attuale via Roma), dove ha risieduto lo stesso Josef Radetzky. Gli uffici del Governo erano posti nel convento di Santa Eufemia e un'altra importante sede di comando era la \"Gran Guardia Nuova\", oggi Palazzo Barbieri.\nGli austriaci costruirono anche delle nuove carceri e un tribunale militare allo scopo di riorganizzare il sistema giudiziario e quindi irrigidire la loro autorit\u00e0 sulla popolazione della citt\u00e0. Questi edifici sono tuttora esistenti e versano in uno stato di sostanziale abbandono.\nCon l'ampliarsi della piazzaforte fu necessario dotarsi anche di un nuovo arsenale: costruito tra il 1854 e il 1861, fu posto nell'ansa del fiume Adige a nord della citt\u00e0 e prese il nome di Arsenale Franz Josef I.\nPer il sostetamento della guarnigione, gli austriaci edificarono la provianda di Santa Marta (su progetto di Andreas Tunkler) allo scopo di produrre e amministrare tutti i generi di sussistenza. Tale struttura era in grado di cuocere ogni giorno 52.000 razioni di pane e 20 quintali di gallette biscottate.\nAltro edificio importante, edificato dagli austriaci e tuttora utilizzato, \u00e8 l'Ospedale di Santo Spirito, costruito con le pi\u00f9 moderne caratteristiche di architettura ospedaliera.\nPer la logistica militare furono sviluppate, inoltre, numerose strade, spesso chiuse al traffico civile, che nel 1866 arrivavano a coprire complessivamente quasi 100 km. Le porte di accesso alle mura cittadine erano 25, delle quali 10 a cui era consentito il passaggio agli abitanti e le rimanenti 15 di esclusiva pertinenza militare. La manutenzione delle vie era, come tutte le altre opere militari, compito dell'Imperiale Regio Ufficio per le Fortificazioni. I collegamenti tra le varie fortificazioni erano garantite anche da un sistema di telegrafo, inizialmente ottico (sistema \"Chappe\"), e in seguito ampliato e integrato con un sistema elettromagnetico. Interessanti, infine, la presenza di due bagni militari (edificati poco fuori dell'Arsenale) per il benessere e il refrigerio della truppa e per le esercitazioni di nuoto del reparto pontieri.\nAspetti sociali ed economici.\nA causa della sua importanza come piazza fortificata, la popolazione civile veronese fu costretta al dover sottostare alla cosiddetta \"servit\u00f9 militare\". Questo comportava svariati aspetti che incidevano sulla vita di ogni giorno e sull'economia della citt\u00e0. In particolare vigevano le seguenti restrizioni:\nQueste restrizioni pesarono non poco sull'economia della citt\u00e0, ed in particolare sullo sviluppo urbano e industriale date le precarie strutture che si potevano edificare.\nAd aggravare ci\u00f2 non mancarono imposte aggiuntive per il mantenimento della guarnigione e numerosi espropri per requisire terre ove costruire fortezze e difese.\nTutto ci\u00f2 and\u00f2 ad aggravarsi sempre di pi\u00f9, man mano che la citt\u00e0 e i dintorni andavano a fortificarsi. Se prima del 1848 il dominio austriaco non comportava grossi sacrifici alla popolazione, da quell'anno fino al 1866 i divieti e gli obblighi di servit\u00f9 andarono ad aumentare quasi giornalmente e le tasse raddoppiarono.\nL'aspetto economicamente positivo di questa occupazione fu che l'impeto nella costruzione delle grandiose fortificazioni port\u00f2 ad una elevata richiesta di manodopera e di servizi associati. La disoccupazione fu praticamente azzerata fino a farne soffrire addirittura l'agricoltura che si ritrov\u00f2 con pochi lavoratori in quanto la maggior parte dei braccianti si era spostata verso i cantieri militari. Non mancarono ampi guadagni per alcuni commercianti e costruttori che riuscirono ad aggiudicarsi appalti con l'esercito occupante. Ma, nel complesso, la citt\u00e0 visse un periodo di stagnazione del suo naturale sviluppo. Infatti si tratt\u00f2 di una crescita economica tanto effimera quanto di breve durata.\nLa situazione economica dell'epoca \u00e8 ben riassunta nel diario di Vittorio Cavazzocca Mazzanti, erudito veronese dell'epoca, che nota: \"Li Veronesi ora ne godono pel denaro che si spender\u00e0, ma tempo potr\u00e0 venire in cui dispiaceranno assai queste trince... \u00c8 veramente spettacoloso il lavoro, e occupa molto i carrettieri, i fornasari, ed altre arti ma non \u00e8 utile ai campi occupati e non pagati, ai campi vicini danneggiati, alla piazza incarita, ed al pericolo sanitario\".\nOltre alle libert\u00e0 personali, anche arte e letteratura furono soggette a forti limitazioni. I due abati incaricati della censura vietarono, tra il 1814 e il 1848, letture come il Decamerone di Giovanni Boccaccio, le opere di Machiavelli, di Cesare Beccaria e di molti altri classici. Chi si dedicava alla filosofia e alla storia veniva etichettato come \"uomo pericoloso\"\nPopolazione locale di Verona e militari austriaci non legarono mai particolarmente. Furono poche le famiglie veronesi che offrirono ospitalit\u00e0 agli ufficiali e ai soldati della guarnigione. Essi, bench\u00e9 presenti in ogni luogo della citt\u00e0, non furono mai ben visti. Questo sentimento fu reciproco e anche gli austriaci limitarono i contatti con gli autoctoni allo stretto necessario, frequentando luoghi tacitamente riservati a loro.\nNonostante questo clima, nella citt\u00e0 non si verificarono mai particolari tumulti o manifestazioni contro l'occupazione, se non sporadici. Va ricordato, per\u00f2, lo sbeffeggio all'imperatore Francesco Giuseppe e alla principessa Elisabetta in visita alla citt\u00e0 nel 1857, quando fu lanciato un pupazzo allusivo da un arcovolo dell'arena.\nC'\u00e8 da dire che le numerose sentenze del tribunale militare e la cospicua presenza della polizia austriaca sconsigliavano qualsiasi manifestazione o atto di ribellione; le punizioni sarebbero stare durissime.\nUn esempio eclatante della netta separazione tra veronesi e austriaci \u00e8 che questi ultimi edificarono anche dei propri cimiteri separati da quelli degli abitanti. Il cimitero austriaco destinato ai soldati deceduti in servizio a Verona era situato nei dintorni di Forte San Procolo, mentre per gli ufficiali era stata predisposta un'ala vicino al cimitero monumentale, dove ora vengono inumate le salme dei bambini. Qui possiamo trovare ancora la tomba di Franz von Scholl, l'abile ingegnere che diresse l'edificazione delle prime fortificazioni della citt\u00e0.\n1866: la fine della dominazione.\nIl 3 ottobre 1866 con la Pace di Vienna cessarono le ostilit\u00e0 tra Italia e Austria, il 6 ottobre il Municipio di Verona pubblic\u00f2 la notizia, aggiungendo che \"in vista delle mutate circostanze\" non si sarebbe opposto a che \"vengano nelle botteghe esposti in vendita oggetti a tre colori\". Immediatamente la citt\u00e0 si mosse in festa. Non mancarono gli scontri che culminarono con l'uccisione di Carlotta Aschieri, all'epoca venticinquenne incinta di sette mesi. Altre aggressioni, da parte degli austriaci, si registrarono per tutta la notte. Tali disordini si prolungarono per ulteriori due giorni.\nLe truppe italiane entrarono in Verona il 16 ottobre e i 600 militi della Guardia Nazionale si riunirono in Piazza dei Signori. La citt\u00e0 era in festa, le campane suonavano e la stessa guardia nazionale marci\u00f2 per la citt\u00e0 seguita dalla banda comunale.\nIl 21 e 22 ottobre 1866 si tenne il plebiscito per l'annessione di Verona al Regno d'Italia: la citt\u00e0 rispose con 88.864 si e 50 no.\nLa situazione in citt\u00e0 non cambi\u00f2, per\u00f2, moltissimo. Se le libert\u00e0 personali furono comunque ristabilite, la citt\u00e0 rimaneva uno strategico presidio di frontiera (adesso il confine con l'Austria era l'attuale confine tra il Veneto e il Trentino-Alto Adige). Il Regio Esercito prese possesso quindi delle fortificazioni austriache gi\u00e0 presenti e ne invert\u00ec il tiro dell'artiglieria. Bisogn\u00f2 aspettare la fine della prima guerra mondiale (alla quale Verona pag\u00f2 un alto tributo di sangue) perch\u00e9 la citt\u00e0 abbandonasse il suo ruolo di piazza fortificata di frontiera, con tutte le limitazioni che questo ruolo comportava."}
{"id": "2952066", "revid": "599013", "url": "https://it.wikipedia.org/wiki?curid=2952066", "title": "Joel Lindpere", "text": ""}
{"id": "2952069", "revid": "483293", "url": "https://it.wikipedia.org/wiki?curid=2952069", "title": "Federazioni sportive internazionali", "text": ""}
{"id": "2952071", "revid": "767487", "url": "https://it.wikipedia.org/wiki?curid=2952071", "title": "Bankass", "text": "Bankass \u00e8 un comune rurale del Mali, capoluogo del circondario omonimo, nella regione di Mopti."}
{"id": "2952073", "revid": "51032", "url": "https://it.wikipedia.org/wiki?curid=2952073", "title": "Fricativo", "text": ""}
{"id": "2952075", "revid": "146644", "url": "https://it.wikipedia.org/wiki?curid=2952075", "title": "Li Ka shing", "text": ""}
{"id": "2952076", "revid": "371529", "url": "https://it.wikipedia.org/wiki?curid=2952076", "title": "Maggie's Farm", "text": "Maggie's Farm \u00e8 una canzone scritta da Bob Dylan, contenuta nell'album \"Bringing It All Back Home\" pubblicato negli Stati Uniti il 22 marzo del 1965. Nel maggio seguente il brano venne fatto uscire anche come singolo e si piazz\u00f2 alla posizione numero 22 in classifica in Gran Bretagna.\nIl brano.\nTesto.\nLe parole del testo seguono una classica struttura da canzone blues, con la prima frase di ogni strofa (\"I ain't gonna work...\") (\"Non lavorer\u00f2 pi\u00f9 per...\") cantata due volte, e poi ripetuta alla fine di ogni verso.\nLa maggior parte dei critici ha interpretato \"Maggie's Farm\" come una canzone contro ogni forma di oppressione e totalitarismo politico. La \"farm\" (fattoria) di cui canta Dylan nel testo del brano, sarebbe una metafora del razzismo, delle forme di governo repressive e dell'aggressivit\u00e0 del capitalismo in generale. Ispirata probabilmente a una canzone tradizionale tratta dal primo album di Pete Seeger, \"Penny's Farm\", che criticava la meschinit\u00e0 di un proprietario terriero, tale George Penny, nel brano di Dylan la critica \u00e8 meno specifica e pi\u00f9 generalizzata.\nIl testo sembra quasi un'analisi marxista del condizionamento alienante del capitalismo nei confronti della classe operaia, tenuta sempre sotto sforzo a lavorare senza mai neanche sapere bene che tipo di scopo abbia il proprio lavoro. Una serie di bozzetti umoristici ci illustrano la futile burocrazia, l'ottusit\u00e0 e la violenza della maggior parte della societ\u00e0.\n\"Maggie's Farm\" viene spesso anche interpretata come la presa di distanze di Dylan dal movimento folk di protesta di cui aveva fatto parte e del quale per un periodo era diventato l'esponente di maggior spicco. Le parole del testo mettono in ridicolo l'intera scena folk, i promoter che cercano di avere il controllo totale sugli artisti e i militanti paranoici e fanatici.\nSecondo questa interpretazione, la canzone sarebbe paradossalmente una \"canzone di protesta\" contro \"le canzoni folk di protesta\", rappresentando la transizione di Dylan da folk singer impegnato ad artista a tutto tondo, capace di influenzare, grazie al suo stile innovativo e ai suoi testi, una intera generazione di musicisti e non. (vedi \"Like a Rolling Stone\" e la sua influenza sui Beatles, ecc.)\nNewport Folk Festival 1965.\n\"Maggie's Farm\" \u00e8 celebre per essere stata al centro delle polemiche seguite dopo l'esibizione \"elettrica\" di Dylan all'edizione del 1965 del Newport Folk Festival; infatti fu proprio l'esecuzione di \"Maggie's Farm\", pi\u00f9 veloce e pi\u00f9 aggressiva grazie al contributo della chitarra blues di Mike Bloomfield rispetto alla versione presente su \"Bringing It All Back Home\", a causare le proteste vibranti del pubblico di amanti della musica folk acustica. Il direttore del Festival Joe Boyd afferm\u00f2 che: \"\u00abil primo accordo di Maggie's Farm fu la cosa pi\u00f9 rumorosa che tutti avessero mai sentito!\u00bb\" Non \u00e8 ancora stato ben appurato quale sia stata effettivamente la causa scatenante di tante polemiche, le versioni riportate dai partecipanti all'evento sono contrastanti. Sebbene il passaggio di Dylan dal folk acustico al rock elettrico fu molto criticato dai puristi, molti testimoni dell'epoca riferirono che le proteste del pubblico erano principalmente dovute alla scarsa qualit\u00e0 del sistema di amplificazione, che non permetteva di sentire le parole della canzone suonata da Dylan.\nL'esecuzione di \"Maggie's Farm\" a Newport \u00e8 stata in seguito inclusa nel documentario del 2005 di Martin Scorsese \"No Direction Home\" e pubblicata nell'album seguente della colonna sonora, \"\".\nCover.\n\"Maggie's Farm\", come molte altre canzoni di Dylan, \u00e8 stata oggetto di numerose cover:"}
{"id": "2952078", "revid": "36426", "url": "https://it.wikipedia.org/wiki?curid=2952078", "title": "Madonna col Bambino tra i santi Giovanni Battista e Sebastiano", "text": ""}
{"id": "2952080", "revid": "74801", "url": "https://it.wikipedia.org/wiki?curid=2952080", "title": "Andrej Ivanovi\u010d Osterman", "text": "Biografia.\nNacque a Bochum, in Germania, in seno ad una famiglia di ricchi proprietari terrieri calvinisti da poco associati alla nobilt\u00e0 (1621) e il vero nome del conte Osterman era Heinrich Johann Friedrich von Ostermann. Inoltre, sostenne l'ascensione di Pietro II al trono di Russia con Vasilij Luki\u010d Dolgorukov e Gavriil Ivanovi\u010d Golovkin.\nOsterman divenne segretario dell'ammiraglio olandese Cornelis Kruse, e con questo emigr\u00f2 in Russia per mettersi al servizio dello zar Pietro I, che vedendo il giovane aristocratico tedesco portato per le lingue europee e abile diplomatico, lo rese prima intendente del generale Boris Petrovi\u010d \u0160eremetev, all'epoca il pi\u00f9 influente uomo di corte e militare russo, e poi segretario del barone P\u00ebtr Pavlovi\u010d \u0160afirov, che Osterman assist\u00e9 durante i difficili trattati diplomatici con il Primo Ministro svedese barone Georg Heinrich von G\u00f6rtz, che si conclusero con la Pace del Prut nel 1711.\nIntanto Osterman aveva avuto il compito di commissario d'inchiesta nei porti militari russi sul Golfo di Helsinki e poi quello di ispettore militare presso le truppe regolari ed ausiliarie cosacche del generale conte Anikita Ivanovi\u010d Repnin in Ucraina.\nPasso importante della carriera politica di Osterman fu la conclusione della Pace di Nystad sempre con gli svedesi. Inoltre fu proprio Osterman ad introdurre insieme a Aleksej Michajlovi\u010d \u010cerkasskij la Tavola dei ranghi della Russia Imperiale durante il regno di Caterina I, che lo nomin\u00f2 conte e cavaliere dell'Ordine di Sant'Andrea. Sostenne poi l'ascesa al trono russo di Pietro II come Gavriil Ivanovi\u010d Golovkin e Vasilij Luki\u010d Dolgorukov.\nFu inoltre uno strenuo sostenitore della monarchia costituzionale nella sua forma pi\u00f9 primitiva, rendendo i consiglieri indispensabili allo zar. Inoltre promosse i commerci, riform\u00f2 le leggi russe e intraprese rapporti diplomatici con la Sublime Porta e la Persia. Fu inoltre fautore delle guerre d'espansione contro la Polonia e la Turchia.\nDurante la reggenza di Anna Leopoldovna di quello che sar\u00e0 poi Ivan VI di Russia, il conte Osterman, come vicecancelliere di Russia, tent\u00f2 un'alleanza con l'Austria contro i nemici interni e per indebolire la gi\u00e0 stremata rivale Svezia; inoltre, sotto la guida del conte James Bruce, d'origine scozzese e di Peter Lacy, rafforz\u00f2 le fortificazioni costiere sul Golfo di Riga, sul Golfo di Helsinki e al confine con la Finlandia.\nIl 6 dicembre 1741 fu coinvolto nel colpo di Stato condotto da Elisabetta di Russia (vedi sezione \"La Rivoluzione di Palazzo del 1741\"), che elimin\u00f2 ogni valenza politica di Osterman, che accusato di corruzione e intrighi, fu esiliato in Siberia, dove mor\u00ec sei anni dopo."}
{"id": "2952083", "revid": "247222", "url": "https://it.wikipedia.org/wiki?curid=2952083", "title": "Un anno d'amore / E se domani", "text": ""}
{"id": "2952095", "revid": "648716", "url": "https://it.wikipedia.org/wiki?curid=2952095", "title": "Baye (Bankass)", "text": "Baye \u00e8 un comune rurale del Mali facente parte del circondario di Bankass, nella regione di Mopti."}
{"id": "2952096", "revid": "26630", "url": "https://it.wikipedia.org/wiki?curid=2952096", "title": "Ritratto di giovane (Perugino)", "text": "Il Ritratto di giovane \u00e8 un dipinto a olio su tavola (37x26 cm) di Pietro Perugino, databile al 1495 e conservato nella Galleria degli Uffizi a Firenze.\nDescrizione e stile.\nIl dipinto \u00e8 stato attribuito in passato a numerosi pittori, dal Lorenzo di Credi al Viti, da Jacopo Francia a Raffaello. Il primo a riferirlo a Perugino fu il Morelli, poi sostenuto dalla critica successiva, seppure con qualche eccezione.\nSi ignora l'identit\u00e0 dell'effigiato, che a lungo \u00e8 stato creduto Alessandro Braccesi. Il giovane ragazzo \u00e8 raffigurato di tre quarti, girato a sinistra, su sfondo scuro. Indossa una casacca marrone fermata con un laccio al collo e con maniche sganciabili, secondo la moda dell'epoca. Sul capo porta una berretta morbida dello stesso colore. I capelli sono lunghi, gli occhi grandi e intensamente fissanti lo spettatore, il naso pronunciato, le labbra carnose, il mento tondeggiante. La testa \u00e8 leggermente reclinata di lato e contribuisce a dare un tono malinconico al dipinto.\nNe esiste una copia alla Galleria Borghese di Roma."}
{"id": "2952097", "revid": "119474586", "url": "https://it.wikipedia.org/wiki?curid=2952097", "title": "Macchina dei sogni", "text": "La macchina dei sogni (\"dream machine\") \u00e8 un ipotetico dispositivo computerizzato che registra i sogni su dei supporti e li proietta su di un video.\nPrimi studi.\nUno studio giapponese del 2010, fatto dal Professor Yukiyasu Kamitani, al Laboratorio Computerizzato di Neuroscienze ATR (Computational Neuroscience Laboratories), con la cooperazione dell'Istituto di scienza e tecnologia NARA (Institute of Science and Technology) e dell'Istituto Nazionale dell'informazione e tecnologia della comunicazione (National Institute of Information and Communications Technology), sostiene come, attualmente (2014), possano essere visualizzati i sogni con una approssimazione del 50%.\nFilm.\nFinora il dispositivo era stato presentato in alcuni racconti di fantascienza e in particolare in alcuni film:\nIl dispositivo presentato nel film \"L'astronave degli esseri perduti\" \u00e8 una specie di semplice elettroencefalografo che legge le onde cerebrali e le trasforma in immagini. Nel film il dispositivo \u00e8 usato per leggere e portare alla coscienza, immagini inconsce terrificanti e rimosse presenti nel soggetto ma non verbalmente descrivibili.\nIl dispositivo presentato nel film \"Brainstorm generazione elettronica\" \u00e8 un casco collegato ad una complessa apparecchiatura computerizzata che digitalizza l'attivit\u00e0 cerebrale e la registra su nastro. La registrazione digitalizzata su nastro pu\u00f2 essere letta e rivissuta da qualsiasi altra persona. L'apparecchiatura pur potendo registrare anche i sogni, questo aspetto nel film non \u00e8 trattato.\nIl dispositivo del film \"Fino alla fine del mondo\" \u00e8 molto complesso, non legge soltanto le onde cerebrali ma analizza anche le reazioni biochimiche cio\u00e8 legge gli engrammi della memoria, li digitalizza e quindi li proietta sul video. Inoltre \u00e8 in grado di trasformare le immagini digitalizzate di nuovo in engrammi, direttamente nel cervello di un'altra persona, in modo che per esempio si pu\u00f2 far vedere ad un cieco varie immagini, viste da un'altra persona.\nIl dispositivo presentato nel film Inception \u00e8 contenuto in una valigetta e permette di condividere il sogno che una persona sta facendo, con altre persone, collegate per mezzo di un cavetto, allacciato al polso. Quando uno dei sognatori porta nel sogno la propria psicosi, il sogno si trasforma in un incubo, i sognatori vengono attaccati e se non si difendono, rischiano di morire nel sogno e non svegliarsi pi\u00f9 nella realt\u00e0."}
{"id": "2952099", "revid": "1543377", "url": "https://it.wikipedia.org/wiki?curid=2952099", "title": "Sh2-9", "text": "Sh2-9 \u00e8 una nebulosa a emissione e a riflessione visibile nella costellazione dello Scorpione.\nSi osserva nella parte nordoccidentale della costellazione ed \u00e8 visibile nelle foto a lunga esposizione pochi gradi a nordovest della stella , che essendo di magnitudine 2,91 \u00e8 perfettamente visibile anche ad occhio nudo a nordovest di Antares. La sua posizione nell'emisfero australe fa s\u00ec che dalle latitudini boreali appaia relativamente poco alta sull'orizzonte meridionale, ad eccezione della fascia tropicale. Il periodo pi\u00f9 indicato per la sua osservazione nel cielo della sera ricade fra maggio e settembre.\nSh2-9 \u00e8 una nebulosa piuttosto estesa che riflette la radiazione azzurra di , una stella multipla la cui componente principale \u00e8 una gigante blu variabile pulsante di corto periodo e oscillazioni dell'ordine di 0,06 magnitudini; questa stella produce anche un fronte di ionizzazione che fa brillare la nube anche in maniera autonoma. La parte pi\u00f9 luminosa coincide con il grande arco di gas ionizzato, che riceve la radiazione maggiore a causa della sua vicinanza alla stella; le regioni pi\u00f9 distanti invece ricevono una radiazione sufficiente per renderle luminose, ma non cos\u00ec intensa da produrre ionizzazione, limitandosi cos\u00ec a riflettere la luce bluastra di . Questo gas \u00e8 probabilmente un residuo della grande nube molecolare da cui si \u00e8 formata l'associazione di Antares (Sco\u00a0OB2), una brillante associazione OB comprendente le stelle azzurre situate a nord dello Scorpione, facente a sua volta parte della grande Associazione Scorpius-Centaurus, l'associazione \u00a0OB pi\u00f9 vicina al sistema solare. La distanza della nube, coerentemente con quella media dell'associazione Sco\u00a0OB2, \u00e8 stimata attorno ai 200\u00a0parsec (circa 650 anni luce)."}
{"id": "2952108", "revid": "47767", "url": "https://it.wikipedia.org/wiki?curid=2952108", "title": "Michele Molese", "text": "Biografia.\nEra un tenore lirico spinto, dalla voce dotata di un notevole spessore, ampia e generosa.\nNato negli Stati Uniti da genitori emigrati dalla Basilicata, giunse in Italia nel 1952.\nDebutt\u00f2 a Milano nel 1957 al Teatro Nuovo come nel ruolo di Arlecchino in \"Pagliacci\" di Ruggero Leoncavallo. La sua voce si svilupp\u00f2 e si perfezion\u00f2 durante la carriera fino a consentirgli di affrontare tutto il repertorio lirico e lirico spinto.\nFu interprete nel \"Werther\" di Jules Massenet al Teatro alla Scala di Milano, \"I racconti di Hoffmann\" di Jacques Offenbach e \"La traviata\", che interpret\u00f2 decine di volte. \nSi esib\u00ec nei principali teatri italiani e internazionali. Per un ventennio \u00e8 stato sempre presente al New York City Opera, cantando in diverse rappresentazioni.\nNegli Stati Uniti ha lasciato un interessante catalogo di videoregistrazioni.\nTra le incisioni discografiche vanno ricordate le opere: \"Il trovatore\", \"Mireille\", \"Faust\" con il soprano Beverly Sills, \"Il giuramento\" con il soprano Teresa Zylis-Gara, \"Manon Lescaut\" con il soprano Virginia Zeani, \"Sak\u00f9ntala\" di Franco Alfano con l'orchestra della RAI e un recital di arie verdiane.\n\u00c8 morto stroncato da un attacco cardiaco.\nRepertorio.\nTra le principali opere del suo repertorio vanno ricordate:"}
{"id": "2952110", "revid": "474175", "url": "https://it.wikipedia.org/wiki?curid=2952110", "title": "Pilar (Buenos Aires)", "text": "Pilar \u00e8 una citt\u00e0 argentina della provincia di Buenos Aires, capoluogo del \"partido\" omonimo.\nSituata nella parte nord-ovest della conurbazione della Grande Buenos Aires, \u00e8 una citt\u00e0 satellite prettamente residenziale caratterizzata dalla presenza di numerosi club di polo e \"gated community\". \nGeografia.\nPilar \u00e8 situata a 60 km a nord-ovest dal centro di Buenos Aires, nel margine nordoccidentale della grande area metropolitana bonaerense.\nStoria.\nNel 1774 Ventura L\u00f3pez Camelo fu designato dal cabildo ecclesiastico di Buenos Aires come primo \"alcalde\" del luogo. Il 23 febbraio 1820 vi si firm\u00f2 il trattato che stabilisce le basi per il federalismo argentino. A causa di questo evento rilevante, la citt\u00e0 di Pilar \u00e8 riconosciuta come la \"Culla Nazionale del Federalismo\". Nel 1821 furono tracciate le strade del villaggio e fu incominciata la costruzione della chiesa. Nel 1864 fu istituito il \"partido\" di Pilar. Nel 1888 la localit\u00e0 fu raggiunta dalla ferrovia per Mendoza ed il Cile.\nNel 1948 fu aperto il primo polo club della cittadina. La successiva proliferazione di queste istituzioni sportive ha dato origine all'altro soprannome con cui \u00e8 nota Pilar in tutto il paese, ovverosia quello di \"Capitale Nazionale del Polo\".\nLa costruzione della nuova superstrada negli anni sessanta favor\u00ec la nascita nel decennio successivo del vasto distretto industriale ad ovest di Pilar. La relativa accessibilit\u00e0 del luogo e la vicinanza con le aree produttive ha favorito, a partire dagli anni novanta, la nascita di numerose gated community intorno alla citt\u00e0, popolate dalla classe medio-alta in fuga dal centro di Buenos Aires.\nInfrastrutture e trasporti.\nStrade.\nLa principale via d'accesso a Pilar \u00e8 la strada nazionale 8, arteria di comunicazione che unisce Buenos Aires alle provincie di C\u00f3rdoba e San Luis.\nFerrovie.\nPilar \u00e8 servita da una propria stazione ferroviaria posta lungo la linea suburbana San Mart\u00edn che unisce Buenos Aires con le localit\u00e0 della parte nord-occidentale dell'area metropolitana bonaerense."}
{"id": "2952125", "revid": "33153", "url": "https://it.wikipedia.org/wiki?curid=2952125", "title": "Morskaya Pekhota", "text": ""}
{"id": "2952127", "revid": "32132855", "url": "https://it.wikipedia.org/wiki?curid=2952127", "title": "Teraside", "text": ""}
{"id": "2952136", "revid": "767487", "url": "https://it.wikipedia.org/wiki?curid=2952136", "title": "Edmonde Charles-Roux", "text": "Biografia.\nFiglia di Fran\u00e7ois Charles-Roux, ambasciatore, membro dell'Institut de France e ultimo presidente della Compagnia del Canale di Suez, passa la sua infanzia al seguito del padre in diversi Paesi europei, studiando a Roma e a Praga.\nDurante la Seconda guerra mondiale, serve come infermiera volontaria presso l'11\u00ba reggimento della Legione straniera, viene ferita a Verdun per poi entrare nella Resistenza. In seguito allo sbarco Alleato in Provenza, viene di nuovo riassegnata alla legione straniera. Viene decorata con la Croce di guerra e con il grado di Cavaliere della Legion d'onore.\nAlla fine del conflitto, si stabilisce a Parigi, entra a \"France Soir\", scrive per \"L'Humanit\u00e9\" e inizia a lavorare per \"Elle\", nella cui redazione resta per due anni. Nel 1950, viene assunta all'edizione francese di \"Vogue\", di cui sar\u00e0 successivamente redattore capo per 16 anni.\nNel 1966 fu cacciata da \"Vogue\", apparentemente per avere messo in copertina una modella di colore, ma in realt\u00e0 perch\u00e9 i dirigenti americani della rivista la accusavano di essere vicina a posizioni di sinistra. Vince il Premio Goncourt, raggiungendo la fama internazionale con il romanzo \"Dimenticare Palermo\", da cui Francesco Rosi trarr\u00e0 l'omonimo film. Con questo successo, comincia la sua carriera di scrittrice: pubblicher\u00e0 in seguito \"Elle, Adrienne\" nel 1971, ispirato al suo soggiorno a Praga, \"L'Irr\u00e9guli\u00e8re ou mon itin\u00e9raire Chanel\" nel 1974 (dedicato a Coco Chanel) e la biografia in due volumi di Isabelle Eberhardt.\nDivenne membro dell'Acad\u00e9mie Goncourt nel 1983, assumendone poi la carica di presidente nel 2002; ma nel 2008 viene deciso un \"ringiovanimento\" dell'Accad\u00e9mie, fissando il limite d'et\u00e0 dei giurati a 80 anni e quindi deve abbandonare la presidenza. La cosa non la rese particolarmente felice, commentando: \"Une discrimination positive pour l'insertion del jeunes?!\".\nIl sindaco di Marsiglia Gaston Defferre, che fu Ministro degli Interni con il governo Mitterrand, la invit\u00f2 ripetutamente a Marsiglia e fu subito \"colpo di fulmine\". Nel 1973 si sposano.\nNel 2010, venne nominata Commendatore della Legion d'onore dal presidente Nicolas Sarkozy.\nVisse a Parigi, in rue de Saints-P\u00e8res, una casa piena di libri, giornali, ritratti, dove ultimamente stava scrivendo una biografia di Zinovij Alekseevi\u010d Pe\u0161kov, figlio adottivo di Maksim Gor'kij, fratello di colui che firm\u00f2 l'arresto e la morte di Nicola II di Russia.\nBernard Henri-L\u00e9vy disse di lei: \"Quel style! Quelle allure. Et surtout, quel talent! Pourquoi n'\u00e9crit-elle pas davantage?\" ."}
{"id": "2952138", "revid": "124808", "url": "https://it.wikipedia.org/wiki?curid=2952138", "title": "Boo Haw Haw (Dolcetto o scherzetto?)", "text": ""}
{"id": "2952143", "revid": "767487", "url": "https://it.wikipedia.org/wiki?curid=2952143", "title": "Specchio di poppa", "text": "Nelle imbarcazioni lo specchio di poppa \u00e8 la parte terminale ed estrema della poppa che termina con una tavola pi\u00f9 o meno piatta, trasversale rispetto all'asse longitudinale dello scafo, che collega le due fiancate di dritta e di sinistra. Presso lo specchio di poppa sono spesso situati gli apparati di timoneria per mantenere o modificare la rotta. Talora nella parte bassa dello specchio di poppa vi sono delle aperture chiamate ombrinali aventi la funzione di far defluire fuori l'acqua piovana o di mare entrata all'interno dello scafo."}
{"id": "2952145", "revid": "553803", "url": "https://it.wikipedia.org/wiki?curid=2952145", "title": "Squadra dominicana di Coppa Davis", "text": "La squadra dominicana di Coppa Davis rappresenta la Repubblica Dominicana nella Coppa Davis, ed \u00e8 posta sotto l'egida della \"Federaci\u00f3n Dominicana de Tenis\".\nLa squadra partecipa alla competizione dal 1989, e non ha mai fatto parte del World Group. Il miglior risultato \u00e8 stato il raggiungimento dei Playoff per l'accesso al Gruppo Mondiale, persi contro la Germania per 1-4. Attualmente la squadra milita nel Gruppo I della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952147", "revid": "34862", "url": "https://it.wikipedia.org/wiki?curid=2952147", "title": "Nazionale di Coppa Davis della Repubblica Dominicana", "text": ""}
{"id": "2952149", "revid": "729019", "url": "https://it.wikipedia.org/wiki?curid=2952149", "title": "Stanis\u0142aw Haller de Hallenburg", "text": "Aveva il titolo di barone ed apparteneva ad un'antichissima famiglia nobile d'origine tedesca, legittimata alla nobilt\u00e0 fin dall'XI secolo. Suo cugino era il generale e politico J\u00f3zef Haller de Hallenburg.\nBiografia.\nUfficiale austro-ungarico.\nStanis\u0142aw frequent\u00f2 l'accademia militare di Vienna, uscendone tenente di un reggimento di cavalleria nel 1894. Dopo essere stato promosso prima capitano e poi maggiore dell'esercito austroungarico, durante la prima guerra mondiale fece parte dello stato maggiore austriaco sul fronte orientale in Romania e in Moldavia, quindi nel 1917 divenne colonnello e cavaliere dell'Ordine Reale di Santo Stefano d'Ungheria. Nello stesso anno divenne comandante militare di Cracovia.\nSempre durante la Prima guerra mondiale, Stanis\u0142aw Haller, convinto sostenitore di una vera monarchia costituzionale e dell'indipendenza polacca, rimase deluso dalla instaurazione del Regno di Polonia (che era, nella realt\u00e0, uno stato fantoccio creato dalla Germania imperiale) e si mise in contatto con il reggente del Regno, il principe Zdzis\u0142aw Lubomirski.\nIl servizio con l'esercito polacco e la morte.\nQuando nel 1918 la Polonia divenne in effetti indipendente, Haller de Hallenburg venne promosso generale dell'esercito polacco e gli venne affidata la difesa della regione della Masuria dalle truppe sovietiche.\nDurante la guerra sovietico-polacca comand\u00f2 la difesa contro il generale sovietico Sem\u00ebn Michajlovi\u010d Bud\u00ebnnyj e in seguito a quest'azione ricevette l'Ordine di San Stanislao. Nel 1926 si stacc\u00f2 dal regime Pi\u0142sudski, perch\u00e9 deluso dalla mancata restaurazione della monarchia ed ebbe a tal proposito un intenso scambio di lettere con il generale tedesco R\u00fcdiger von der Goltz che sosteneva la stessa causa e che, all'epoca, serviva come ufficiale nell'armata polacca.\nNel 1939 venne arrestato dall'NKVD ed internato nel campo di prigionieri di guerra di Starobielsk. Nell'aprile 1940 fu assassinato dall'NKVD durante il massacro di Katyn'."}
{"id": "2952150", "revid": "122574136", "url": "https://it.wikipedia.org/wiki?curid=2952150", "title": "Thomas Culpeper", "text": "Servizio reale.\nPare che Culpeper fosse al servizio del re durante il regno di Anna Bolena, ma non sono attestati incontri con lei e la successiva regina, Jane Seymour, cosa che suggerisce che il giovane non fosse a corte perlomeno fino al 1537.\nCulpeper era notoriamente attraente. Fu descritto come \"un bellissimo giovane\" ed era uno dei favoriti del re. Enrico lo nomin\u00f2 \"Gentiluomo della Camera Privata\", un ruolo di prestigio poich\u00e9 implicava essere tanto vicino al re da vestirlo e svestirlo, e spesso dormire nella sua camera.\nFece parte della ristretta cerchia di gentiluomini che accolsero Anna di Cl\u00e8ves in Inghilterra.\nRelazione con Caterina Howard.\nCulpeper attir\u00f2 l'attenzione della giovanissima quinta moglie del re, Caterina Howard. Dal 1541 i due passarono molto tempo assieme, spesso da soli nel cuore della notte, sotto la vigilanza di Jane Rochford, damigella al servizio di Caterina e vedova di George Bolena. Questa relazione caus\u00f2 la caduta di tutti coloro che vi erano coinvolti.\nVoci sul passato poco casto di Caterina giunsero alle orecchie di Thomas Cranmer, arcivescovo di Canterbury, che scopr\u00ec almeno due uomini nel suo passato e arriv\u00f2 anche a Culpeper, che fu arrestato. Sia lui sia la regina negarono di avere una relazione, ma una lettera di lei dimostr\u00f2 che, ci fosse o meno conoscenza carnale tra i due, Caterina gli aveva dichiarato piuttosto chiaramente i propri sentimenti.\nNon \u00e8 chiaro se il rapporto con la regina fosse dovuto ad amore per lei o ad ambizioni politiche. Il re aveva un solo erede maschio e non era pi\u00f9 giovane n\u00e9 troppo in salute. Essere il favorito della regina avrebbe significato, eventualmente, avere una posizione di grande potere. Culpeper in ogni caso valut\u00f2 male i rischi, contando troppo sull'affetto del re e sulla discrezione della regina.\nCaduta ed esecuzione.\nNel dicembre del 1541 Culpeper fu processato assieme a Francis Dereham, che era stato con Caterina Howard prima che lei sposasse il re.\nLa regina non aveva nascosto la sua relazione alla sua cerchia, che quindi poteva testimoniare pi\u00f9 incontri. Sotto tortura, Culpeper confess\u00f2 di averla conosciuta carnalmente.\nSia lui sia Dereham, riconosciuti colpevoli, dovevano essere impiccati, sventrati e squartati. Per via della sua vicinanza al re, Culpeper ebbe la grazia di essere solo decapitato.\nCulpeper fu giustiziato con Dereham a Tyburn il 10 dicembre 1541, e le loro teste furono esposte sul London Bridge per giorni, prima di essere appese nelle gallerie della Torre. Si dice che quando Caterina Howard fu condotta alla Torre, si trov\u00f2 davanti la testa del suo amante, vicino a quella di Francis, alla quale tuttavia non prest\u00f2 attenzione. Dopo aver strillato il nome di Culpeper la giovane regina accus\u00f2 disturbi psicofisici che la portarono a rifiutare il cibo e a pianti isterici in cui pronunciava ancora il nome del giovane amante. Fu sepolto nella chiesa di St. Sepulchre-without-Newgate, a Londra. La regina Catherine Howard e Lady Jane Rochford furono poi giustiziate il 13 febbraio 1542. Non corrisponde invece a verit\u00e0 la leggenda secondo la quale davanti alla folla, raccoltasi per assistere all'esecuzione, le ultime parole di Caterina siano state: \u00abMuoio come una regina, ma preferirei soccombere come la moglie di Culpeper\u00bb."}
{"id": "2952153", "revid": "300067", "url": "https://it.wikipedia.org/wiki?curid=2952153", "title": "Maine Red Claws 2009-2010", "text": "La stagione 2009-10 dei Maine Red Claws fu la 1\u00aa nella NBA D-League per la franchigia.\nI Maine Red Claws arrivarono quarti nella \"East Conference\" con un record di 27-23, non qualificandosi per i play-off."}
{"id": "2952163", "revid": "124432630", "url": "https://it.wikipedia.org/wiki?curid=2952163", "title": "Madre eroica", "text": "Madre eroica () era una onorificenza dell'Unione Sovietica della quale, a partire dall'8 luglio 1944, venivano insignite tutte le madri che partorivano e crescevano dieci o pi\u00f9 figli (Era assegnata un'onorificenza di seconda classe per almeno cinque figli, e una di prima classe tra i cinque e i dieci figli in poi). Il titolo era accompagnato dal conferimento dell'\"Ordine della Madre eroica\" e da un certificato rilasciato dal Presidium del Soviet Supremo.\nIl conferimento avveniva al primo compleanno dell'ultimo figlio a condizione che altri nove figli, naturali o adottivi, fossero ancora in vita.\nEventuali figli deceduti per atti eroici, ragioni militari o in circostanze particolarmente degne di rispetto, comprese le malattie professionali, venivano comunque conteggiati.\nLe madri premiate potevano fregiarsi di un distintivo composto da una stella d'oro con raggi d'argento tra le punte; era incastonato su un nastro metallico smaltato di rosso recante le parole \"\u041c\u0430\u0442\u044c-\u0433\u0435\u0440\u043e\u0438\u043d\u044f\" (madre eroica).\nAd esse era anche concesso un certo numero di privilegi relativi alla pensione di anzianit\u00e0 e a facilitazioni nel pagamento della bollette per servizi di pubblica utilit\u00e0 nonch\u00e9 forniture di cibo e di altri beni.\nCirca 430.000 donne furono insignite del titolo durante la sua vigenza. Il solo uomo premiato fu Veniamin Petrovich Makarov () di Orenburg, che allev\u00f2 dodici figli adottivi.\nRepubbliche post-sovietiche.\nA seguito della dissoluzione dell'Unione Sovietica l'onorificenza fu abolita in molte delle repubbliche post-sovietiche."}
{"id": "2952164", "revid": "51032", "url": "https://it.wikipedia.org/wiki?curid=2952164", "title": "Ugurol", "text": ""}
{"id": "2952165", "revid": "6923", "url": "https://it.wikipedia.org/wiki?curid=2952165", "title": "Fiat Industrial", "text": "Fiat Industrial \u00e8 stato un gruppo industriale italiano, attivo dal 2011 al 2013; dalla sua fusione con CNH Global, ha dato origine al nuovo gruppo CNH Industrial.\nEra nato dalla scorporo da Fiat Group delle attivit\u00e0 relative a macchine agricole e per l'edilizia, ai veicoli industriali e alla parte \"industrial &amp; marine\" del settore Fiat Powertrain Technologies.\nIl core business del gruppo era focalizzato sulla produzione di veicoli industriali pesanti e , autobus, macchine per l'agricoltura e le costruzioni, e motori industriali e marini.\nStoria.\nIl 21 aprile 2010, in occasione dell'assemblea degli azionisti di Fiat Group, l'amministratore delegato Sergio Marchionne present\u00f2 il piano industriale del Gruppo relativo al quinquennio 2010-2014: il piano prevedeva lo scorporo da Fiat Group delle attivit\u00e0 agricole, industriali e powertrain (relative alla sola divisione \"industrial &amp; marine\"), per farle confluire nella nuova Fiat Industrial; contestualmente, per la gestione dei settori auto, componentistica, sistemi di produzione ed editoria, venne prevista la creazione della nuova Fiat S.p.A. Per entrambe le societ\u00e0 nate dalla scissione era gi\u00e0 prevista la quotazione alla Borsa di Milano.\nIl progetto di scissione del Gruppo viene completato il 1\u00ba gennaio 2011; da questa data Fiat Industrial diventa operativa, con Marchionne che ne assume la carica di presidente. La societ\u00e0 opera in tutti i principali paesi del mondo, con 64 stabilimenti in cui lavorano 68.257 dipendenti.\nIl 29 settembre 2013, a seguito di un nuovo rimpasto all'interno della \"holding\", Fiat Industrial si fonde con CNH Global, dando vita al nuovo gruppo CNH Industrial.\nStruttura.\nIl presidente di Fiat Industrial \u00e8 stato Sergio Marchionne. Il gruppo era formato dalla societ\u00e0 holding \"Fiat Industrial S.p.A.\" (quotata presso la Borsa Italiana a partire dal 3 gennaio 2011), le cui attivit\u00e0 industriali e produttive erano organizzate in tre settori operativi.\nMacchine per l'agricoltura e le costruzioni.\nCNH era nata dall'esperienza di marchi che in Europa e negli Stati Uniti avevano fatto la storia della meccanizzazione agricola e dello sviluppo delle macchine per le costruzioni. Operava nel campo dei trattori e delle macchine agricole con i marchi Case IH, New Holland Agriculture e Steyr Traktoren, delle macchine per le costruzioni con i marchi Case e New Holland Construction, e forniva servizi finanziari a supporto dei propri clienti finali e dei concessionari.\nAttivit\u00e0 powertrain.\nFPT Industrial era il settore dedicato alla progettazione, produzione e vendita di motopropulsori per applicazioni veicolari industriali, \"on-highway\" e \"off-highway\", nonch\u00e9 di motori per applicazioni marine e \"power generation\".\nVeicoli industriali.\nIl settore dei veicoli industriali era rappresentato da Iveco che si occupava di progettare, produrre e vendere una gamma completa di veicoli industriali pesanti con i marchi Iveco, autobus granturismo e urbani con i marchi Iveco Bus, e veicoli antincendio e veicoli per impieghi speciali con i marchi Iveco, Astra e Magirus. Iveco offriva inoltre servizi di finanziamento alla rete di vendita e di noleggio a clienti.\nAzionisti.\nIl numero di azioni ordinarie era di 1.222.568.882. Il maggior azionista \u00e8 stata la Exor. L'azionariato per partecipazioni rilevanti superiori al 2% era cos\u00ec suddiviso:"}
{"id": "2952167", "revid": "287204", "url": "https://it.wikipedia.org/wiki?curid=2952167", "title": "Squadra filippina di Coppa Davis", "text": "La squadra filippina di Coppa Davis rappresenta le Filippine nella Coppa Davis, ed \u00e8 posta sotto l'egida della \"Philippine Tennis Association\".\nLa squadra debutto nella competizione dal 1926, e non ha mai fatto parte del Gruppo Mondiale pur avendo raggiunto gli spareggi per accedervi nel 1991. Attualmente \u00e8 inclusa nel Gruppo II della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952179", "revid": "6923", "url": "https://it.wikipedia.org/wiki?curid=2952179", "title": "Porsche 550 Rometsch Spyder", "text": "La Porsche Spyder Rometsch \u00e8 un prototipo di automobile da corsa, costruito nel 1954.\nStoria.\nNella Berlino dei primi anni cinquanta si era costituito il \"Renngemeinschaft Berlin-Halensee\" (in italiano \"Squadra Corse Berlino-Halensee\"), un consorzio autogestito di piloti automobilistici, con sede nel quartiere di Halensee, che partecipavano a varie gare, sostenuti finanziariamente dal mecenate tedesco Friedrich Wilhelm Weber.\nAllo scopo di partecipare alle competizioni nella Germania Est, limitate alla cilindrata di 1.100 cm\u00b3, fu deciso di realizzare un prototipo \"Sport\", sfruttando la tecnologia che la Porsche stava studiando per il modello \"550\", affidando l'opera alla Carrozzeria Rometsch, su progetto del pilota e tecnico Bernhard Cappenberg e con la consulenza della Porsche.\nQuest'ultima, in fase di sviluppo del modello \"550\", aveva accettato di buon grado l'occasione di sperimentare immediatamente sui campi di gara alcune soluzioni ideate, con piloti di buona esperienza, e senza mettere in gioco il nome della casa.\nRealizzata su pianale della Volkswagen Maggiolino, la Porsche Spyder Rometsch era una leggerissima barchetta monoposto con carrozzeria in alluminio, dotata di motore quadricilindrico boxer Porsche di 1.100\u00a0cm\u00b3 che erogava 69 CV e consentiva una velocit\u00e0 massima variabile da 190 a 200 km/h, secondo il rapporto di trasmissione.\nIl debutto in gara avvenne nello stesso 1954 allo Stadtparkrennen di Lipsia, dove fu condotta da Helmut Niedermayr. Nella seconda uscita, Harry Merkel conquist\u00f2 la vittoria di classe, alle spalle della Veritas Meteor, nella \"Sandbahnrennen\" del 25 aprile 1954, svoltasi sul Circuito Krieau, nel Prater di Vienna.\nIn seguito alle sempre pi\u00f9 severe restrizioni assunte per limitare la circolazione di persone e merci tra le due germanie, le gare nella Repubblica Democratica Tedesca furono abbandonate e la vettura venne dotata di un nuovo motore Porsche da 1.500\u00a0cm\u00b3.\nCon questa pi\u00f9 potente configurazione la Porsche Spyder Rometsch partecip\u00f2 a parecchie gare sui circuiti tedeschi di Halle-Saale-Schleife, Rostock, Dresda, Sachsenring, Eifelrennen e N\u00fcrburgring.\nVerso la fine degli anni '50, la carrozzeria fu trasformata in due posti, al fine di essere omologata per la circolazione stradale. Nel 2009, casualmente ritrovata in un deposito nei pressi di Hockenheim, la vettura \u00e8 stata restaurata e inserita nel Prototyp Automuseum di Amburgo."}
{"id": "2952182", "revid": "93436", "url": "https://it.wikipedia.org/wiki?curid=2952182", "title": "Regno di Castiglia y Le\u00f3n", "text": ""}
{"id": "2952185", "revid": "553803", "url": "https://it.wikipedia.org/wiki?curid=2952185", "title": "Squadra uzbeka di Coppa Davis", "text": "La squadra uzbeka di Coppa Davis rappresenta l'Uzbekistan nella Coppa Davis, ed \u00e8 posta sotto l'egida della \"Uzbekistan Tennis Federation\".\nLa squadra debutt\u00f2 nella competizione nel 1994, dopo che il paese ottenne l'indipendenza dall'Unione Sovietica nel dicembre 1991. Non ha mai fatto parte del Gruppo Mondiale pur avendo raggiunto gli spareggi per accedervi in ben undici occasioni: nel 1998, 1999, 2000, 2001, 2009, 2012, 2014, 2015, 2016, 2018 e 2019. Attualmente \u00e8 inclusa nel Group I della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nStatistiche giocatori.\nDi seguito la classifica dei tennisti uzbeki con almeno una partecipazione in Coppa Davis, ordinati in base al numero di vittorie. In caso di parit\u00e0 si tiene conto del maggior numero di incontri disputati; in caso di ulteriore parit\u00e0 viene dato pi\u00f9 valore agli incontri in singolare; come quarto e ultimo criterio viene considerata la data d'esordio. In grassetto quelli tuttora in attivit\u00e0.\nAggiornato al Round Robin della Coppa Davis 2019 (Colombia-Australia 0-3).\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952188", "revid": "34862", "url": "https://it.wikipedia.org/wiki?curid=2952188", "title": "Nazionale di Coppa Davis delle Filippine", "text": ""}
{"id": "2952189", "revid": "34862", "url": "https://it.wikipedia.org/wiki?curid=2952189", "title": "Nazionale di Coppa Davis dell'Uzbekistan", "text": ""}
{"id": "2952195", "revid": "305524", "url": "https://it.wikipedia.org/wiki?curid=2952195", "title": "Banzai (rivista)", "text": ""}
{"id": "2952196", "revid": "111325", "url": "https://it.wikipedia.org/wiki?curid=2952196", "title": "Akira Koudate", "text": ""}
{"id": "2952202", "revid": "2139626", "url": "https://it.wikipedia.org/wiki?curid=2952202", "title": "Bestemmia", "text": "La bestemmia \u00e8 un'ingiuria o un epiteto offensivo riferito a Dio o ai santi, o in generale riferito ad una qualsiasi divinit\u00e0 o ad un qualsiasi individuo oggetto di venerazione da parte di fedeli a - o esponenti di - differenti dottrine religiose. Essa appartiene alla sfera del turpiloquio.\nNell'uso comune il termine \u00e8 usato come sinonimo di \"imprecazione\" e \"blasfemia\". Letteralmente, per \"imprecazione\" si intende, propriamente in ambito religioso, una violazione del comandamento biblico \"non nominare il nome di Dio invano\", tramite la semplice pronuncia del nome o di un epiteto identificativo di una divinit\u00e0 fuori dal contesto religioso di riferimento. La \"blasfemia\", invece, nel suo significato pi\u00f9 proprio, indica un'espressione irriverente nei confronti della divinit\u00e0 o anche della religione, attraverso discorsi contrastanti con le verit\u00e0 di fede.\nLe parole \"bestemmia\" e \"blasfemia\" derivano entrambe dal greco \u03b2\u03bb\u03b1\u03c3\u03c6\u03b7\u03bc\u03af\u03b1 \"blasph\u0113m\u00ed\u0101\", derivato da \u03b2\u03bb\u03ac\u03c0\u03c4\u03b5\u03b9\u03bd \"bl\u00e1ptein\", \"ingiuriare\", e da \u03c6\u03ae\u03bc\u03b7 \"ph\u1e15m\u0113\", \"reputazione\", da cui deriva \"blasphemia\" in latino e che denota letteralmente la diffamazione.\nCampi semantici.\nLa lingua italiana contemporanea utilizza una singola accezione di bestemmia, cio\u00e8 quella consistente nell'ingiuria esplicita verso la divinit\u00e0 o verso soggetti ad essa correlati.\nNei testi italiani meno recenti, cos\u00ec come nelle traduzioni di testi antichi, il significato della parola pu\u00f2 essere diverso: la parola \"bestemmia\" pu\u00f2 indicare un'affermazione che offende una verit\u00e0 religiosa accettata come tale dai fedeli.\nNell'antichit\u00e0.\nPresso i popoli primitivi esisteva la convinzione che la parola possedesse una forza magica, cio\u00e8 che fosse in grado di \"rendere magico\" l'oggetto interessato, di modificarlo. La funzione antica della bestemmia, cos\u00ec come dell'invettiva e della calunnia vanno compresi alla luce di tale mentalit\u00e0.\nNegli scritti greci profani possono essere indicate come bestemmie le false presentazioni della divinit\u00e0, per esempio le forme antropomorfe, come pure il dubbio circa la potenza della divinit\u00e0.\nNel diritto romano la bestemmia non era considerata un reato. Il brocardo \"deorum iniuriae diis curae\" (delle ingiurie agli d\u00e8i si occupino gli d\u00e8i) esprimeva il carattere laico dello stato. Infatti lo stato romano fu sempre caratterizzato dalla presenza di diverse religioni. Solo quando nel 380 il Cristianesimo con l'Editto di Tessalonica divenne religione ufficiale dell'Impero la bestemmia fu considerata un grave delitto, da punire con la morte o altre incisive sanzioni penali. Col Codice Giustinianeo del 534 la bestemmia fu sanzionata con la pena di morte.\nNella Bibbia.\nAntico Testamento.\nNell'Antico Testamento greco il termine \u03b2\u03bb\u03b1\u03c3\u03c6\u03b7\u03bc\u03ad\u03c9 (\"blasph\u0113m\u00e8\u014d\") dice sempre riferimento, diretto o indiretto, contro la maest\u00e0 divina, e, con poche eccezioni, indica sempre l'ingiuria a Dio dei popoli nemici di Israele. Alcuni esempi:\nDato che per i pagani il Dio d'Israele non \u00e8 fonte di speranza, essi sono in genere indicati come bestemmiatori di Dio (cf. Dn Versione dei Settanta).\nL'espressione di Levitico:\nsi interpreta nel senso che anche solo menzionare il nome di JHWH \u00e8 una bestemmia, perch\u00e9 tale nome non deve essere assolutamente pronunciato (Es). Viene comminata la morte non soltanto agli israeliti che bestemmino, ma anche ai pagani (2 Re, 2 Mac, ecc.)\nIl giudaismo conserva in genere la valenza dei testi esaminati della Versione dei Settanta.\nNuovo Testamento.\nI termini legati alla radice di \u03b2\u03bb\u03b1\u03c3\u03c6\u03b7\u03bc\u03ad\u03c9 compaiono nel Nuovo Testamento 56 volte, di cui 34 nella forma di verbo, senza che ci sia alcun libro nel quale tali voci siano pi\u00f9 attestate che in altri. Si tratta sempre di un uso religioso, cio\u00e8 in riferimento diretto o indiretto a Dio (eccetto Gd): bestemmie contro Dio sono parole o atteggiamenti che offendono la gloria e la santit\u00e0 di Dio.\nI significati riscontrati sono i seguenti:\nLa condotta cattiva dei discepoli pu\u00f2 essere occasione di bestemmia contro Dio o contro la sua parola (1 Tim, Tt). La vocazione dei discepoli \u00e8 quella di contribuire alla glorificazione del Padre (Mt). In questa linea vanno compresi anche i cataloghi dei vizi in cui si trova sempre la condanna della bestemmia (Ef, Col, 1 Tim; 2 Tim). La bestemmia \u00e8 presentata quale caratteristica specifica dei pagani e dei cristiani apostati.\nGiuda parla di una bestemmia contro esseri gloriosi. L'espressione, non chiara, si riferirebbe a propagatori di false dottrine dalla vita libertina, che con la loro immoralit\u00e0 contravvenivano a determinate esigenze rituali e ascetiche delle potenze angeliche (\u03b4\u1f78\u03be\u03b1\u03c2), bestemmiando cos\u00ec questi esseri gloriosi.\nLa bestemmia contro lo Spirito Santo.\nIl peccato della bestemmia pu\u00f2 essere perdonato (Mc, Mt), ma la bestemmia contro lo Spirito Santo non pu\u00f2 essere perdonata (Mc). Tale \"loghion\", di carattere per noi enigmatico, viene interpretato comunemente nel senso che, tra coloro che recano ingiuria allo Spirito Santo vi sono alcuni che, pur riconoscendo l'azione dello Spirito di Dio nell'attivit\u00e0 di Ges\u00f9, possono (e in questo consiste la bestemmia) scambiare la fede in Dio con la fede nel diavolo; il \"loghion\" mette in guardia, con profonda seriet\u00e0, dal quest'estrema e quasi inimmaginabile possibilit\u00e0 demoniaca dell'uomo di dichiarare guerra a Dio, non in debolezza e in dubbio, ma dopo essere stato sopraffatto dallo Spirito Santo, sapendo quindi con precisione a chi dichiara guerra. Questo bestemmiatore diventa pienamente consapevole nell'incontro con Dio. \"Perci\u00f2 colui che bestemmia lo Spirito impreca non pi\u00f9 un Dio Lontano del quale si \u00e8 fatta un'idea ridicola, ma un Dio che gli ha manifestato la sua opera di grazia convalidata dal segno della rivelazione. Per cui dovrebbe rivolgersi a lui con un atteggiamento di riconoscenza, non di bestemmia\".\nNel Corano.\nAl contrario di alcune religioni - fra cui l'Ebraismo - il Corano esorta i suoi fedeli a nominare spesso il nome di Dio (che, in base a una semplice lettura del testo sacro dell'Islam, \u00e8 All\u0101h, ma anche \"al-Rahm\u0101n\", ossia \"Il misericordioso\").\nNella parlata araba e di altre lingue di Paesi di cultura islamica, si usano dunque numerose espressioni e interiezioni che impiegano il termine \"All\u0101h\" o i sinonimi relativi all'Essere Supremo: \"Se Dio vuole\" ( \"in sh\u0101\u02be Allah\" ), \"Dio mi perdoni\" ( \"istaghfiru ll\u0101h\" ), \"Mi rifugio in Dio\" ( \"Awdhu bi-ll\u0101h\" ), \"Dio ne sa di pi\u00f9\" ( \"All\u0101hu a\u02bflam\" ) o il noto \"takb\u012br\" (\"All\u0101hu Akbar\" ) o il semplice \"Y\u0101 All\u0101h!\" (Oh Dio!).\nAccostare il nome di Dio o del profeta Maometto a sostantivi o aggettivi insultanti oppure osceni costituisce nondimeno uno dei principali peccati, sanzionati con la massima durezza dalla giurisprudenza islamica, che qualifica questo reato come \"tajd\u012bf\" (). Questo fu appunto il caso delle bestemmie rivolte al profeta dell'Islam da parte di un folto gruppo di oltranzisti cristiani mozarabi di Cordova (i cosiddetti \"Martiri di Cordova\") che, all'epoca dell'Emirato dell'omayyade \u02bfAbd al-Ra\u1e25m\u0101n II (822-852), si recarono ripetutamente nella moschea principale per rivolgere pubblicamente insulti a Maometto, venendo immancabilmente sanzionati col carcere e la pena di morte.\nAnche pi\u00f9 di recente tale grave fattispecie giuridico-religiosa \u00e8 stata ipotizzata per quanto riguarda la nota opera letteraria di Salman Rushdie \"I versi satanici\", anche se il reato contestato dai mullah sciiti iranici e dall'Ayatollah Khomeini fu piuttosto quello di apostasia, in punta di principio sciaraitico sanzionabile parimenti con la pena di morte.\nNella storia.\nNella repubblica di Venezia esistevano magistrati detti Esecutori contro la Bestemmia.\nAspetti legali.\nLa bestemmia ingiuriosa e triviale, in quanto offensiva del sentimento religioso dei rispettivi fedeli, \u00e8 punita nelle legislazioni penali vigenti in molti paesi sia teocratici che laici; in questi ultimi, i termini della legge sono stati estesi per tener conto delle sensibilit\u00e0 religiose delle popolazioni immigrate da altri paesi.\nIn alcuni paesi la bestemmia non \u00e8 un crimine. Per esempio, negli Stati Uniti d'America essere perseguiti per questo crimine violerebbe la Costituzione secondo quanto stabilito dalla giurisprudenza nel caso \"Joseph Burstyn, Inc contro Wilson\". Nel Regno Unito, precisamente in Inghilterra e Galles i reati di blasfemia sono stati aboliti nel 2008. In Europa, il Consiglio d'Europa ha raccomandato che i paesi membri adottino leggi a favore della libert\u00e0 d'espressione. Nei paesi in cui \u00e8 in vigore la \"shari'a\" ed in altri paesi (come ad esempio il Pakistan), la blasfemia \u00e8 un reato punibile con la pena di morte.\nIn luogo del reato di blasfemia, o in aggiunta ad esso, alcuni paesi vietano l'incitazione all'odio su base religiosa, il vilipendio della religione o gli \"insulti religiosi\". Queste reati si configurano con la citazione in giudizio effettuata da chi si senta offeso nei confronti della propria sensibilit\u00e0 religiosa.\nBestemmie pi\u00f9 comuni in Italia.\nCome tutte le imprecazioni, anche non di natura sacrilega (es. \"porca miseria\", \"porca puttana\"), le bestemmie italiane pi\u00f9 diffuse accostano l'epiteto \"porco\" al nome da profanare: i pi\u00f9 tipici esempi sono infatti i nominativi della divinit\u00e0 e della Madonna associati prima o dopo l'elemento lessicale offensivo (spesso tale elemento coincide con il termine riferito al suino, \"porco\" o \"maiale\"). Essi sono testimoniati anche dalla letteratura contemporanea, in questa forma (Ammaniti, 2004, p.\u00a046) o in alcune varianti (\"Iddio\" invece di \"Dio\", Manganelli, 1975, p.\u00a0125; \"mapporco\", Sc\u00f2zzari, 1996, p.\u00a029). Anche Pasolini, nelle opere ispirate alla vita di borgata, riproduce queste bestemmie, ma censurandole in \"porco d...\" e \"porca m...\"\nL'epiteto \"porco\" non \u00e8 per\u00f2 l'unico. Fra le altre bestemmie si ricordano l'uso di termini come \"bestia\", \"boia\", \"ladro\", \"merda\", \"serpente\", \"orco\" e \"cane\", quest'ultima specialmente in Italia settentrionale; nella forma dialettale \"can\" \u00e8 il tipico intercalare veneto. Sempre in Veneto sono molto usati \"mas-cio\", \"lazar\u00f2n\" e \"luam\u00e0ro\" (rispettivamente maiale, lazzarone e letamaio). In Piemonte frequentemente l'epiteto usato \u00e8 \"f\u00e0uss\" (falso). Inoltre, tra gli altri epiteti offensivi si nomina \"mannaggia\" associato prima del nome della divinit\u00e0 (utilizzato specialmente per Cristo e per la Madonna), e \"puttana\" se la bestemmia \u00e8 rivolta alla Madonna.\nEufemismi.\nFrequente \u00e8 il mascheramento del nome venerato in vocaboli assonanti, a volte dotati di significato (\"Maremma\" o \"Madosca\" per \"Madonna\"; \"zio\", oppure \"diesel\", \"due\", \"duo\", \"Diaz\", \"disco\", \"Dionisio\", \"Diogene\", \"Diomede\" per \"Dio\"; \"Christian\", \"Cristoforo\", \"cristallo\", \"Cristopher\", \"cribbio\" per \"Cristo\"), a volte privi di senso (\"diu\", \"dao\", \"tio\", \"dino\", \"dinci\", \"dindio\" [\"tacchino\" in veneto], \"dindo\", \"disse\", \"diona\", \"diose\", \"madosca\", \"cristianamento\"), e \"ostrega\" o \"ostregheta\" al posto di \"ostia\".\nFenomeno inverso \u00e8 la sostituzione dell'epiteto offensivo: essa pu\u00f2 tradire l'intento blasfemo (es. \"porlo\" per \"porco\", \"bo\" per \"boia\") o tradursi in un'espressione ancora forte ma non pi\u00f9 ingiuriosa. \u00c8 il caso dell'eufemismo \"perdio\", registrato come lemma autonomo dai dizionari, e dei suoi derivati ancora pi\u00f9 blandi (\"perdinci\", \"perdiana\").\nSu questa scia si pongono espressioni che sostituiscono l'epiteto offensivo con sostantivi e aggettivi privi del tradizionale senso di impurit\u00e0 (es. \"campanaro\", \"povero\", \"cantante\", \"Carlo\"; nell'area modenese e reggiana, per\u00f2, si nomina un \"cantero\" che pu\u00f2 riferirsi al pitale), quando non, apparentemente, benevoli (\"caro\", \"bono\", \"bello\", \"santo\", \"benedetto\", \"beato\"). Tra gli eufemismi si nomina anche l'associazione tra \"Dio\" e \"Cristo\".\nInoltre, vi sono altre espressioni usate per mascherare l'intera bestemmia, utilizzando parole inventate o non, che si basano sulla somiglianza fonetica (\"Marcoddio\", \"Bioparco\", il veneto \"Orcod\u00ec\" - dove \"d\u00ec\" sta per \"giorno\", \"Porto mio\" - alcune versioni usano \"Orto\", \"Brontolio\", ecc.).\nNel Cattolicesimo.\nL'insegnamento morale della Chiesa cattolica applica il secondo comandamento \"Non pronunciare il nome di Dio invano\" alle bestemmie, anzi, vede nella bestemmia un gesto ancora pi\u00f9 grave di quello stigmatizzato dal secondo comandamento.\nL'imperatore Giustiniano giudicava i bestemmiatori meritevoli di morte pi\u00f9 di qualsiasi altro delinquente e Filippo II li faceva affogare con una grossa pietra al collo. Luigi IX faceva forare la lingua dei bestemmiatori con un ferro rovente e diceva che egli stesso si sarebbe sottoposto a tale supplizio pur di eliminare la bestemmia dal suo regno.\nAlcuni uomini e padri della Chiesa, autorevoli per la santit\u00e0 della vita nonch\u00e9 per l'alto insegnamento lasciato in eredit\u00e0 alla Chiesa come sant'Agostino d'Ippona, san Girolamo, san Tommaso d'Aquino, san Bernardo da Chiaravalle, san Bernardino da Siena fin dall'antichit\u00e0 hanno ritenuto la bestemmia come il peccato pi\u00f9 grave tra tutti i peccati mortali.\nPadre Pio ha scritto nell\"'Epistolario\": \u00abLa bestemmia attira la maledizione di Dio sulla tua casa ed \u00e8 la via pi\u00f9 sicura per andare all'inferno\u00bb.\nSan Giovanni Crisostomo ha scritto negli \"Annali\": \u00abPer la bestemmia vengono sulla Terra le guerre, le carestie, i terremoti, le pestilenze. Il bestemmiatore attira il castigo di Dio su se stesso, sulla sua famiglia e sulla societ\u00e0: Dio, per la bestemmia, spesso punisce gli uomini in generale, ma a volte punisce anche il singolo in particolare. Pur se nel corso della vita ci sono dei bestemmiatori che non vengono puniti dalla giustizia di Dio, alla fine della vita nessuno sfuggir\u00e0 alla sua sentenza\u00bb.\nPapa Giovanni Paolo II, parlando del disprezzo rivolto contro il \"nome di Dio\", elenca (21 marzo 1993), oltre la bestemmia, gli \"spettacoli dissacranti\" e le \"pubblicazioni altamente offensive del sentimento religioso\".\nRiferimenti culturali.\nNelle religioni patriarcali, come quelle abramitiche (Ebraismo, Cristianesimo, Islam), il corpo e l'istinto naturale animale a livello popolare sono spesso percepiti fortemente negativi e triviali; perci\u00f2 una tipica bestemmia per queste religioni \u00e8 l'identificazione con animali quali i suini, oppure ancora come escrementi.\nLetteratura.\nNella \"Divina Commedia\", i dannati bestemmiano mentre sono in attesa di essere traghettati da Caronte sull'altra riva del fiume infernale Acheronte:\"Bestemmiavano Dio e lor parenti, / l'umana spezie e 'l loco e 'l tempo e 'l seme / di lor semenza e di lor nascimenti\" (\"Inferno - canto terzo\", vv. 103-105). Procedendo per il mondo infernale, incontriamo i bestemmiatori sulla distesa infuocata del terzo girone del settimo cerchio (\"Inferno - Canto quattordicesimo\").\nPoich\u00e9 la bestemmia, nella storia, \u00e8 stata spesso contrastata da legislazioni mirate a sopprimerne la diffusione, non ne \u00e8 particolarmente frequente l'uso in letteratura dove, nei rari casi in cui se ne trovano accenni, \u00e8 spesso censurata o variamente mascherata. L'esempio pi\u00f9 eminente \u00e8 quello dell'opera in francese di Rabelais, scritta a cavallo tra Medioevo e Rinascimento. Come analizzato dal critico russo Michail Bachtin, l'uso sistematico della bestemmia e del corpo grottesco, nel contesto carnevalesco, ha il significato di una gioiosa celebrazione della vittoria della vita.\nNella poesia di Giuseppe Gioachino Belli, la bestemmia si esprime attraverso un accostamento, apparentemente casuale, tra espressioni che indicano il sacro e termini triviali.\nAlla bestemmia, il poeta romanesco ha dedicato un suo sonetto, il n. 232, \"\", in cui l'autore ammonisce il bestemmiatore invitandolo a non bestemmiare, per paura che Dio lo punisca. Ovviamente, l'intero sonetto \u00e8 estremamente ironico e suscita nell'attento lettore sensazioni di acuta comicit\u00e0.\nNe esce fuori l'immagine di un dio iracondo che reagisce violentemente contro l'incauto bestemmiatore. In un altro sonetto, invece, una madre redarguisce il figlio spiegandogli che bestemmiare non \u00e8 cos\u00ec grave (perch\u00e9 a Dio non fa n\u00e9 caldo n\u00e9 freddo) quanto imprecare contro persone vive:\nCinema.\nAlcune pellicole riportano bestemmie al fine di impregnarle di realismo, caratterizzando in tal modo situazioni di grande tensione e di profonda espressivit\u00e0. Altri film contengono situazioni umoristiche riguardanti la religione o ne fanno una parodia.\nMusica.\nLa canzone \"Questa casa non la moller\u00f2\", brano antisgombero e antisfratto di Ricky Gianco contiene una bestemmia, il brano venne suonato dal vivo durante la VI festa del Proletariato Giovanile al Parco Lambro alla fine del giugno del 1976; la registrazione del concerto venne pubblicata quello stesso anno. Il brano venne poi rilasciato come singolo e la bestemmia sostituita dall'eufemismo \"porco cane\".\nIn un monologo di Giorgio Gaber dal titolo \"L'ultimo uomo\" si pu\u00f2 sentire l'eufemismo di una bestemmia ad accentuare un infervoramento contro i giovani.\nIl gruppo Elio e le Storie Tese \u00e8 noto per aver utilizzato il modo di dire eufemistico \"porco dighel\" (che in milanese sarebbe letteralmente \"porco diglielo\") nella canzone \"Supergiovane\" contenuta nell'album \"\u0130talyan, Rum Casusu \u00c7\u0131kt\u0131\" del 1992. Tuttavia (successivamente, quando Abatantuono inizia a parlare) si sentono chiaramente in sottofondo due bestemmie pi\u00f9 esplicite.\nLa canzone \"Giorno\" dei Nerorgasmo del loro primo e unico album pubblicato (\"Nerorgasmo\" del 1993) contiene una esplicita bestemmia nel primo verso.\nLa canzone \"Una giapponese a Roma\" (1995) della cantante giapponese Kahimi Karie nel descrivere la Capitale vista da una straniera riporta nel testo una bestemmia. Il brano venne anche coverizzato da Il Genio ma nella sua versione censurata.\nIl brano \"Spara\" dei 99 Posse (contenuto in Cerco tiempo del 1996) contiene un'imprecazione blasfema.\nLa canzone \"1.9.9.6.\" degli Afterhours, contenuta nell'album \"Hai paura del buio?\" (1997) si apre con una bestemmia rivolta al Cristo.\nGiorgio Canali, cantautore e ex-chitarrista dei CCCP, CSI e PGR scrisse la canzone \"Lettera del compagno Lazlo al colonnello Valerio\", rivolta a Walter Audisio, il partigiano che esegu\u00ec la sentenza di morte di Benito Mussolini, e riguardante la mancata condanna dei fascisti nel dopoguerra. Il brano, originariamente scritto per la compilation \"Materiali Resistenti\", realizzata per la festa del 25 aprile del 2010, venne poi escluso da quest'ultima in quanto contenente due bestemmie. Il brano venne sucessicamente inserito nell'antologia di Giorgio Canali \"Fatevi fottere\" (2012)\nMolte canzoni dei Prophilax e del loro side-project \"San Culamo\" fanno ampio uso di linguaggio scurrile e bestemmie; i temi trattati sono prevalentemente di natura goliardica.\nLa canzone \"(Zia) Sirvana\" del gruppo Santarita Sakkascia, pubblicata sulla cassetta \"Rotta verso l'ignoto\" del 1992, \u00e8 una reinterpretazione del brano \"Smells Like Teen Spirit\" dei Nirvana che presenta per\u00f2, al posto del testo, tutta una serie di bestemmie varie.\nLa canzone \"Santa Marinella\" dei Gogol Bordello dell'album \"Gypsy Punk\" contiene una bestemmia sulla Madonna, ripetuta pi\u00f9 volte, sono inoltre presenti altri insulti sempre in italiano, parole che il leader della band Eugene Hutz impar\u00f2 durante il suo soggiorno nel carcere italiano dell'omonima localit\u00e0. Il brano suscit\u00f2 anche delle controversie per alcuni passaggi radiofonici su Radio Onda d'Urto.\nFumetti.\nLa bestemmia \u00e8 stata frequentemente usata nei fumetti underground italiani degli anni settanta come Ranxerox o quelli di Andrea Pazienza.\nInternet.\nNel 2005 individui anonimi hanno pubblicato su Internet un video contenente un montaggio di varie bestemmie e imprecazioni dette durante diversi fuori-onda (telegiornale di Telenuovo) dal giornalista sportivo Germano Mosconi. Data la sua comicit\u00e0 involontaria, tale video ha riscosso un grandissimo successo, tantoch\u00e9 le frasi dette dal giornalista sono diventate un vero e proprio tormentone tra i giovani. In breve tempo sono nati diversi siti Internet e fan club dedicati al giornalista, sono stati creati diversi fotomontaggi che utilizzano il viso e le bestemmie di Mosconi, e anche molte parodie e ridoppiaggi di diversi film e cartoni animati che utilizzano la voce del giornalista.\nI video, sia quelli originali tratti dalle registrazioni del telegiornale e sia le parodie, continuano ancora oggi a riscuotere un grande successo.\nTuttavia, nonostante il grande successo delle sue imprecazioni, Mosconi non ha mai gradito questa notoriet\u00e0, tanto da esporre una denuncia verso ignoti per la pubblicazione del video e di rifiutare qualsiasi intervista riguardante il fenomeno di Internet.\nEsistono, inoltre, diversi siti Internet che nascono con lo scopo di essere blasfemi. Anche l'enciclopedia satirica Nonciclopedia, contiene delle bestemmie in diverse pagine."}
{"id": "2952203", "revid": "1305772", "url": "https://it.wikipedia.org/wiki?curid=2952203", "title": "Daj\u00e7", "text": ""}
{"id": "2952208", "revid": "37401", "url": "https://it.wikipedia.org/wiki?curid=2952208", "title": "Ciropoli", "text": "Ciropoli (o anche \"Kyropolis\" o \"Ciropolis\") \u00e8 un sito archeologico in Tagikistan.\nEra una fortezza situata nell'antica satrapia di Sogdiana: era il caposaldo di una serie di sette avamposti, il cardine su cui si basava la difesa dell'intero confine settentrionale dell'impero achemenide. Il suo nome in farsi era \"Kurosh Kadeh\": fu voluta da Ciro il Grande (590-529 a.C.) presso il confine settentrionale del suo impero al fine di presidiare la regione dalle incursioni dei popoli nomadi delle steppe. La fortezza venne eretta intorno all'anno 535 a.C. e vi fu dislocata una guarnigione militare. Fu conquistata da Alessandro Magno nella primavera del 329 a.C., al termine della campagna per sedare la ribellione del satrapo Besso; venne poi compresa nel regno dei Seleucidi al momento della divisione dell'impero durante la spartizione di Triparadiso, quando nel 321 a.C. i diadochi successero ad Alessandro nella conduzione delle satrapie. Nel 306 a.C. venne ceduta da Seleuco I all'imperatore indiano Chandragupta Maurya insieme a tutte le province ad oriente del deserto di Makran (attuale Iran orientale) in cambio di 500 elefanti da guerra. La fortezza fu infine rasa al suolo dagli Sciti intorno al 129 a.C.\nLa localizzazione dell'avamposto di Ciropoli e della sua fortezza non \u00e8 ancora precisa. La maggior parte degli storici concordano con l'attuale Ura-Tjube, poco a sudovest di Chodzent, nell'attuale Tagikistan. Alternativamente, un'altra localizzazione meno a settentrione, \u00e8 presso l'attuale Kurkath."}
{"id": "2952216", "revid": "36426", "url": "https://it.wikipedia.org/wiki?curid=2952216", "title": "Carlo duca di York e Albany (Peake)", "text": ""}
{"id": "2952217", "revid": "309013", "url": "https://it.wikipedia.org/wiki?curid=2952217", "title": "Ordine della Guerra patriottica", "text": "Creato il 20 maggio 1942, l'ordine della Guerra patriottica () fu un'onorificenza dell'Unione Sovietica, creata per ricompensare gli atti eroici dei combattenti durante la grande guerra patriottica, nome sovietico dato al conflitto combattuto contro la Germania nazista durante la seconda guerra mondiale.\nL'onorificenza era attribuita a soldati dell'esercito, a marinai, ad aviatori, alle truppe di sicurezza, ed ai partigiani. L'ordine si divideva in prima e seconda classe a seconda del grado di merito dell'azione.\nFu la prima medaglia sovietica stabilita durante la guerra ed il primo ordine sovietico diviso in classi. Il suo statuto definiva precisamente quali atti erano premiati con l'ordine (ad esempio abbattere tre aerei per un pilota di caccia, o distruggere due carri armati pesanti o tre medi o quattro leggeri, o catturare una nave da guerra, o riparare un aereo sotto il fuoco dopo essere atterrato in territorio nemico, e cos\u00ec via) venivano premiati con la prima classe. Fu anche consegnata ad alcuni comandanti alleati, inclusi quelli occidentali. In totale furono assegnate 324.903 decorazioni di prima classe e 951.652 di seconda classe durante la guerra.\nNel 1985 si raggiunse il totale di circa 1.350.000 assegnazioni.\nNello stesso anno, in occasione della celebrazione del 40\u00ba anniversario della grande guerra patriottica, fu deciso che tutti i veterani ancora in vita sarebbero stati insigniti dell'ordine di prima o seconda classe e furono assegnati 2.054.000 ordini di prima classe e 5.408.000 di seconda classe.\nInsegne.\nGli ordini del 1985 furono meno costosi, con un singolo pezzo di argento, con la placca d'oro per la prima classe."}
{"id": "2952220", "revid": "767487", "url": "https://it.wikipedia.org/wiki?curid=2952220", "title": "Sun Sooley", "text": "Scrive la sua prima canzone a l\u2019et\u00e0 di 12 anni e le sue prime note di chitarra le fa a 14 anni. In 1987 scopre un suo talento nella danza e dopo un anno scolastico annullato in Senegal in 1988 si dedica alla musica dal vivo e forma un gruppo con qualche compagni di liceo. Nel 1993 entra a far parte di uno dei primi gruppi hip-hop senegalesi, africani, i P. Froiss. Nel 1995 raggiunge il gruppo Jant-Bi con cui vince il record nazionale delle vendite nella categoria hip-hop in 1996, con oltre 80.000 album venduti in Senegal. Nel 1997, Jant-Bi con un successo clamoroso attraverso il Senegal, va per un tour in Italia e nella subregione in Gambia e Mauritania.\nDopo 5 anni di successi con Jant-Bi, decis\u00f2 di dedicarsi alla sua prima passione il reggae e lanci\u00f2 la sua carriera di solista nel 2000. Con il suo amico bassista e produttore Abdourahmane Wone, noto anche come \"Countryman\" form\u00f2 il gruppo Akiboulane . La band lascia un bel segno nel panorama culturale senegalese, organizzando e producendo eventi di qualit\u00e0. In 2003 fanno uscire la compilation \"Akiboulane\".\nSun Sooley auto-produce nel 2003 il suo primo album reggae \"Siratikal Moustaqim\" (La retta via) e lo presento al pubblico senegalese.\nSettembre 2005 si stabilisce in Francia e prosegue la sua carriera. Inizia a registrare e a fare concerti a Parigi nel sud della Francia. Ma nel 2008, si muove in Italia e pubblica il suo primo album internazionale \"One Day Inna Babylon\" ( febbraio 2010). Questa\u2019ultimo verr\u00e0 valutato come uno dei migliori album di reggae nel 2010 in Italia dalla critica e la scena reggae italiano. Durante il tour promozionale dell\u2019album in Europa (Italia, Francia, Spagna, Slovenia, Olanda, Germania, Svizzera) condivide i palchi con artisti come Sizzla, Capleton, Julian Marley, Max Romeo, Alpha Blondy, Israel Vibration. Nello stesso anno Sun Sooley \u00e8 finalista dell'European Reggae Contest in Italia e va a suonare a Rototom Sunsplash Festival sul palco del Lion Stage e del Main Stage con l\u2019invito di Alpha Blondy nella canzone \"Cocody Rock\".\nSi segue tre anni di tour in festival in Italia (Positive River, Fara Rock, Solidar\u2019Rock, Mammut Fire, Somenfest, Coincidenze, ecc..), ma anche il Fesman a Dakar e a Gibuti per la festa della musica presso l'Istituto francese in cui dimostra il suo talento e la sua professionalit\u00e0. Suoner\u00e0 gli anni seguenti su altri palchi in Slovenia (Overjam), Theatron (Monaco di Baviera), Flag Flow High (Austria) e continua a portare la sua musica ovunque.\nSun Sooley fa uscire a dicembre 2018 il suo album \u00ab Rise And Shine \u00bb prodotto da Universoul Records, la sua etichetta indipendente. Questa etichetta che ha gi\u00e0 prodotto con i House of riddim dell\u2019Austria in 2017 \u00ab Rise up Afreeka \u00bbla prima compilation di reggae africana con artisti provenienti dall'Africa e della Diaspora."}
{"id": "2952223", "revid": "767487", "url": "https://it.wikipedia.org/wiki?curid=2952223", "title": "Henri Munyaneza", "text": ""}
{"id": "2952224", "revid": "1005847", "url": "https://it.wikipedia.org/wiki?curid=2952224", "title": "Commissario europeo del Belgio", "text": "Il commissario europeo del Belgio \u00e8 un membro della Commissione europea proposto al Presidente della Commissione dal Governo del Belgio.\nIl Belgio ha diritto ad un commissario europeo dal 1\u00ba gennaio 1958, anno dell'entrata in vigore dei Trattati di Roma, di cui era firmatario, che istituivano la Comunit\u00e0 Economica Europea."}
{"id": "2952226", "revid": "2210194", "url": "https://it.wikipedia.org/wiki?curid=2952226", "title": "Matematica della relativit\u00e0 generale", "text": "La matematica della relativit\u00e0 generale comprende strutture e tecniche matematiche necessarie allo studio e alla formulazione della teoria della relativit\u00e0 generale di Albert Einstein; i principali strumenti usati in questa teoria geometrica della gravitazione sono i campi tensoriali definiti in base a una variet\u00e0 lorentziana che rappresenta lo spazio-tempo.\nIl principio di covarianza generale e l'utilizzo dei tensori.\nIl principio di covarianza generale stabilisce che le leggi della fisica hanno la stessa forma matematica in tutti i sistemi di riferimento (questo fu uno dei principi cardine nello sviluppo della relativit\u00e0 generale). Il termine \"covarianza generale\" venne utilizzato nella prima formulazione della relativit\u00e0 generale, anche se successivamente molti preferirono il termine covarianza del diffeomorfismo. Sebbene la \"covarianza del diffeomorfismo\" non sia l'aspetto caratterizzante la relativit\u00e0 generale[1] e sebbene permangano controversie relative al suo ruolo nella teoria stessa, la propriet\u00e0 di invarianza delle leggi fisiche implicate nel principio, unitamente al fatto che la teoria \u00e8 essenzialmente di carattere geometrico (in particolare facendo uso di geometria non euclidea), fece s\u00ec che la relativit\u00e0 generale venisse formulata usando il linguaggio matematico dei tensori. Questo sar\u00e0 discusso ulteriormente sotto.\nSpazio-tempo come \"variet\u00e0\".\nLa maggior parte degli approcci moderni alla matematica della relativit\u00e0 generale iniziano formalizzando il concetto di variet\u00e0: pi\u00f9 precisamente la descrizione geometrica della gravitazione avviene in una variet\u00e0 lorentziana quadri-dimensionale, uniforme (\"smooth\"), connessa.\nIl fondamento logico per la scelta di una variet\u00e0 come struttura matematica fondamentale \u00e8 quello di riflettere le desiderate propriet\u00e0 fisiche. Ad esempio, nella teoria delle variet\u00e0, ogni punto \u00e8 contenuto in un grafico di coordinate (in alcun modo univoco) e pu\u00f2 essere pensato come una rappresentazione dello \"spazio-tempo locale\" intorno all'osservatore (rappresentato dal punto). Il principio di covarianza di Lorentz locale, il quale stabilisce che le leggi della relativit\u00e0 speciale si conservano a livello locale su ogni punto dello spazio-tempo, conferisce un ulteriore sostegno alla scelta di una struttura di variet\u00e0 per la rappresentazione dello spazio-tempo, dato che a livello locale intorno a un punto su una variet\u00e0 generale, la regione si approssima molto bene allo spazio di Minkowski (spazio-tempo a due dimensioni, una per lo spazio e una per il tempo).\nIl concetto di grafici di coordinate come \"osservatori locali che possano eseguire misurazioni nelle loro vicinanze\" rende bene anche il senso fisico, in quanto questo \u00e8 il modo in cui si raccolgono in realt\u00e0 i dati fisici - a livello locale. Per problemi cosmologici, un grafico di coordinate pu\u00f2 essere piuttosto grande.\nLa differenza tra strutture locali e globali deriva dal fatto che le misurazioni in fisica sono effettuate in una regione relativamente piccola dello spazio-tempo e questo \u00e8 uno dei motivi per studiare la struttura locale dello spazio-tempo nella relativit\u00e0 generale, mentre la determinazione della struttura dello spazio-tempo globale \u00e8 importante, specialmente nei problemi cosmologici.\nUn importante problema nella relativit\u00e0 generale \u00e8 dire quando due spazi-tempi sono \"gli stessi\", almeno a livello locale. Questo problema ha le sue radici nella teoria della variet\u00e0 dove si determina se due variet\u00e0 di Riemann della stessa dimensione siano localmente isometriche (\"localmente le stesse\"). Quest'ultimo problema \u00e8 stato risolto e il suo adattamento per la relativit\u00e0 generale \u00e8 chiamato algoritmo di Cartan-Karlhede.\nTensori nella relativit\u00e0 generale.\nNella teoria della relativit\u00e0 non esiste un sistema di riferimento privilegiato. La descrizione dei fenomeni fisici pu\u00f2 avvenire rispetto a un qualsiasi sistema di riferimento. Nella teoria della relativit\u00e0 ristretta nessun sistema di riferimento inerziale \u00e8 privilegiato rispetto ad altri sistemi inerziali, ma questi sono privilegiati rispetto a quelli non inerziali. Nella relativit\u00e0 generale viene eliminato anche il privilegio dei sistemi inerziali, affermando definitivamente che qualunque sistema di riferimento (inerziale o non inerziale) sia adatto per descrivere un qualsiasi fenomeno fisico.\nOgni osservatore pu\u00f2 effettuare misurazioni e l'esatta quantit\u00e0 numerica ottenuta dipende esclusivamente dal sistema di coordinate utilizzato. Ci\u00f2 ha suggerito un modo di formulare la relativit\u00e0 utilizzando \"strutture invarianti\", ovvero indipendenti dal sistema di coordinate usato (rappresentato dall'osservatore). La struttura matematica pi\u00f9 adatta a questo scopo \u00e8 il tensore. Per esempio, durante la misurazione del campo elettrico e magnetico prodotti da una carica in accelerazione, i valori dei campi dipenderanno dal sistema di coordinate usato, ma i campi esistono indipendentemente dai loro valori e possono perci\u00f2 essere rappresentati dal tensore elettromagnetico.\nMatematicamente, i tensori sono operatori lineari generalizzati - mappe multilineari. Come tali, vengono studiati tramite i concetti di algebra lineare.\nA partire da ogni puntoformula_1 di una variet\u00e0, si possono costruire gli spazi tangenti e cotangenti alla variet\u00e0. I vettori (talvolta riferiti come vettori controvarianti) sono definiti come elementi dello spazio tangente e i covettori (talvolta definiti vettori covarianti, ma pi\u00f9 comunemente vettori duali o uno-forme) sono elementi dello spazio cotangente, duale del tangente.\nNel punto formula_1, questi due spazi vettoriali possono essere utilizzati per costruire tensori di tipo formula_3, i quali sono mappe multilineari di valore reale che agiscono sulla somma diretta di formula_4 copie dello spazio cotangente con formula_5 copie dello spazio tangente. L'insieme di tutte queste mappe multilineari forma uno spazio vettoriale, detto spazio prodotto tensoriale di tipo formula_3 in formula_1 e denotato da formula_8. Se lo spazio tangente \u00e8 n-dimensionale, si pu\u00f2 dimostrare che formula_9.\nNella letteratura della relativit\u00e0 generale, per convenzione si utilizza la sintassi componente per i tensori.\nUn tensore di tipo (r,s) pu\u00f2 essere scritto come\nformula_10\ndove formula_11 \u00e8 una base per lo spazio tangente \"i\"-esimo e formula_12 una base per lo spazio cotangente \"j\"-esimo.\nDato che lo spazio-tempo si presume quadri-dimensionale, ogni indice su un tensore pu\u00f2 essere uno dei quattro valori. Quindi, il numero totale di elementi che un tensore possiede \u00e8 pari a 4\"R\", dove R \u00e8 la somma dei numeri di indici covarianti e controvarianti sul tensore (un numero chiamato rango del tensore).\nTensori simmetrici e antisimmetrici.\nAlcune grandezze fisiche sono rappresentate da tensori aventi alcune componenti non indipendenti. Importanti esempi di tensori di questo tipo sono i tensori simmetrici e antisimmetrici. I tensori antisimmetrici sono comunemente usati per rappresentare rotazioni (per esempio, il tensore di vorticit\u00e0).\nIn un generico tensore di rango R in 4 dimensioni avente 4\"R\" componenti, i vincoli sul tensore come simmetria o antisimmetria riducono il numero di componenti distinte. Per esempio, un tensore simmetrico formula_13 di rango 2 soddisfa \"Tab\" = \"Tba\" e possiede 10 componenti indipendenti, laddove un tensore antisimmetrico (obliquo-simmetrico) formula_14 di rango due soddisfa \"Pab\" = -\"Pba\" ed ha 6 componenti indipendenti. Per i ranghi maggiori di 2, le coppie di indici simmetrico o antisimmetrico devono essere esplicitamente identificate.\nI tensori antisimmetrici di rango 2 giocano ruoli importanti nella teoria della relativit\u00e0. L'insieme di tutti questi tensori - spesso chiamati bivettori - forma uno spazio vettoriale di dimensione 6, talvolta detto spazio bivettoriale.\nTensore metrico.\nIl tensore metrico \u00e8 un oggetto centrale nella relativit\u00e0 generale che descrive la geometria locale dello spazio-tempo (onde risolvere l'equazione di campo di Einstein). Usando l'approssimazione del campo debole, la metrica pu\u00f2 anche essere pensata come rappresentante il \"potenziale gravitazionale\".\nIl tensore metrico \u00e8 un tensore simmetrico utilizzato per sollevare e abbassare gli indici dei tensori e generare le connessioni usate per costruire le equazioni del moto delle geodetiche e il tensore di curvatura di Riemann.\nUn modo opportuno per esprimere il tensore metrico \u00e8 attraverso l'elemento di linea:\nformula_15\nQuesto modo di esprimere la metrica \u00e8 stata utilizzata dai pionieri della geometria differenziale ed \u00e8 equivalente alla notazione:\nformula_16\nIl tensore metrico \u00e8 comunemente scritto come una matrice 4 per 4. A causa della simmetria della metrica, questa matrice \u00e8 simmetrica e ha 10 componenti indipendenti.\nInvarianti.\nUno degli aspetti centrali della relativit\u00e0 generale \u00e8 il concetto di invarianza delle leggi fisiche. Questa invarianza pu\u00f2 essere descritta in molti modi, per esempio, in termini di covarianza di Lorentz locale, principio generale di relativit\u00e0 o covarianza del diffeomorfismo.\nUna descrizione pi\u00f9 esplicita pu\u00f2 essere data attraverso l'uso dei tensori. La caratteristica dei tensori che si rivela cruciale, utilizzata in questo approccio, \u00e8 il fatto che (una volta data la metrica) l'operazione di contrarre un tensore di rango R su tutti gli indici R fornisce un numero - un \"invariante\" - che \u00e8 indipendente dal grafico di coordinate usato per eseguire la contrazione. Fisicamente, questo significa che l'invariante calcolato da ciascun osservatore avr\u00e0 lo stesso valore, suggerendo un qualche suo significato indipendente. Alcuni invarianti importanti nella relativit\u00e0 comprendono:\nAltri esempi di invarianti nella relativit\u00e0 includono le invarianti elettromagnetiche e varie altre invarianti di curvatura; alcune di queste ultime trovano applicazione nello studio dell'entropia gravitazionale e nell'ipotesi di curvatura di Weyl.\nClassificazioni dei tensori.\nLa classificazione dei tensori \u00e8 un problema puramente matematico. Nella relativit\u00e0 generale, tuttavia, alcuni tensori aventi un'interpretazione fisica possono essere classificati nelle diverse forme del tensore di solito corrispondenti ad alcuni fenomeni fisici. Esempi di classificazioni del tensore utili nel relativit\u00e0 generale comprendono la classificazione di Segre del tensore energia-momento e la classificazione di Petrov del tensore di Weyl. Ci sono vari metodi per classificare questi tensori, alcuni dei quali usano invarianti tensoriali.\nCampi tensoriali nella relativit\u00e0 generale.\nI campi tensoriali su una variet\u00e0 sono carte che uniscono un tensore ad ogni punto della variet\u00e0. Questa nozione pu\u00f2 essere resa pi\u00f9 precisa, introducendo il concetto di fibrato, che nel presente contesto significa raccogliere insieme tutti i tensori in tutti i punti della variet\u00e0, cos\u00ec da \"legarli\" tutti in un unico grande oggetto chiamato fascio tensoriale. Un campo tensoriale \u00e8 dunque definito come una mappa della variet\u00e0 per il fascio tensoriale, essendo ogni punto formula_19 associato ad un tensore in formula_19.\nLa nozione di campo tensoriale \u00e8 di primaria importanza nella relativit\u00e0 generale. Per esempio, la geometria intorno a una stella \u00e8 descritta da un tensore metrico in ogni punto, in modo che ad ogni punto dello spazio-tempo venga dato il valore della metrica per risolvere i percorsi di particelle materiali. Un altro esempio \u00e8 rappresentato dai valori dei campi elettrici e magnetici (dati dal tensore elettromagnetico) e la metrica in ogni punto attorno a un buco nero con carica onde determinare il moto di una particella carica in tale campo.\nI campi vettoriali sono campi tensoriali di un unico rango controvariante. I campi vettoriali importanti nella relativit\u00e0 comprendono la quadri-velocit\u00e0, formula_21, che \u00e8 la distanza coordinata percorsa per unit\u00e0 di tempo proprio, la quadri-accelerazione formula_22 e la quadri-corrente formula_23 che descrive la carica e la densit\u00e0 di corrente. Altri campi tensoriali fisicamente importanti nella relativit\u00e0 comprendono i seguenti:\nSebbene la parola \"tensore\" si riferisca ad un oggetto in un punto, \u00e8 prassi comune riferirsi ai campi tensoriali su uno spazio-tempo (o a una regione di esso) proprio come \"tensori\".\nIn ogni punto di uno spazio-tempo su cui una metrica viene definita, la metrica pu\u00f2 essere ridotta nella forma di Minkowski usando la legge di inerzia di Sylvester.\nDerivate tensoriali.\nPrima dell'avvento della relativit\u00e0 generale, i cambiamenti nei processi fisici erano generalmente definiti dalle derivate parziali, per esempio, nella descrizione dei mutamenti nei campi elettromagnetici (vedi equazioni di Maxwell). Anche nella relativit\u00e0 ristretta, la derivata parziale \u00e8 ancora sufficiente a definire tali modifiche. Tuttavia, nella relativit\u00e0 generale, si \u00e8 constatato che devono essere utilizzate derivate che siano anche tensori. Le derivate hanno alcune caratteristiche comuni, tra cui quelle di essere derivate lungo le curve integrali dei campi vettoriali.\nIl problema nella definizione delle derivate su variet\u00e0 che non sono piatte \u00e8 che non vi \u00e8 un modo naturale per confrontare vettori in punti differenti. \u00c8 richiesta una struttura aggiuntiva su una variet\u00e0 generale per definire le derivate. Sotto sono descritte due importanti derivate che possono essere definite imponendo in ogni caso una struttura supplementare sulla variet\u00e0.\nConnessioni affini.\nLa curvatura di uno spazio-tempo pu\u00f2 essere caratterizzata prendendo un vettore in qualche punto e trasportandolo parallelamente lungo una curva sullo spazio-tempo. Una connessione affine \u00e8 una regola che descrive come muovere in modo legittimo un vettore lungo una curva sulla variet\u00e0 senza mutarne la direzione.\nPer definizione, una connessione affine \u00e8 una mappa bilineare formula_26, dove formula_27 \u00e8 uno spazio di tutti i campi vettoriali sullo spazio-tempo. Questa mappa bilineare pu\u00f2 essere descritta in termini di un insieme di \"coefficienti di connessione\" (noti anche come simboli di Christoffel) specificando cosa accade alle componenti dei vettori di base sotto trasporto parallelo infinitesimale:\nformula_28\nNonostante il loro aspetto allettante, i coefficienti di connessione non sono i componenti di un tensore.\nIn generale, ci sono coefficienti di connessione D3 indipendenti in ogni punto dello spazio-tempo. La connessione \u00e8 chiamata \"simmetrica\" se formula_29. Una connessione simmetrica ha i coefficienti D2(D+1)/2.\nPer ogni curva formula_30 e due punti formula_31 e formula_32 su questa curva, una connessione affine d\u00e0 origine a una mappa di vettori nello spazio tangente in A dentro vettori nello spazio tangente in B:\nformula_33,\ne formula_34 pu\u00f2 essere calcolata risolvendo l'equazione differenziale\nformula_35\nformula_36 essendo il vettore tangente alla curva nel punto formula_37.\nUna connessione affine importante nella relativit\u00e0 generale \u00e8 la Connessione di Levi-Civita, che \u00e8 una connessione simmetrica ottenuta trasportando parallelamente un vettore tangente lungo una curva pur mantenendo il prodotto interno di tale vettore costante lungo la curva. I coefficienti di connessione che ne risultano (simboli di Christoffel) possono essere calcolati direttamente dalla metrica. Per questa ragione, tale tipo di connessione \u00e8 spesso chiamata \"connessione metrica\".\nDerivata covariante.\nMettiamo che formula_38 sia un punto, formula_39 un vettore situato in formula_38, e formula_41 un campo vettoriale.\nIl concetto di differenziare formula_41 in formula_38 lungo la direzione di formula_39 in un modo fisicamente significativo pu\u00f2 essere fatto scegliendo il senso di una connessione affine e una curva uniforme parametrizzata formula_45 tale che formula_46 e formula_47. La formula\nformula_48\nper una \"derivata covariante di formula_41 lungo formula_39 associata con la connessione formula_51\" finisce per dare risultati indipendenti dalla curva e pu\u00f2 essere usata come \"definizione fisica\" di una derivata covariante.\nPu\u00f2 essere espressa usando coefficienti di connessione:\nformula_52\nL'espressione fra parentesi, chiamata \"derivata covariante di formula_38 (rispetto alla connessione)\" e denotata da formula_54, \u00e8 pi\u00f9 spesso usata nei calcoli:\nformula_55\nUna derivata covariante di X pu\u00f2 cos\u00ec essere vista come un operatore differenziale che agisce su un campo vettoriale inviandolo a un tensore di tipo (1.1) ('incrementando l'indice covariante per 1') e pu\u00f2 essere generalizzata per agire sui campi tensoriali di tipo (r,s) inviandoli ai campi tensoriali di tipo (r, s+1). Le nozioni di trasporto parallelo possono quindi essere definite allo stesso modo come per il caso dei campi vettoriali. Per definizione, una derivata covariante di un campo scalare \u00e8 uguale alla derivata normale del campo.\nNella letteratura, ci sono tre metodi comuni per denotare la differenziazione covariante:\nformula_56\nMolte propriet\u00e0 standard delle derivate regolari parziali si applicano anche alle derivate covarianti:\nformula_57\nformula_58\nformula_59\nformula_60, se c \u00e8 una costante\nNella relativit\u00e0 generale, ci si riferisce di solito a \"la\" derivata covariante, che \u00e8 quella associata alla connessione affine di Levi-Civita. Per definizione, la connessione di Levi-Civita mantiene la metrica sotto trasporto parallelo, quindi, la derivata covariante d\u00e0 zero quando agisce su un tensore metrico (cos\u00ec come per il suo inverso). In altri termini si prende il tensore metrico (inverso) dentro e fuori della derivata e lo si usa per innalzare e abbassare gli indici:\nformula_61\nDerivata di Lie.\nUn'altra derivata tensoriale importante \u00e8 la derivata di Lie. Mentre la derivata covariante richiede una connessione affine per permettere il confronto tra vettori in punti diversi, la derivata di Lie usa una congruenza di un campo vettoriale per ottenere lo stesso scopo. Il concetto di Lie sul \"trascinamento\" di una funzione lungo una congruenza porta alla definizione della derivata di Lie, dove la funzione trascinata viene confrontata con il valore della funzione originale in un dato punto. La derivata di Lie pu\u00f2 essere definita per campi tensoriali di tipo (r,s) e a questo proposito pu\u00f2 essere vista come una mappa che invia un tipo (r,s) a un tensore di tipo (r,s).\nLa derivata di Lie \u00e8 di solito denotata da formula_62, dove formula_38 \u00e8 il campo vettoriale lungo la cui congruenza viene presa la derivata di Lie.\nLa derivata di Lie di ogni tensore lungo un campo vettoriale pu\u00f2 essere espressa attraverso le derivate covarianti di quel tensore e campo vettoriale. (Infatti, \"ogni\" derivata funzioner\u00e0, ma la derivata covariante \u00e8 opportuna perch\u00e9 si commuta con l'innalzamento e l'abbassamento degli indici). La derivata di Lie di uno scalare \u00e8 proprio la derivata direzionale:\nOggetti di rango superiore raccolgono ulteriori termini quando si prende la derivata di Lie. Ad esempio, la derivata di Lie di un tensore di tipo (0.2) \u00e8\nPi\u00f9 generalmente,\nUno degli usi principali della derivata di Lie nella relativit\u00e0 generale \u00e8 nello studio delle simmetrie dello spazio-tempo in cui sono conservati tensori o altri oggetti geometrici. In particolare, la simmetria di Killing (simmetria del tensore metrico sotto il trascinamento di Lie) si verifica molto spesso nello studio dello spazio-tempo. Utilizzando la formula precedente, possiamo scrivere la condizione che deve essere soddisfatta per un campo vettoriale per generare una simmetria Killing:\nTensore di curvatura di Riemann.\nUn aspetto cruciale della relativit\u00e0 generale \u00e8 il concetto di variet\u00e0 curva. Un utile modo per misurare la curvatura di una variet\u00e0 \u00e8 tramite un oggetto chiamato tensore (curvatura) di Riemann.\nQuesto tensore misura la curvatura tramite l'uso di una connessione affine che prende in considerazione l'effetto di trasportare parallelo un vettore tra due punti lungo due curve. La discrepanza tra i risultati di questi due percorsi di trasporto parallelo \u00e8 essenzialmente quantificata dal tensore di Riemann.\nQuesta propriet\u00e0 del tensore di Riemann pu\u00f2 essere utilizzata per descrivere come le geodetiche parallele inizialmente divergano. Ci\u00f2 viene espresso tramite l'equazione di deviazione geodetica e significa che le forze mareali sperimentate in un campo gravitazionale sono il risultato della curvatura dello spazio-tempo.\nUtilizzando la procedura descritta sopra, il tensore di Riemann \u00e8 definito come un tensore di tipo (1.3) e una volta completamente scritto contiene esplicitamente i simboli di Christoffel. Il tensore di Riemann ha 20 componenti indipendenti. La tendenza a zero di tutti questi componenti su una regione indica che l\u00ec lo spazio-tempo \u00e8 piatto. Dal punto di vista della deviazione geodetica, ci\u00f2 significa che inizialmente le geodetiche parallele in quella regione dello spazio-tempo resteranno parallele.\nIl tensore di Riemann ha una certo numero di propriet\u00e0 a volte riferite come simmetrie del tensore di Riemann. Di particolare rilevanza per la relativit\u00e0 generale sono le identit\u00e0 algebriche e differenziali di Bianchi.\nLa connessione e la curvatura di ogni variet\u00e0 riemanniana sono strettamente correlate; la teoria di gruppi di olonomia, formati prendendo mappe lineari definite per mezzo del trasporto parallelo intorno a curve sulla variet\u00e0, fornisce una descrizione di questa correlazione.\nTensore energia-impulso.\nLe sorgenti di un qualsiasi campo gravitazionale (materia ed energia) sono rappresentati nella relativit\u00e0 da un tensore simmetrico di tipo (0.2) chiamato tensore energia momento ed \u00e8 strettamente correlato al tensore di Ricci. Essendo un tensore di secondo rango in quattro dimensioni, il tensore energia momento potrebbe essere visto come una matrice 4 per 4. I vari tipi di matrice ammissibili, dette forme di Jordan non possono verificarsi, dato che le condizioni energetiche che il tensore energia momento \u00e8 costretto a soddisfare esclude certe forme.\nConservazione dell'energia.\nNella relativit\u00e0 generale, c'\u00e8 un legge \"locale\" per la conservazione dell'energia-momento che pu\u00f2 essere sinteticamente espressa attraverso l'equazione tensoriale:\nformula_71\nLa relazione corrispondente della conservazione dell'energia locale nella relativit\u00e0 speciale \u00e8:\nformula_72\nCi\u00f2 indica la secondo la quale le \"derivate parziali vanno alle derivative covarianti\".\nEquazioni di campo di Einstein.\nLe equazioni di campo di Einstein (ECE) sono il nocciolo della teoria della relativit\u00e0 generale. Le ECE descrivono come massa ed energia (come rappresentato nel tensore stress energia) sono correlate alla curvatura dello spazio-tempo (come rappresentato nel tensore di Einstein). Nella notazione astratta degli indici, la ECE si legge come segue:\ndove formula_74 \u00e8 il tensore di Einstein, formula_75 \u00e8 la costante cosmologica, formula_76 \u00e8 la velocit\u00e0 della luce nel vuoto e formula_77 \u00e8 la costante gravitazionale, che deriva dalla legge di gravitazione universale di Newton.\nLe soluzioni delle ECE sono tensori metrici che, essendo equazioni differenziali non-lineari per la metrica, sono spesso difficili da risolvere. Ci sono un certo numero di strategie utilizzate per trovarne le soluzioni. Per esempio, una strategia \u00e8 iniziare con un ansatz (o ipotesi) della metrica finale, e perfezionarla fino a quando non sia abbastanza specifica da sostenere un sistema di coordinate, ma ancora abbastanza generale per produrre un insieme di equazioni differenziali simultanee con incognite che possano essere risolte. I tensori metrici che si ottengono, nei casi in cui le equazioni differenziali che ne derivano possano essere risolte esattamente per una distribuzione fisicamente ragionevole di energia-momento, sono chiamati soluzioni esatte. Esempi notevoli di soluzioni esatte comprendono la soluzione di Schwarzschild e la soluzione di Friedman-Lema\u00eetre-Robertson-Walker.\nEquazioni geodetiche.\nUna volta che le equazioni di campo di Einstein sono risolte per ottenere una metrica, resta da determinare il moto degli oggetti inerziali nello spazio-tempo. Nella relativit\u00e0 generale, si ipotizza che il moto inerziale si verifica lungo geodetiche dello spazio-tempo nulle e di tipo tempo come parametrizzato dal tempo proprio. Le geodetiche sono curve che trasportano parallele il loro proprio vettore tangente formula_78, vale a dire formula_79. Questa condizione - l'equazione geodetica - pu\u00f2 essere scritta mediante i termini di un sistema di coordinate formula_80 col il vettore tangente formula_81:\nformula_82\ndove formula_83, \"\u03c4\" parametrizza il tempo proprio lungo la curva ed \u00e8 resa evidente la presenza dei simboli di Christoffel.\nUna caratteristica principale della relativit\u00e0 generale \u00e8 quella di determinare i percorsi di particelle e radiazioni nei campi gravitazionali. Ci\u00f2 \u00e8 realizzato dalla risoluzioni per le equazioni geodetiche.\nLe ECE riguardano la distribuzione della materia (energia) complessiva per la curvatura dello spazio-tempo. la loro non-linearit\u00e0 porta a un problema nel determinare il moto preciso della materia nello spazio-tempo risultante. Per esempio, in un sistema composto da un pianeta orbitante una stella, il moto del pianeta \u00e8 determinato risolvendo le equazioni di campo con il tensore energia-momento la somma di quello per il pianeta e la stella. Il campo gravitazionale del pianeta influenza la geometria complessiva dello spazio-tempo e dunque il moto degli oggetti. \u00c8 quindi ragionevole supporre che le equazioni di campo possano essere utilizzate per ricavare le equazioni geodetiche.\nQuando il tensore energia-momento per un sistema \u00e8 quello del \"fluido perfetto\", esso pu\u00f2 essere dimostrato usando la legge di conservazione locale per il tensore energia-momento in modo che le equazioni geodetiche siano soddisfatte in modo esatto.\nFormulazione lagrangiana.\nIl problema di ricavare le equazioni di moto o le equazioni di campo in ogni teoria fisica \u00e8 considerato da molti ricercatori attraente. Un modo abbastanza universale di eseguire tali derivazioni \u00e8 quello di utilizzare le tecniche di calcolo variazionale, essendo Lagrangiani gli oggetti principali usati a questo scopo.\nMolti considerano questo approccio un modo elegante di costruire una teoria, altri semplicemente un modo formale di esprimerla (di solito, la costruzione lagrangiana \u00e8 eseguita \"dopo\" lo sviluppo della teoria).\nTecniche matematiche per l'analisi degli spazio-tempo.\nDopo aver delineato le strutture matematiche di base utilizzate nella formulazione della teoria, adesso verranno prese in considerazione alcune importanti tecniche matematiche impiegate nella ricerca sullo spazio-tempo.\nCampi di sistema.\nUn campo di sistema \u00e8 un insieme ortonormale di 4 campi vettoriali (1 di tipo tempo, 3 di tipo spazio) definiti su uno spazio-tempo. Ogni campo di sistema pu\u00f2 essere pensato come rappresentante un osservatore nello spazio-tempo che si muove lungo curve integrali del campo vettoriale di tipo tempo. Ogni grandezza tensoriale pu\u00f2 essere espressa in termini di campo di sistema, in particolare, il tensore metrico prende una forma particolarmente adatta. Quando si uniscono insieme ai campi di co-sistema, i campi di sistema forniscono un potente strumento per analizzare gli spazio-tempo e interpretare fisicamente i risultati matematici.\nCampi vettoriali di simmetria.\nAlcune tecniche moderne per l'analisi degli spazio-tempo fanno molto assegnamento sull'utilizzo di simmetrie spazio-temporali, che sono infinitamente generate da campi vettoriali (di solito definiti in modo locale) su uno spazio-tempo [particolare] che conserva [solo] alcune delle caratteristiche dello spazio-tempo. Il tipo pi\u00f9 comune di tali \"campi vettoriali di simmetria\" comprendono campi vettoriali di Killing (che conservano la struttura metrica) e loro generalizzazioni chiamati \"campi vettoriali di Killing generalizzati\". I campi vettoriali di simmetria trovano estesa applicazione nello studio delle esatte soluzioni nella relativit\u00e0 generale e l'insieme di tutti questi campi vettoriali di solito forma un'algebra di Lie finita-dimensionale.\nProblema di Cauchy.\nIl problema di Cauchy (talvolta chiamato \"problema del valore iniziale\") \u00e8 il tentativo di trovare una soluzione per un'equazione differenziale date le condizioni iniziali. Nel contesto della relativit\u00e0 generale, vuol dire il problema di trovare soluzioni alle equazioni di campo di Einstein - un sistema di equazioni differenziali parziali iperboliche - forniti alcuni dati iniziali su una ipersuperficie. Studiare il problema di Cauchy permette di formulare il concetto di causalit\u00e0 nella relativit\u00e0 generale, cos\u00ec come \"parametrizzare\" le soluzioni delle equazioni di campo. Idealmente, si desiderano \"soluzioni globali\", ma di solito le \"soluzioni locali\" sono il meglio che si pu\u00f2 sperare. In genere, la soluzione di questo problema di valore iniziale richiede la selezione di particolari condizioni coordinate.\nFormalismo di spinori.\nGli spinori trovano diverse importanti applicazioni nella relativit\u00e0. Il loro uso come metodo per l'analisi dello spazio-tempo che utilizza tetradi \u00e8 importante, in particolare, nel formalismo di Newman-Penrose.\nUn'altra caratteristica interessante degli spinori nella relativit\u00e0 generale \u00e8 il modo condensato in cui alcune equazioni tensoriali possono essere scritte usando il formalismo di spinore. Per esempio, nel classificare il tensore di Weyl, determinando i vari tipi di Petrov, diventa molto pi\u00f9 facile se confrontato con la controparte tensoriale.\nCalcolo di Regge.\nIl calcolo di Regge \u00e8 un formalismo che \"sminuzza\" una variet\u00e0 lorentziana dentro 'grandi blocchi' (\"chunks\") discreti (blocchi simpliciali quadri-dimensionali) e le lunghezze del bordo del blocco sono prese come variabili di base. Una versione discreta dell'azione di Einstein-Hilbert \u00e8 ottenuta prendendo in considerazione i cosiddetti 'angoli mancanti' di questi blocchi, un angolo mancante zero che non corrisponde a nessuna curvatura. Questo concetto nuovo trova applicazione nei metodi di approssimazione nella relativit\u00e0 numerica e nella gravit\u00e0 quantistica, usando quest'ultima una generalizzazione del calcolo Regge.\nTeoremi della singolarit\u00e0.\nNella relativit\u00e0 generale, un nuovo concetto scorga nel campo della fisica in merito al fatto che, in condizioni abbastanza generiche, il collasso gravitazionale risulta inevitabilmente in una cosiddetta singolarit\u00e0.\nRelativit\u00e0 numerica.\nLa relativit\u00e0 numerica \u00e8 un sottocampo della relativit\u00e0 generale che cerca di risolvere le equazioni di Einstein attraverso l'uso di metodi numerici. I metodi di differenza finita, dell'elemento finito e pseudo-spettrale sono usati per approssimare la soluzione per le equazioni differenziali parziali che si presentano. Le nuove tecniche sviluppate dalla relativit\u00e0 numerica comprendono il metodo della \"recisione\" e quello della \"puntura\" per affrontare le singolarit\u00e0 che sorgono negli spazio-tempo del buco nero. I comuni temi di ricerca comprendono i buchi neri e le stelle di neutroni.\nMetodi di perturbazione.\nLa non-linearit\u00e0 delle equazioni di campo di Einstein spesso conducono a prendere in considerazione metodi di approssimazione per risolverli. Per esempio, un importante approccio \u00e8 linearizzare le equazioni di campo. A tale scopo trovano ampia applicazione le tecniche mutuate dalla teoria della perturbazione."}
{"id": "2952231", "revid": "1318658", "url": "https://it.wikipedia.org/wiki?curid=2952231", "title": "Isidoro Gottardo", "text": "Consigliere comunale di Sacile, nei dintorni di Pordenone, dal 1975 al 2018. Gi\u00e0 deputato nazionale per nella XVI legislatura dal 2008 al 2013 , \u00e8 stato anche consigliere regionale in Friuli Venezia Giulia dal 2003 al 2008 .\nCollegamenti esterni.\n "}
{"id": "2952234", "revid": "442848", "url": "https://it.wikipedia.org/wiki?curid=2952234", "title": "Lago Powell", "text": "Il lago Powell \u00e8 un lago artificiale creato sul fiume Colorado con la costruzione della diga di Glen Canyon. Lungo quasi 300\u00a0km, il lago si situa al confine tra gli Stati di Arizona e Utah.\nGeografia.\nLe acque del lago Powell sono molto chiare e possono raggiungere i 170 metri di profondit\u00e0. Formatosi dalla costruzione dello sbarramento del Glen Canyon sul fiume Colorado, questo enorme lago artificiale (il secondo pi\u00f9 grande degli Stati Uniti) presenta 3.057\u00a0km di costa e si estende su una superficie di 658\u00a0km\u00b2.\nIl bacino del lago Powell inizi\u00f2 a riempirsi nel marzo 1963, raggiungendo il suo punto di massimo volume nel 1980.\nII lago prende il suo nome dal maggiore John Wesley Powell."}
{"id": "2952239", "revid": "287204", "url": "https://it.wikipedia.org/wiki?curid=2952239", "title": "Fakhita bint Abi Talib", "text": "Secondo la tradizione che privilegia il matrimonio tra cugini, ella fu chiesta in moglie da Maometto ma il matrimonio non fu concluso, probabilmente per la povert\u00e0 di entrambi ne l'impossibilit\u00e0 dello sposo di assicurare alla cugina una conveniente dote. F\u0101khita fu quindi data in moglie e Hubayra ibn Ab\u012b Wahb e dal loro matrimonio nacque il figlio H\u0101n\u012b\u02be che consent\u00ec alla madre di assumere la \"kunya\" di Umm H\u0101n\u012b\u02be.\nFu dopo essere andato in visita da lei che Maometto ebbe l'esperienza ascetica che va sotto il nome di \"isr\u0101\u02be\" e \"mi\u02bfr\u0101j\". "}
{"id": "2952246", "revid": "72396", "url": "https://it.wikipedia.org/wiki?curid=2952246", "title": "Risurrezione (opera)", "text": "Risurrezione \u00e8 un'opera in quattro atti del compositore Franco Alfano. Il libretto fu scritto da Cesare Hanau dal romanzo \"Resurrezione\" (in lingua russa \"\u0412\u043e\u0441\u043a\u0440\u0435\u0441\u0435\u043d\u0438\u0435\") di Leo Tolstoy. La prima rappresentazione ebbe luogo il 30 novembre 1904, al \"Teatro Vittorio Emanuele\", Torino.\nIn questa opera Alfano cerc\u00f2 di seguire le tendenze musicali veriste, ma si distinse per una maggiore variet\u00e0 orchestrale e timbrica. Ottenne un successo duraturo, tanto da arrivare alle 1000 rappresentazioni nel 1951.\nTrama.\nAtto I.\nDimitri, di ritorno per la notte di Pasqua nella casa della zia Sofia, prima di partire per la guerra contro i Turchi, vi ritrova la giovane orfana Katiusha Lubova; l'amore gi\u00e0 sbocciato in passato tra i due ora rinasce pi\u00f9 forte, ed ella si abbandona al principe. \nAtto II.\nLa stazione di una piccola citt\u00e0. Katiusha, ora in stato di gravidanza, \u00e8 stata cacciata di casa. Aspetta con ansia per il principe Dimitri, che dovrebbe transitare per la stazione. Ma quando lo vede arrivare in compagnia di un'altra donna, non ha il coraggio di andargli incontro e rimane nascosta fino a quando il treno riparte, con il cuore trafitto dal dolore.\nAtto III.\nCarcere a San Pietroburgo. Katiusha, affranta dall'incuranza di Dimitri e dalla morte del suo bambino, inizia a prostituirsi. Suo malgrado viene coinvolta in un crimine e, nonostante la sua innocenza, viene condannata per omicidio e alla deportazione in Siberia. Prima che parta, Dimitri, che aveva fatto parte della giuria che l'aveva condannata, preso dal rimorso, va a trovarla in prigione e si offre di sposarla per salvarle la vita. Katiusha, tuttavia, \u00e8 in un tale stato di disperazione che rifiuta l'offerta.\nAtto IV.\nSulla strada per la Siberia. Katiusha \u00e8 diventata di nuovo se stessa, la brava ragazza dolce dei tempi passati. Ha trovato la volont\u00e0 di vivere dando conforto alle colleghe deportate, con l'aiuto di Simonson, un detenuto politico che la ama e la sostiene in ogni cosa. Dimitri, che l'ha seguita, ora vuole sposarla ad ogni costo, e riesce a intercedere per la sua libert\u00e0. Ma Katiusha, anche se lei lo ama ancora con tutta l'anima, rifiuta, intuendo che solo se entrambi rinunciano al loro matrimonio e al reciproco amore potranno salvarsi e redimersi.\nOrchestrazione.\n3 Flauti (1 piccolo) / 3 oboi (1 corno inglese) / 3 clarinetti (1 clarinetto basso) / 2 fagotti / 1 controfagotto\n4 corni / 3 trombe / 3 tromboni / 1 tuba\ntimpani / (cimbali / triangolo / grancassa) / campane tubolari / xilofono / celesta / 2 arpe / pianoforte\nviolini / viole / violoncelli / contrabbassi"}
{"id": "2952248", "revid": "11959", "url": "https://it.wikipedia.org/wiki?curid=2952248", "title": "Umm Hani", "text": ""}
{"id": "2952249", "revid": "11959", "url": "https://it.wikipedia.org/wiki?curid=2952249", "title": "Umm Hani'", "text": ""}
{"id": "2952250", "revid": "11959", "url": "https://it.wikipedia.org/wiki?curid=2952250", "title": "Fatima bint Abi Talib", "text": ""}
{"id": "2952255", "revid": "729019", "url": "https://it.wikipedia.org/wiki?curid=2952255", "title": "Battaglia di Landshut", "text": "La battaglia di Landshut venne combattuta il 21 aprile 1809, nel corso della guerra detta della Quinta coalizione.\nSvolgimento.\nLa battaglia inizi\u00f2 quando il generale Hiller si ritir\u00f2 con circa 36.000 uomini dalla battaglia di Abensberg. Il comandante francese Lannes si convinse di avere una chance di attaccare questo grosso contingente dell'armata austriaca.\nAlle forze di Lannes si unirono anche 57.000 uomini guidati da Mass\u00e9na che riuscirono ad intercettare Hiller e bloccargli la possibilit\u00e0 di fuggire contenendo i danni. Gli austriaci combatterono con valore infliggendo ai francesi pi\u00f9 perdite del previsto e lasciando l'esito della battaglia incerto fino all'arrivo dell'imperatore Napoleone.\nSotto la guida tattica dell'imperatore i francesi non ebbero problemi a piegare la resistenza austriaca e a vincere la battaglia."}
{"id": "2952256", "revid": "298055", "url": "https://it.wikipedia.org/wiki?curid=2952256", "title": "John Casey", "text": ""}
{"id": "2952263", "revid": "1543377", "url": "https://it.wikipedia.org/wiki?curid=2952263", "title": "Domenico Gualdi", "text": "Professionista dal 2000 al 2004, non ottenne alcuna vittoria, ma partecip\u00f2 tre volte al Giro d'Italia.\nCarriera.\nGualdi debutt\u00f2 nel professionismo nel 2000 con la Mobilvetta-Rossin, squadra guidata dal direttore sportivo Stefano Giuliani. Rimase in questa squadra, che per via degli sponsor cambi\u00f2 nome ogni anno, per tutta la sua carriera, fino al ritiro nel 2004 a soli trent'anni.\nNel suo primo Giro d'Italia, quello del 2001, fu la prima maglia verde della corsa rosa: dopo il prologo iniziale, nella prima tappa in linea, da Giulianova a Francavilla al Mare, and\u00f2 subito in fuga con un altro italiano, Mirko Marin, e, passando per primo sul Colle del Capraro, si aggiudic\u00f2 la maglia. La fuga dei due fu riassorbita poco prima del traguardo volante di Chieti e vinse la tappa Ellis Rastelli.\nGualdi vest\u00ec il simbolo di leader della classifica dei Gran Premi della Montagna per tre tappe fino a quando, al termine della quarta, dovette cederlo a Danilo Di Luca.\nIl suo miglior piazzamento di tappa al Giro d'Italia \u00e8 il 25\u00ba posto nella quinta tappa del Giro 2001 vinta da Mario Cipollini. Sempre in questo Giro ottenne il suo miglior piazzamento finale (132\u00ba posto) precedendo anche un giovanissimo Thomas Voeckler."}
{"id": "2952265", "revid": "2048388", "url": "https://it.wikipedia.org/wiki?curid=2952265", "title": "Campionati del mondo di triathlon del 2000", "text": "I Campionati del mondo di triathlon del 2000 (XII edizione) si sono tenuti a Perth, Australia in data 30 aprile 2000.\nTra gli uomini ha vinto il francese Olivier Marceau, mentre la gara femminile \u00e8 andata all'australiana Nicole Hackett.\nLa gara \"junior\" ha visto trionfare il francese Fr\u00e9d\u00e9ric Belaubre e per la seconda volta consecutiva la britannica Annaliese Heard."}
{"id": "2952268", "revid": "339392", "url": "https://it.wikipedia.org/wiki?curid=2952268", "title": "Gore (Coriza)", "text": ""}
{"id": "2952283", "revid": "119866251", "url": "https://it.wikipedia.org/wiki?curid=2952283", "title": "Ritratto di Francesco delle Opere", "text": "Il Ritratto di Francesco delle Opere \u00e8 un dipinto a olio su tavola (52x44 cm) di Pietro Vannucci detto il Perugino, databile al 1494 e conservato nella Galleria degli Uffizi a Firenze.\nStoria.\nLa prima menzione del dipinto \u00e8 nell'inventario delle opere del cardinale Leopoldo de' Medici, come opera di \"Raffaello seconda maniera\". Nel XIX secolo venne attribuita al Perugino e a Jacopo Francia, poi di nuovo al Perugino da Antonio Ramirez de Montalvo, che scopr\u00ec una scritta sul retro del dipinto, decifrandone tra l'altro solo una parte. Oggi essa \u00e8 stata letta come: \"\".\nPer molto tempo venne anche considerato un autoritratto dell'artista, infatti quando nel 1883 pervenne agli Uffizi fu esposto nella galleria degli autoritratti del Corridoio vasariano. L'opera proveniva da Pitti, dove era arrivata nel 1799 dalla Guardaroba Medicea. Solo nel 1881 fu finalmente letta correttamente l'iscrizione riconoscendo l'effigiato in Francesco delle Opere (m. 1516), intagliatore di gemme e amico del Perugino, nonch\u00e9 fratello del pi\u00f9 celebre Giovanni delle Opere, detto Giovanni delle Corniole.\nDescrizione e stile.\nLa figura di Francesco delle Opere, benestante artigiano fiorentino della fine del XV secolo, \u00e8 ritratta di tre quarti voltato a sinistra, con una berretta nera che raccoglie una fitta capigliatura riccioluta, una mantella dello stesso colore, una veste rossa aperta sul davanti e tenuta da lacci e una camicia bianca come sottoveste. In mano tiene un rotolo di carta da cui sporge il cartiglio \"Timete Devm\", inizio di una celebre predica di Savonarola che illumina sul contesto religioso e storico in cui l'opera venne prodotta. Le mani sono appoggiate su un ipotetico parapetto che coincide col bordo inferiore del dipinto, riprendendo l'esempio di pittori fiamminghi dell'epoca, come l\"'Uomo con la lettera\" di Hans Memling.\nIl personaggio \u00e8 caratterizzato da una sottile vena psicologica, malinconica e assorta, in cui sono evidenziate le caratteristiche di rigore morale e di fermezza del carattere, anche per via della posa appena impettita. Nei ritratti Perugino era solito abbandonare la vena dolce e idealizzata delle opere religiose, indagando a fondo la fisionomia; anche in questo caso molti dettagli sono resi con grande cura millimetrica, dimostrando ancora una volta l'influenza fiamminga. Il gioco di luci e ombre \u00e8 reso con un tratteggio sottilissimo a punta di pennello.\nAnche lo sfondo ha alcuni elementi in comune con quello dell'opera di Memling, come la citt\u00e0 fortificata con alte torri coronate a punta, sulla sinistra. Le dolci colline, prive di asperit\u00e0, sono punteggiate da alberelli esili e frondosi tipici della scuola umbra, e sfuma in lontananza secondo le regole della prospettiva aerea, che dilata a dismisura la profondit\u00e0 della veduta. Come tipico di quegli anni lo sfondo \u00e8 reso pi\u00f9 interessante dalla presenza di un lago, le cui acque azzurrine si intonano alla perfezione col verde delle colline e il celeste del cielo e delle montagne lontane, velate dalla foschia."}
{"id": "2952287", "revid": "599013", "url": "https://it.wikipedia.org/wiki?curid=2952287", "title": "Olivier Karekezi", "text": ""}
{"id": "2952295", "revid": "256896", "url": "https://it.wikipedia.org/wiki?curid=2952295", "title": "Reale confraternita di sant'Antonio di Padova", "text": "La reale confraternita di Sant'Antonio di Padova di Taranto \u00e8 una confraternita di Taranto.\nStoria.\nLa reale confraternita di Sant'Antonio di Padova fu fondata nel 1680 nel convento di San Francesco d'Assisi per volere dei frati minori convenutali e col patrocinio della nobile famiglia dei Caragnano, a seguito di un fatto prodigioso: l'anello principesco del principe Caragnano, che lo aveva perso in Mar Piccolo fu ritrovato nel ventre di un pesce donato dal principe ai frati come ringraziamento alla celebrazione della messa solenne al santo. Su richiesta del principe i frati richiesero al ministro generale dei frati minori conventuali, Giuseppe Amati l'assenso per la fondazione della confraternita (che grazie al patrocinio dei Caragnano ottenne il titolo di \"reale\") e l'assenso fu concesso il 31 agosto 1680 e fu ottenuto anche il beneplacito dell'allora arcivescovo monsignor Tommaso Sarria O.P\nLa confraternita ottenne il regio assenso da re Ferdinando IV di Borbone il 28 aprile 1778. Oper\u00f2 insieme a quella dell'Immacolata nel convento fino al 1809, quando Gioacchino Murat ordin\u00f2 la soppressione degli ordini religiosi e la trasformazione del convento in caserma. Dopo questo provvedimento si trasfer\u00ec nella chiesa di Sant'Agostino, dove ottenne un altare, sul quale fu posto il simulacro ligneo seicentesco del santo, fatto venire da Napoli dalla congrega stessa.\nLa confraternita si occupava di assistenza ai moribondi, soprattutto se confratelli, assistiti a turno fino alla morte e per i quali si provvedeva quindi al rito funebre e alla sepoltura.\nNel 1898 in seguito alla nuova legislazione del Regno d'Italia la confraternita si dot\u00f2 di un nuovo statuto assumendo il titolo di \"Real pio sodalizio di Sant'Antonio di Padova\". L'attivit\u00e0 assistenziale prosegu\u00ec fino alla fine della seconda guerra mondiale.\nNel giugno del 2009 la confraternita si \u00e8 trasferita presso la parrocchia di San Francesco de Geronimo al rione Tamburi dove la devozione verso Sant'Antonio \u00e8 molto forte. Oltre alla festa di Sant'Antonio prende parte alle principali attivit\u00e0 religiose cittadine.\nAbito di rito.\nL'abito di rito dei confratelli e cos\u00ec composto:"}
{"id": "2952300", "revid": "984922", "url": "https://it.wikipedia.org/wiki?curid=2952300", "title": "Darijan Mati\u010d", "text": ""}
{"id": "2952302", "revid": "287204", "url": "https://it.wikipedia.org/wiki?curid=2952302", "title": "Lexus GX", "text": "La Lexus GX \u00e8 un SUV prodotto dalla Lexus dal 2002 e distribuito principalmente in America settentrionale e in Russia. \nPrima serie.\nBasato sul Land Cruiser Prado (o Land Cruiser V8 in Europa) \u00e8 un SUV di lusso costruito principalmente per competere con Mercedes GL, BMW X5, Audi Q7, Cadillac Escalade, ecc. Presentato al NAIAS del 2002 era equipaggiato di un motore V8 da 4,7 l che erogava 175 kW.\nSeconda serie.\nNel 2009 ne \u00e8 stata presentata la seconda serie con ingombri esterni leggermente aumentati. Le motorizzazioni erano ora due, entrambe V6, da 4,0 e 4,6 l e potenze tra i 202 e i 225 kW."}
{"id": "2952304", "revid": "22475", "url": "https://it.wikipedia.org/wiki?curid=2952304", "title": "%s", "text": ""}
{"id": "2952305", "revid": "1223843", "url": "https://it.wikipedia.org/wiki?curid=2952305", "title": "Sak\u00f9ntala", "text": "La leggenda di Sak\u00f9ntala, poi rititolata solo Sak\u00f9ntala, \u00e8 un'opera in tre atti di Franco Alfano su libretto dello stesso compositore, tratto dal dramma del V secolo \"Abhij\u00f1\u0101na\u015b\u0101kuntalam\" di K\u0101lid\u0101sa.\nStoria.\nLa prima rappresentazione avvenne come \"La leggenda di Sakuntala\" al Teatro Comunale di Bologna, il 10 dicembre 1921 diretta da Tullio Serafin. La partitura ed i materiali d'orchestra si crede siano stati distrutti da una bomba alleata che danneggi\u00f2 gli archivi della Ricordi, casa editrice di Alfano, durante la seconda guerra mondiale. Alfano ricostru\u00ec l'opera, che venne poi rappresentata al Teatro dell'Opera di Roma il 5 gennaio 1952 come \"Sakuntala\". Durante i preparativi per una ripresa a Roma nel mese di aprile 2006, una copia della partitura originale 1921 \u00e8 stata scoperta negli archivi Ricordi, e l'opera fu eseguita per la prima volta nella sua forma originaria in epoca moderna sotto il titolo originale sotto la direzione di Gianluigi Gelmetti.\nI critici la considerano come la migliore opera di Alfano, anche se raramente viene messa in scena negli ultimi anni; \"Sakuntala\" \u00e8 stata eseguita sette volte dalla radio italiana fra il suo debutto e il 1979. Queste trasmissioni hanno visto l'impiego di soprani come Magda Olivero, Anna de Cavalieri, e Celestina Casapietra nel ruolo della protagonista. L'opera \u00e8 stata anche ripresa al \"Wexford Opera Festival\" nel 1982.\nTrama.\nAtto I.\nIl Re incontra Sakuntala, durante la caccia con i suoi uomini, nei pressi del remoto monastero nel bosco presso il quale la ragazza vive. Il re la corteggia, e superando il timore iniziale della ragazza, le promette che torner\u00e0 per donarle un anello affinch\u00e9 possa ricordarsi di lui.\nAtto II.\nFantasticando sul Re, Sakuntala non riesce a sentire l'eremita Durvasas che la supplica di aprire il cancello del monastero per farlo entrare. Arrabbiato, maledice Sakuntala, ed invoca che il re non la debba ricordare. Sakuntala implora una nuvola di portare un messaggio al re. Harita ritorna al monastero, e dice a Sakuntala che lei \u00e8 incinta.\nAtto III.\nIl re \u00e8 inquieto, e non pone attenzione alle ballerine che si esibiscono per lui. Sakuntala arriva con il suo seguito, ma quando tenta di presentare il suo anello al re, si rende conto di averlo perso. La maledizione \u00e8 compiuta e Sakuntala si precipita fuori dal palazzo per annegarsi in un lago. Tuttavia, in ritardo, arriva un pescatore, che dopo aver trovato l'anello, lo presenta al Re, che si ricorda improvvisamente di Sakuntala. Entrano due eremiti, tenendo il bambino neonato di Sakuntala, e il re grida di angoscia. Ma la voce di Sakuntala scende dal cielo (essendo stata assunta in cielo da una nuvola di fuoco), e dice al re di non disperare, che il loro bambino diventer\u00e0 l'eroe del secolo futuro. Tutte le persone si inginocchiano ad adorare il neonato."}
{"id": "2952308", "revid": "287204", "url": "https://it.wikipedia.org/wiki?curid=2952308", "title": "Olga Wisinger-Florian", "text": "Biografia.\nDopo aver lavorato come pianista, la Wisinger-Florian inizi\u00f2 a praticare la pittura, allieva di Melchior Fritsch, August Schaeffer e Emil Jakob Schindler. Dal 1881 espose regolarmente i propri dipinti in esposizioni private e nelle mostre organizzate dalla Secessione viennese.\nSi fece notare nelle Esposizioni internazionali di Chicago del 1893 e di Parigi del 1900, e ottenne altri numerosi premi e segnalazioni. S'impegn\u00f2 anche nel movimento femminista del suo paese. I suoi primi dipinti fanno parte del particolare Impressionismo austriaco, caratterizzato dalla ricerca del \u00absublime\u00bb nella rappresentazione della natura, secondo l'insegnamento di Schindler.\nSi allontan\u00f2 dal suo maestro nel 1884 e scelse una rappresentazione pi\u00f9 naturalistica del paesaggio con concessioni all'Espressionismo e utilizzando colori lividi."}
{"id": "2952315", "revid": "599013", "url": "https://it.wikipedia.org/wiki?curid=2952315", "title": "Elias Ntaganda", "text": ""}
{"id": "2952318", "revid": "1318658", "url": "https://it.wikipedia.org/wiki?curid=2952318", "title": "Cattedrale de La Laguna", "text": "La cattedrale de La Laguna o cattedrale di Nostra Signora dei Rimedi \u00e8 un luogo di culto cattolico del centro storico di San Crist\u00f3bal de La Laguna a Tenerife (isole Canarie, Spagna), citt\u00e0 dichiarata nel 1999 patrimonio dell'umanit\u00e0 dall'UNESCO.\nLa cattedrale \u00e8 una delle chiese pi\u00f9 importanti delle isole Canarie nonch\u00e9 sede della Diocesi di San Crist\u00f3bal de La Laguna, suffraganea dell'arcidiocesi di Siviglia ed \u00e8 dedicata alla Vergine dei Rimedi, patrona sia della diocesi, che della citt\u00e0 come anche dell'intera isola di Tenerife. \u00c8 quindi in cui la sede episcopale del vescovo di questa diocesi, attualmente occupato dal vescovo Bernardo \u00c1lvarez Afonso.\nIn essa sono conservati i resti di Alonso Fern\u00e1ndez de Lugo, detto \"El Adelantado\", conquistatore dell'isola e fondatore della citt\u00e0. Gli elementi pi\u00f9 rappresentativi della cattedrale sono la facciata neoclassica, che s'ispira alla cattedrale di Pamplona, e la cupola, punto emergente nel panorama cittadino. Nel 1983 la cattedrale \u00e8 stata dichiarata dalle autorit\u00e0 spagnole monumento storico-artistico nazionale.\nStoria.\nLe prime costruzioni (1515-1820).\nNel 1511 fu eretta nel luogo dell'attuale cattedrale (Plaza de Fray Albino) una cappella dedicata alla Madonna del parto. \u00c8 stato costruito per ordine del conquistatore dell'isola, Alonso Fern\u00e1ndez de Lugo. Ci sono indicazioni che in questo luogo vi fosse una necropoli Guanci. \u00c8 noto anche che l'intera valle di Aguere (dove la citt\u00e0 si estende ora) e soprattutto il grande lago che era in questo luogo, era un luogo di pellegrinaggio per gli aborigeni dell'isola.\nIl 26 marzo 1515 il Consiglio comunale (Cabildo) di San Crist\u00f3bal de la Laguna con l'approvazione del vescovo Fernando de Arce e del \"Adelantado\", Alonso Fern\u00e1ndez de Lugo, decise di sostituire la cappella con una chiesa che sarebbe stata dedicata alla \"Nostra Signora dei Rimedi\". L'edificio, ad una navata realizzato nello stile canario \"mudejar\" ed avente dimensioni di circa 27 m x 16 m di larghezza, venne completato nel 1522 con orientamento leggermente spostato verso est/sud-est rispetto al tradizionalmente esatto allineamento lungo l'asse est/ovest.\nSu 7 aprile 1534 fu battezzato in questa chiesa San Giuseppe Anchieta, missionario nato nella citt\u00e0 di La Laguna e fondatore della citt\u00e0 di San Paolo e uno dei fondatori di Rio de Janeiro, sia in Brasile. Proprio la cattedrale \u00e8 il santuario diocesano del santo nelle isole Canarie.\nNei secoli seguenti l'edificio sub\u00ec continui ampliamenti:\nAll'inizio del XIX secolo, sia la torre che la facciata principale erano nuovamente sul punto di crollare. Furono dunque ricostruite grazie all'intervento finanziario di due dei fratelli Bencomo, ecclesiastici nati a La Laguna che discendevano dagli ultimi Guanci di Taoro, uno dei nove regni guanci dell'isola di Tenerife.\nCrist\u00f3bal Bencomo y Rodr\u00edguez (1758\u20131835) era stato prima insegnante e poi confessore del re Ferdinando VII di Spagna. Papa Pio VII lo nomin\u00f2 arcivescovo titolare dell'Arcidiocesi di Eraclea di Europa.\nPedro Jos\u00e9 Bencomo y Rodr\u00edguez (1749\u20131828) era un canonico, decano del capitolo della cattedrale della diocesi delle Isole Canarie. Quando venne fondata la diocesi di Tenerife egli la guid\u00f2 come vicario capitolare fino alla nomina del vescovo.\nUn terzo fratello, Santiago Bencomo y Rodr\u00edguez (1754\u20131818) era membro del capitolo a Las Palmas de Gran Canaria.\nI fratelli Bencomo affidarono a Juan Nepomuceno Verdugo Dapelo e Pedro D\u00edaz la rielaborazione dei disegni della facciata della cattedrale di Pamplona, progettata nel 1783 dall'architetto Ventura Rodr\u00edguez, per adattarli al contesto locale e all'esistente edificio.\nContemporaneamente si decise anche di innalzare ulteriormente tutte le navate, sia quella principale che le due laterali. I lavori iniziarono nel gennaio 1813 e la prima torre venne completata il 15 dicembre 1824. La costruzione cos\u00ec realizzata \u00e8 quella che ancor oggi \u00e8 la facciata principale del tempio con le due torri campanarie.\nNel frattempo, nel 1819, l'unica diocesi delle Canarie venne divisa in due: una per le isole orientali (Gran Canaria, Fuerteventura e Lanzarote) che mantenne la precedente sede di Las Palmas e una nuova diocesi per le isole occidentali (Tenerife, La Palma, La Gomera e El Hierro) la cui sede \u00e8 appunto la cattedrale de La Laguna, come stabilito dalla bolla papale del 21 dicembre 1819. Fu cos\u00ec deciso perch\u00e9 a quel tempo capoluogo dell'isola era La Laguna. Quando poi la capitale fu spostata a Santa Cruz de Tenerife, la sede episcopale rimase comunque a La Laguna.\nNel ottenendo il titolo di cattedrale e della creazione della Diocesi che ha avuto un importante ruolo di prete Crist\u00f3bal Bencomo y Rodr\u00edguez, confessore del re Ferdinando VII di Spagna e arcivescovo di Eraclea di Europa. La sua tomba \u00e8 ora nel presbiterio della Cattedrale di La Laguna.\nUlteriori modifiche e rifacimenti (1820\u20132014).\nIntorno alla met\u00e0 del XIX secolo la lunghezza della navata principale e delle due laterali era di 45,56 m con una larghezza di 6,90 m per ciascuna di esse. La copertura era sostenuta da 26 colonne. I due corpi laterali dove erano state realizzate le cappelle erano lunghi 35,32 m e larghi 6,00 m.\nA causa delle molteplici alterazioni ed estensioni realizzate spesso un po' 'a casaccio, alla fine del XIX secolo cominciarono a manifestarsi crepe nei muri e i supporti delle volte a crocciera e del tetto risultarono in parte spostati.\nIn particolare la costruzione della cupola condizion\u00f2 la statica dei muri portanti, dato che non si era provveduto a rafforzarli. La situazione peggior\u00f2 ulteriormente quando nel 1826 si succedettero in breve tempo un terremoto e poi un periodo di forti piogge. Notevoli furono i danni arrecati all'edificio, danni ulteriormente aggravati da riparazioni improvvisate e insufficienti tanto che nel 1897 la chiesa venne dichiarata inagibile e la sede episcopale venne spostata per i successivi sedici anni alla chiesa dell'ex convento degli Agostiniani.\nDopo che alcuni progetti di restauro della chiesa si dimostrarono economicamente impraticabili, fu deciso di ricostruire la chiesa ex novo.\nIl 26 aprile 1905, cio\u00e8 dopo otto anni dacch\u00e9 la chiesa era inagibile, si iniziarono le operazioni di demolizione che non riguardarono tuttavia la facciata principale con le due torri. Il pavimento di marmo, gli scanni del coro, il pulpito, gli altari e gli addobbi vennero preventivamente rimossi e posti al sicuro.\nIl progetto della nuova costruzione fu affidato a Jos\u00e9 Rodrigo de Vallabriga y Peraza de Ayala, presidente dell'Ordine degli ingegneri.\nMolteplici furono gli apporti finanziari:\nFu lo stesso vescovo Nicolas Rey Redondo ad inaugurare la nuova cattedrale il 6 settembre 1913. L'esterno venne eseguito sulla falsariga della facciata, cio\u00e8 in uno stile neoclassico. L'interno invece segue piuttosto i canoni dello stile neogotico, grazie in particolare alle verticali vetrate dell'abside, alle slanciate colonne, alla presenza del deambulatorio, in continuazione con le navate laterali, e alle volte a crociera.\nL'intera struttura fu realizzata in cemento armato, materiale alquanto insolito per una chiesa a quei tempi.\nNel 1915 venne realizzato il lato destro del transetto adibendolo a cappella dove fu posta la pala della patrona Nostra Signora dei Rimedi. La cappella viene tuttora utilizzata per le cerimonie religiose parrocchiali.\nPurtroppo nel 1950 si registrarono infiltrazioni d'acqua dalle volte, i cui danni vennero in parte sanati. Ma un ulteriore problema nacque dalla cattiva esecuzione del cemento armato per la realizzazione del quale era stata usata sabbia estratta dalla spiaggia, quindi ricca di sali che alla lunga causarono la corrosione dell'armatura metallica. Siccome parti della copertura continuavano a staccarsi e a cadere, si fu costretti nel 2002 a chiudere la chiesa e a trasferire la sede episcopale alla Chiesa della Concezione, l'originaria chiesa parrocchiale della citt\u00e0.\nDopo approfondite indagini fu deciso di tagliare orizzontalmente l'intera costruzione all'altezza dei capitelli delle colonne. La parte superiore delle mura esterne e delle colonne, le volte a crociera e la cupola vennero demolite e rifatte utilizzando calcestruzzo armato con fibra di vetro e reti di polipropilene. L'intera copertura, che si compone di 53 volte a crociera e della cupola alta 41,5 m, \u00e8 stata poi impermeabilizzata e ricoperta con lastre di rame.\nL'apice di ogni crociera presenta un'apertura circolare che consente alla luce esterna di penetrare e illuminare l'interno del tempio. La cupola poggia su un elevato tamburo dotato di ampie vetrate colorate ed \u00e8 sormontata da una lanterna e un grande crocifisso in cemento armato..\nLa cattedrale venne riaperta al culto il 31 gennaio 2014. Alla cerimonia di riapertura hanno presenziato i due vescovi delle isole Canarie, i vicari generali di entrambe le diocesi, membri dei capitoli delle cattedrali, sacerdoti provenienti da tutte le isole, autorit\u00e0 civili e militari.\nGli interni.\nNella cattedrale si trovano retabli di grande bellezza e vi sono conservate le reliquie dei santi martiri Aurelio de C\u00f3rdoba, Faustino, Venusto e Amado de Nusco, un pezzo della veste di san Fernando e un osso di san Giacomo il Minore. Ma i punti salienti sono le reliquie dei due santi delle Isole Canarie, Pedro de San Jos\u00e9 de Bethencourt e Jos\u00e9 de Anchieta, entrambi nati sull'isola di Tenerife.\nUno dei pi\u00f9 grandi tesori della cattedrale \u00e8 il pulpito in marmo di Carrara scolpito a Genova da Pasquale Bocciardo, la miglior opera in marmo delle isole Canarie.\nAll'interno del tempio va sottolineata la presenza della pala della Vergine de los Remedios, che si trova in una cappella del transetto di destra (la parte sinistra del transetto \u00e8 mancante) ed \u00e8 il pi\u00f9 grande retablo delle isole Canarie. La pala che \u00e8 stata realizzata in uno stile pesantemente baroccheggiante nella prima met\u00e0 del XVIII secolo, comprende sette tavole di Hendrick van Balen che ebbe come allievi Antoon van Dyck e Frans Snyders. La scultura della Vergine riccamente vestita \u00e8 posta su un piedistallo in un incavo centrale conformato a mo' di baldacchino \"illuminato\" da un sole centrale in oro; una mezzaluna d'oro \u00e8 posta ai piedi della Madonna. Subito sotto alla statua della Vergine \u00e8 situato un crocifisso che ripete in miniatura la ben pi\u00f9 grande scultura del \"Cristo de los Remedios\" posto sopra al tabernacolo di marmo dell'altare maggiore, il quale, a sua volta, \u00e8 iconograficamente il gemello del Cristo de La Laguna che si trova nell'omonimo santuario.\nIl \"Cristo legato alla colonna\", opera dello scultore genovese Pietro Galleano, si trova in una delle cappelle laterali sin dalla sua inaugurazione nel 1756.\nIl retablo de \"Le anime del Purgatorio\", un dipinto dalle ragguardevoli dimensioni di 500\u00a0cm x 395\u00a0cm realizzato nel 1717 dal pittore Crist\u00f3bal Hern\u00e1ndez de Quintana, nativo de La Orotava nella stessa isola di Tenerife, \u00e8 posto di fronte alla pala della Vergine de los Remedios, nel transetto monco di sinistra. Alla sommit\u00e0 del retablo \u00e8 incastonata la figura di Sant'Agata.\nL'altare maggiore \u00e8 opera di Jos\u00e9 Miguel Luj\u00e1n P\u00e9rez.\nCase Capitolare e Museo delle Icone.\nLe Case Capitolare sono la sede del Capitolo della Cattedrale, vale a dire, il Capitolo dei Canonici, che costituiscono la societ\u00e0 di sacerdoti responsabili per soddisfare il culto della cattedrale e le sue attivit\u00e0 religiose e culturali. L'edificio \u00e8 un edificio tradizionale delle Canarie del XVIII secolo, annesso alla costruzione della cattedrale.\nOspita il Museo delle Icone, che contiene la pi\u00f9 grande collezione di icone bizantine di Spagna, con 160 pezzi originali che in gran parte sono circa 300 anni fa. Queste opere d'arte sono di propriet\u00e0 del vescovado di Tenerife e provengono per lo pi\u00f9 da paesi come la Russia, la Romania, Jugoslavia, Italia e Grecia. Questi pezzi sono venuti a Tenerife grazie a donazioni private per il vescovato o dal mercante e che sono arrivati nelle Isole Canarie.\nLa Cattedrale di La Laguna \u00e8 l'unico posto al mondo in cui coesistono i due principali rami del cristianesimo nello stesso edificio. Raccogliendo in una chiesa cattolica, ortodosse opere d'arte.\nD'altra parte, il tesoro della Cattedrale di La Laguna copre un periodo che va dal XVI secolo ad oggi. Mentre la maggior parte dei pezzi corrispondono ai secoli XVII e XVIII. Questo tesoro della cattedrale \u00e8 il calci piazzati orafo pi\u00f9 grande delle Isole Canarie, tra i quali due candelabri d'argento sono il pi\u00f9 grande in Spagna, tra molti altri pezzi. Oltre al tesoro che comprendono sculture religiose, abiti e cappotti, ornamenti, quadri, ecc"}
{"id": "2952321", "revid": "1573940", "url": "https://it.wikipedia.org/wiki?curid=2952321", "title": "Gian Lorenzo Basetti", "text": "Si laure\u00f2 in medicina all'Universit\u00e0 di Parma nel 1863. Dopo aver lavorato qualche anno all'Ospedale di Parma, nel 1866 si arruol\u00f2 nel corpo di volontari garibaldini per la nuova campagna contro gli Austriaci. Fu nominato medico di battaglione e prese parte alla campagna dell'Agro Romano del 1867. Partecip\u00f2 alle operazioni di soccorso della battaglia di Mentana e di quella di Monterotondo, sulle quali scrisse la memoria \"Rimembranze di Mentana e Monterotondo\", con dettagli, osservazioni e proposte sul servizio sanitario del corpo dei garibaldini. Venutone a conoscenza, Giuseppe Garibaldi lo volle con s\u00e9 a dirigere il servizio medico nella campagna dei Vosgi della guerra franco-prussiana nel 1870-71.\nRientrato in Italia, nel 1874 venne eletto deputato nella XII Legislatura nel Collegio di Castelnuovo Monti. Fu poi confermato deputato fino al 1908, per un totale di 11 legislature. In Parlamento si schier\u00f2 con la sinistra storica, avvicinandosi poi al gruppo radicale (la cosiddetta \"sinistra estrema\"), erede del partito garibaldino. Godette dell'amicizia di personalit\u00e0 come Benedetto Cairoli, Felice Cavallotti e Giuseppe Zanardelli. Nel 1907 venne acclamato presidente nel Congresso del neo costituito partito radicale a Bologna.\nRicopr\u00ec diverse altre cariche pubbliche: consigliere comunale a Parma e a Langhirano, consigliere provinciale e membro del consiglio di amministrazione degli Ospizi Civili di Parma. Come deputato si batt\u00e9 per lo sviluppo della Val d'Enza, in particolare per la costruzione della strada provinciale tra Reggio Emilia e Castelnuovo Monti, e per la realizzazione delle linee ferroviarie Parma-La Spezia, Parma-Brescello e Parma-Suzzara.\nA Parma gli \u00e8 intitolato, congiuntamente a Francesco Basetti, il \"Viale Francesco e Gian Lorenzo Basetti\", un tratto del Lungoparma che collega ponte Dattaro con ponte Italia. Il viale, che prima si chiamava \"Viale Francesco Basetti\", ha preso questa nuova denominazione dal 2008."}
{"id": "2952322", "revid": "228587", "url": "https://it.wikipedia.org/wiki?curid=2952322", "title": "Muro di sostegno", "text": "Per muro di sostegno si intende un manufatto murario con la funzione principale di sostenere, o contenere, fronti di terreno di qualsiasi natura e tipologia, eventualmente artificiali o acqua come piscine e dighe.\nClassificazione.\nI muri di sostegno possono essere distinti in base al posizionamento o al principio statico con cui resistono:\ni muri possono essere anche incastrati o a doppia armatura.\nMateriali.\nI materiali con i quali si possono costruire i muri di sostegno sono: muratura di mattoni, muratura di calcestruzzo non armato, cemento armato, gabbioni.\nPrincipio statico.\nPer la loro natura, \u00e8 possibile che i muri a gravit\u00e0, siano realizzati con calcestruzzo non armato e talvolta possano inglobare elementi litici di grosse dimensioni, in modo da conseguire un certo risparmio economico. Gli altri due tipi di muro devono invece prevedere, almeno per il pannello murario, soggetto a sforzi di flessione, una sufficiente quantit\u00e0 di armatura.\nTipiche verifiche di calcolo.\nformula_1\nin cui formula_2 \u00e8 il peso specifico del terreno, formula_3 \u00e8 la quota del terreno soprastante rispetto al piano di campagna e formula_4 angolo di attrito interno, caratteristico del tipo di terreno. La formula semplificata \u00e8 applicabile quando sono soddisfatte le seguenti limitazioni:\nTutte le verifiche vanno condotte introducendo coefficienti di sicurezza sulle azioni e/o sulle resistenze. In Italia esse sono regolate dalle \"Norme tecniche per le costruzioni (D.M. 14/1/2008) e circolare Ministeriale n\u00b0617 del 2/2/2009\" entrate in vigore il 1\u00ba luglio 2009. In ambito europeo sono trattate nell'\"Eurocodice 7.\""}
{"id": "2952325", "revid": "1342360", "url": "https://it.wikipedia.org/wiki?curid=2952325", "title": "Lucian R\u0103du\u021b\u0103", "text": "Carriera.\nClub.\nCresce nelle giovanili del Rapid per poi esordire in prima squadra nella Liga I il 26 maggio 2007 nella partita contro il National Bucarest.\nL'anno successivo non viene mai utilizzato in prima squadra dove rientra nella stagione 2008-2009 collezionando 12 presenze e un gol.\nNella stagione 2009-2010 entra stabilmente tra i titolari dell'allenatore Manea. Al termine della stagione colleziona quindi 22 presenze e 5 gol.\nNazionale.\nVanta 6 presenze e un gol con la ."}
{"id": "2952326", "revid": "209263", "url": "https://it.wikipedia.org/wiki?curid=2952326", "title": "Token Black", "text": ""}
{"id": "2952328", "revid": "729019", "url": "https://it.wikipedia.org/wiki?curid=2952328", "title": "Mangfalltalbahn", "text": "La Mangfalltalbahn (letteralmente: \"ferrovia della Valle del Mangfall\") \u00e8 una linea ferroviaria elettrificata che si snoda attraverso la Valle del Mangfall in Baviera, Germania, collegando Holzkirchen e Rosenheim. \u00c8 usata normalmente per i collegamenti regionali ma assume anche il ruolo di itinerario sussidiario deviato della linea principale Monaco-Rosenheim in caso di necessit\u00e0.\nStoria.\nLa ferrovia venne realizzata come parte del progetto ferroviario della prima linea di collegamento tra Monaco, Rosenheim e Salisburgo denominata \"Bayerische Maximiliansbahn\" e costruita dal Regno di Baviera. Gi\u00e0 il 24 settembre 1845 entrava in funzione una tratta Monaco di Baviera - Solln - Gro\u00dfhesselohe. Nel 1850 Joseph Anton von Maffei fondava una societ\u00e0 ferroviaria per la costruzione della Monaco - Salisburgo; originariamente era previsto che passasse da Sendling, Hesselohe, Glonn e Kirchdorf fino a Rosenheim, tuttavia, Maffei indic\u00f2 come pi\u00f9 adatto il percorso via Holzkirchen - Mangfalltal che venne approvato perch\u00e9 cos\u00ec la ferrovia assolveva anche l'importante scopo di trasporto del carbone estratto nelle miniere di Hausham fino a Rosenheim. Un capolavoro di tecnica ingegneristica fu la costruzione del ponte Gro\u00dfhesseloher nel 1851. A causa delle difficolt\u00e0 finanziarie della societ\u00e0 di Maffei dal 1852 lo Stato bavarese si assunse el'onere di finanziare la costruzione gi\u00e0 iniziata.\nIl 24 ottobre 1857 il primo treno, proveniente da Monaco di Baviera, raggiungeva la \"Behelfsbahnhof Mangfalltal\" a Rosenheim. Venne interamente completata il 31 ottobre 1857.\nLa maggior parte delle strutture di ingegneria si sono conservate fino ad oggi. Il raddoppio progettato nel 1871 non venne realizzato in conseguenza della costruzione di un'altra linea di collegamento tra Monaco e Rosenheim via Grafing che ne prese il posto come itinerario principale.\nDa Bad Aibling si diramava in passato una ferrovia a trazione elettrica per Bad Feilnbach oggi dismessa.\nNel 1971 la linea \u00e8 stata elettrificata allo scopo di alleggerire il traffico della direttrice principale."}
{"id": "2952346", "revid": "1632387", "url": "https://it.wikipedia.org/wiki?curid=2952346", "title": "Giovanni Boccaccio", "text": "Conosciuto anche per antonomasia come \"il Certaldese\", fu una delle figure pi\u00f9 importanti nel panorama letterario europeo del XIV secolo. Alcuni studiosi (tra i quali Vittore Branca) lo definiscono come il maggior prosatore europeo del suo tempo, uno scrittore versatile che amalgam\u00f2 tendenze e generi letterari diversi facendoli confluire in opere originali, grazie a un'attivit\u00e0 creativa esercitata all'insegna dello sperimentalismo.\nLa sua opera pi\u00f9 celebre \u00e8 il \"Decameron\", raccolta di novelle che nei secoli successivi fu elemento determinante per la tradizione letteraria italiana, soprattutto dopo che nel XVI secolo Pietro Bembo elev\u00f2 lo stile boccacciano a modello della prosa italiana. L'influenza delle opere di Boccaccio non si limit\u00f2 al panorama culturale italiano ma si estese al resto dell'Europa, esercitando influsso su autori come Geoffrey Chaucer, figura chiave della letteratura inglese, o pi\u00f9 tardi su Miguel de Cervantes, Lope de Vega e il teatro classico spagnolo.\nBoccaccio, insieme a Dante Alighieri e Francesco Petrarca, fa parte delle cosiddette \u00abTre corone\u00bb della letteratura italiana. \u00c8 inoltre ricordato per essere uno dei precursori dell'umanesimo, del quale contribu\u00ec a gettare le basi presso la citt\u00e0 di Firenze, in concomitanza con l'attivit\u00e0 del suo contemporaneo amico e maestro Petrarca. Fu anche colui che diede inizio alla critica e filologia dantesca, dedicandosi a ricopiare codici della \"Divina Commedia\" e fu anche un promotore dell'opera e della figura di Dante.\nNel Novecento Boccaccio fu oggetto di studi critico-filologici da parte di Vittore Branca e Giuseppe Billanovich e il suo \"Decameron\" fu anche trasposto sul grande schermo dal regista e scrittore Pier Paolo Pasolini.\nBiografia.\nL'infanzia fiorentina (1313-1327).\nGiovanni Boccaccio nacque tra il giugno e il luglio del 1313 da una relazione extraconiugale del mercante Boccaccino di Chellino con una donna di umilissima famiglia di Certaldo, presso Firenze. Non si conosce quale sia stato esattamente il luogo in cui \u00e8 nato, se Firenze o Certaldo: Vittore Branca sostiene che, quando Boccaccio si firma \"Johannes de Certaldo\", ci\u00f2 indichi che Certaldo sia la patria della famiglia, ma non il luogo fisico di nascita. Il fatto di essere un figlio illegittimo dovette pesare notevolmente sulla psiche del Boccaccio, in quanto nelle opere in volgare costru\u00ec una sorta di biografia mitica, idealizzata, facendo credere di essere figlio di una donna membro della famiglia dei Capetingi e prendendo in tal modo spunto dai viaggi mercantili che il padre compiva a Parigi. Riconosciuto in tenera et\u00e0 dal padre, Giovanni fu accolto, verso il 1320, nella casa paterna sita nel quartiere di San Piero Maggiore. Grazie ai buoni uffici del padre comp\u00ec i primi studi presso la scuoletta di Giovanni Mazzuoli da Strada, padre di Zanobi. Durante la giovinezza, Boccaccio impar\u00f2 quindi i primi rudimenti del latino e delle arti liberali, oltre ad apprendere la \"Divina Commedia\" di Dante Alighieri, in quanto il padre si era sposato con la nobildonna Margherita de' Mardoli, imparentata con la famiglia Portinari.\nL'adolescenza napoletana (1327-1340).\nUn ambiente cosmopolita: la formazione da autodidatta.\nBoccaccino desiderava che il figlio si avviasse alla professione di mercante, secondo la tradizione di famiglia. Dopo avergli fatto fare un breve tirocinio a Firenze, nel 1327 decise di portare con s\u00e9 il giovane figlio a Napoli, citt\u00e0 dove egli svolgeva il ruolo di agente di cambio per la famiglia dei Bardi. Boccaccio arriva quattordicenne in una realt\u00e0 totalmente diversa da quella di Firenze: se Firenze era una citt\u00e0 comunale fortemente provinciale, Napoli era invece sede di una corte regale e cosmopolita, quella degli Angi\u00f2. Il re Roberto d'Angi\u00f2 (1277-1343) era un re estremamente colto e pio, un appassionato della cultura tanto da avere una notevole biblioteca, gestita dall'erudito Paolo da Perugia.\nIl padre Boccaccino vide ben presto, con suo grande disappunto, che quel suo figliolo non si trovava a suo agio negli uffici dei cambiavalute e di come preferisse dedicarsi agli studi letterari. Pertanto, dopo aver cercato di distoglierlo da questi interessi del tutto estranei alla mercatura, iscrisse il figlio a giurisprudenza all'Universit\u00e0 di Napoli. Boccaccio vi segu\u00ec per due anni (1330-31) le lezioni del poeta e giurista Cino da Pistoia ma, anzich\u00e9 studiare con lui il diritto canonico, prefer\u00ec accostarsi alle lezioni poetiche che il pistoiese impartiva al di fuori dell'ambiente accademico. Grazie a Cino, Boccaccio approfond\u00ec la grande tradizione stilnovistica in lingua volgare di cui Cino da Pistoia, che aveva intrattenuto amichevoli rapporti con l'amato Dante, era uno degli ultimi esponenti.\nInoltre, Giovanni incominci\u00f2 a frequentare la corte angioina (dove conobbe, oltre a Paolo da Perugia, anche Andal\u00f2 del Negro) e a occuparsi di letteratura: scrisse sia in latino, sia in volgare, componendo opere come il \"Teseida\", il \"Filocolo\", il \"Filostrato\" e la \"Caccia di Diana\". Un elemento inusitato per l'educazione tipica dell'epoca \u00e8 l'apprendimento di alcune nozioni grammaticali e lessicali del greco da parte del monaco e teologo bizantino Barlaam di Seminara, giunto nell'Italia meridionale in ambasceria per conto dell'imperatore bizantino.\nLa giovinezza napoletana non si esaurisce, per\u00f2, soltanto nella frequentazione degli ambienti accademici e di corte: le fiabe e le avventure dei mercanti che Boccaccio sente mentre presta servizio al banco commerciale saranno fondamentali per il grande affresco narrativo che prender\u00e0 vita col \"Decameron\".\nFiammetta.\nA questo punto il poeta, divenuto un autodidatta colto ed entusiasta, crea il proprio mito letterario, secondo i dettami della tradizione stilnovistica: \"Fiammetta\", forse tale Maria d'Aquino, figlia illegittima di Roberto D'Angi\u00f2. Il periodo napoletano si conclude improvvisamente nel 1340, quando il padre lo richiama a Firenze per un forte problema economico dovuto al fallimento di alcune banche nelle quali aveva fatto importanti investimenti.\nL'inizio del secondo periodo fiorentino (1340-1350).\nIl ritorno malinconico a Firenze.\nL'orizzonte di Boccaccio, col ritorno a Firenze agli inizi degli anni quaranta, cambia totalmente dal punto di vista economico e sociale; insofferente verso la vita troppo ristretta e provinciale di Firenze, cercher\u00e0 per tutta la vita di ritornare nell'amata Napoli, iniziando gi\u00e0 nel 1341 con la stesura dell\"'Epistola V\" indirizzata al vecchio amico Niccol\u00f2 Acciaioli, ormai divenuto connestabile del Regno di Napoli. Nonostante quest'insofferenza emotiva per l'abbandono della citt\u00e0 partenopea, Boccaccio seppe nel contempo percepire quell'affettivit\u00e0 \"materna\" nei confronti della sua citt\u00e0 natale, tipica della cultura medievale, cercando di accattivarsi l'animo dei suoi concittadini attraverso la realizzazione della \"Commedia delle Ninfe fiorentine\" e del \"Ninfale fiesolano\". Nonostante i successi letterari, la situazione economica di Boccaccio non diede segni di miglioramento, costringendo il giovane letterato ad allontanarsi da Firenze nel tentativo di ottenere una posizione in qualche corte emiliana.\nL'intermezzo ravennate (1345-1346) e forlivese (1347-1348).\nTra il 1345 e il 1346 Boccaccio risiedette a Ravenna alla corte di Ostasio da Polenta, presso il quale tent\u00f2 di ottenere qualche incarico remunerativo e dove port\u00f2 a compimento la volgarizzazione della terza e della quarta decade dell\"'Ab Urbe Condita\" di Tito Livio, dedicando l'impresa letteraria al signore ravennate.\nFallito questo proposito, nel 1347 Boccaccio si trasfer\u00ec a Forl\u00ec alla corte di Francesco II Ordelaffi detto il Grande. Qui frequent\u00f2 i poeti Nereo Morandi e Checco Miletto de Rossi, col quale mantenne poi amichevole corrispondenza sia in latino sia in volgare. Tra i testi di questo periodo si deve citare l'egloga \"Faunus\", in cui Boccaccio rievoca il passaggio a Forl\u00ec di Luigi I d'Ungheria (\"Titiro\", nell'egloga) diretto verso Napoli, a cui si unisce Francesco Ordelaffi (\"Fauno\"). Il componimento viene poi incluso dal Boccaccio nella raccolta \"Buccolicum Carmen\" (1349-1367).\nLa peste nera e la stesura del \"Decameron\".\nNonostante questi soggiorni Boccaccio non riusc\u00ec a ottenere i posti desiderati, tanto che tra la fine del 1347 e il 1348 fu costretto a ritornare a Firenze. Il ritorno del Certaldese coincise con la terribile \"peste nera\" che contagi\u00f2 la stragrande maggioranza della popolazione, causando la morte di molti suoi amici e parenti, tra cui il padre e la matrigna. Fu durante la terribile pestilenza che Boccaccio elabor\u00f2 l'opera che sar\u00e0 la base narrativa della novellistica occidentale, cio\u00e8 il \"Decameron\", che complet\u00f2 probabilmente nel 1351.\nBoccaccio e Petrarca.\nIl 1300 e l'ammirazione per Petrarca.\nBoccaccio sent\u00ec parlare di Petrarca gi\u00e0 durante il soggiorno napoletano: grazie a padre Dionigi da Borgo Sansepolcro (arrivato a Napoli nel 1338) e, forse, a Cino da Pistoia, Boccaccio ebbe notizia di questo giovane prodigioso residente ad Avignone. Ritornato a Firenze, la conoscenza con Sennuccio del Bene e altri vari ammiratori fiorentini (i protoumanisti Lapo da Castiglionchio, Francesco Nelli, Bruno Casini, Zanobi da Strada e Mainardo Accursio) contribu\u00ec nell'animo del Certaldese a rinsaldare quella che inizialmente era una curiosa attenzione, fino a farla diventare una passione viscerale nei confronti di quest'uomo che, pudico, austero e grande poeta, avrebbe potuto risollevare il Boccaccio dallo stato di decadenza morale in cui versava.\nIn questo decennio Boccaccio realizz\u00f2 alcune composizioni celebrative di Petrarca: la \"Mavortis Milex\" del 1339, elogio nei confronti della persona di Petrarca, capace di salvarlo dalla sua degradazione morale; il \"Notamentum\", scritto dopo il 1341 col fine di celebrare Petrarca come il primo poeta laureato a Roma dopo Stazio, come Virgilio redivivo, come filosofo morale alla pari di Cicerone e di Seneca; e infine la \"De vita et moribus domini Francisci Petracchi\", scritta prima del 1350 e ricalcante l'esaltazione del \"Notamentum\", un vero e proprio tentativo di \u00abcanonizzazione\u00bb dell'Aretino. Grazie alla frequentazione degli amici fiorentini del Petrarca, Boccaccio pot\u00e9 raccogliere nella sua \u201cantologia petrarchesca\u201d i carmi che quest'ultimo scambiava con i suoi discepoli, cercando cos\u00ec di appropriarsi della cultura che tanto ammirava.\nL'incontro con Petrarca nel 1350.\nL'incontro di persona con il grande poeta laureato avvenne quando egli, in occasione del Giubileo del 1350, si accinse a lasciare Valchiusa, dove si era rifugiato a causa della grande peste, per andare a Roma. Lungo il tragitto Petrarca, d'accordo con il circolo degli amici fiorentini, decise di fermarsi per tre giorni a Firenze a leggere e spiegare le sue opere. Fu un momento di straordinaria intensit\u00e0: Lapo da Castiglionchio don\u00f2 a Petrarca la \"Institutio oratoria\" di Quintiliano, mentre Petrarca in seguito invier\u00e0 loro la \"Pro Archia\", scoperta anni prima nella biblioteca capitolare di Liegi.\nLa conversione all'umanesimo (1350-1355).\nDal 1350 in avanti nasce un rapporto profondo tra Boccaccio e Petrarca, che si concretizzer\u00e0 negli incontri degli anni successivi, durante i quali avvenne gradualmente, secondo un termine coniato dal filologo spagnolo Francisco Rico, la \"conversione\" del Boccaccio al nascente umanesimo. Fin dalla sua prima giovinezza a Napoli, Boccaccio era entrato in contatto con ricche biblioteche, tra le quali spiccava sicuramente quella del monastero di Montecassino, ove erano custoditi numerosissimi codici di autori pressoch\u00e9 sconosciuti nel resto dell'Europa occidentale: tra questi, Apuleio, Ovidio, Marziale e Varrone. Prima dell'incontro con Petrarca Boccaccio continuava a vedere i classici nell'ottica della salvezza cristiana, deformati rispetto al loro messaggio originario ed estraniati dal contesto in cui furono composti. I vari incontri con il poeta laureato, mantenuti costanti attraverso una fitta corrispondenza epistolare e l'assidua frequentazione degli altri protoumanisti, permisero a Boccaccio di sorpassare la mentalit\u00e0 medievale e di abbracciare il nascente umanesimo.\nNel giro di un quinquennio Boccaccio pot\u00e9 avvicinarsi alla mentalit\u00e0 di colui che diverr\u00e0 il suo \"praeceptor\", constatando l'indifferenza che questi nutriva per Dante e l'ostentato spirito cosmopolita che spinse il poeta aretino a rifiutare l'invito del Comune di Firenze di assumere il ruolo di docente nel neonato \"Studium\" e ad accettare invece, nel 1353, l'invito di Giovanni II Visconti, acerrimo nemico dei fiorentini. Superata la crisi dei rapporti per il voltafaccia di Petrarca, Boccaccio riprese le fila delle relazioni culturali tra lui e il circolo degli amici fiorentini, arrivando alla maturazione della mentalit\u00e0 umanista quando nel 1355, don\u00f2 all'amico due preziosissimi codici: uno delle \"Enarrationes in Psalmos\" di sant'Agostino, cui segu\u00ec poco dopo quello contenente il \"De Lingua Latina\" dell'erudito romano Varrone e l'intera \"Pro Cluentio\" di Cicerone.\nGli anni dell'impegno (1350-1365).\nTra incarichi pubblici e problemi privati.\nMentre Boccaccio consolidava l'amicizia con Petrarca, il primo cominci\u00f2 a essere impiegato per varie ambasciate diplomatiche dalla Signoria, ben conscia delle qualit\u00e0 retoriche del Certaldese. Gi\u00e0 tra l'agosto e il settembre del 1350, per esempio, Boccaccio fu inviato a Ravenna per portare a Suor Beatrice, la figlia di Dante, 10 fiorini d'oro a nome dei capitani della compagnia di Orsanmichele, durante la quale ambasceria avr\u00e0 probabilmente raccolto informazioni riguardanti l'amato poeta e avr\u00e0 fatto la conoscenza dell'amico del Petrarca, il retore Donato Albanzani.\nNel 1351, la Signoria incaric\u00f2 sempre Boccaccio di una triplice missione: convincere Petrarca, che nel frattempo si trovava a Padova, a stabilirsi a Firenze per insegnare nel neonato \"Studium\" (i colloqui tra i due si svolsero a marzo); stipulare con Ludovico di Baviera, marchese del Brandeburgo, un'alleanza contro le mire espansionistiche di Giovanni Visconti (dicembre 1351-gennaio 1352); e infine, dopo essere stato nominato uno dei Camerlenghi della Repubblica, quella di convincere Giovanna I di Napoli a lasciare Prato sotto la giurisdizione fiorentina.\nNonostante il fallimento delle trattative con Petrarca, la Signoria rinnov\u00f2 al Boccaccio la propria fiducia, inviandolo ad Avignone presso Innocenzo VI (maggio-giugno 1354) e, nel 1359, a Milano presso il nuovo signore Bernab\u00f2 Visconti, citt\u00e0 in cui Boccaccio si ferm\u00f2 per visitare Petrarca, la cui casa si trovava vicino a Sant'Ambrogio. Questo decennio di intensa attivit\u00e0 politica fu contrassegnato, per\u00f2, anche da alcune dolorose vicende personali: nel 1355 mor\u00ec la figlioletta naturale Violante (Boccaccio, in una data imprecisata, venne ordinato prete, come \u00e8 testimoniato in un beneficio del 1360); sempre nel medesimo anno, lo scrittore prov\u00f2 amarezza e rancore nel non essere stato aiutato dall'influente amico Niccol\u00f2 Acciaiuoli nell'ottenere un posto alla corte di Giovanna di Napoli. Il 1355 vide per\u00f2 anche un piccolo successo finanziario da parte del Certaldese, in quanto alcuni commerci da lui intrapresi con la citt\u00e0 di Alghero gli fruttarono quelle risorse delle quali dimostrer\u00e0 di poter disporre negli anni successivi, caratterizzati da varie difficolt\u00e0 economiche.\nLa momentanea caduta in disgrazia.\nL'anno 1360 segn\u00f2 una svolta nella vita sociale del Boccaccio. In quell'anno, infatti, durante le elezioni dei priori della Signoria fu scoperta una congiura alla quale parteciparono persone vicine allo stesso Boccaccio. Bench\u00e9 fosse estraneo al tentato colpo di Stato, Boccaccio fu malvisto da parte delle autorit\u00e0 politiche fiorentine, tanto che fino al 1365 non partecip\u00f2 a missioni diplomatiche o a incarichi politici. \nBoccaccio umanista e Leonzio Pilato.\nNel corso degli anni cinquanta, mentre avanzava nella conoscenza della nuova metodologia umanistica, Boccaccio si accinse a scrivere cinque opere in lingua latina, frutto del continuo studio sui codici dei classici. Tre di queste hanno un carattere erudito (la \"Genealogia deorum gentilium\", il \"De Canaria et insulis reliquis ultra Hispaniam in Oceano noviter repertis\" e il \"De montibus\"), mentre le restanti (il \"De Casibus\" e il \"De mulieribus claris\") hanno un sapore divulgativo. Uno dei pi\u00f9 grandi meriti del Boccaccio per la diffusione della cultura umanistica fu l'interesse dimostrato nei confronti del monaco calabrese Leonzio Pilato, erudito conoscitore del greco di cui Petrarca parl\u00f2 all'amico fiorentino. Ottenuto da parte della Signoria fiorentina che Pilato venisse accolto nello \"Studium\" come insegnante di greco, Boccaccio ospit\u00f2 a sue spese il monaco tra l'agosto 1360 e l'autunno 1362. La convivenza non dovette essere molto semplice a causa del pessimo carattere del Pilato, ma al contempo si rivel\u00f2 proficua per l'apprendimento del greco da parte del Certaldese. A Firenze Pilato tradusse i primi cinque libri dell\"Iliade\" e l\"'Odissea\" (oltre a commentare Aristotele ed Euripide) e realizz\u00f2 due codici di entrambe le opere, che Boccaccio invi\u00f2 al Petrarca (1365).\nIl periodo fiorentino-certaldese (1363-1375).\nIl periodo che va dal 1363 all'anno della morte (1375) viene denominato \u00abperiodo fiorentino-certaldese\u00bb: infatti, l'autore del \"Decameron\" comincer\u00e0 sempre pi\u00f9 a risiedere a Certaldo, nonostante i maggiorenti fiorentini avessero deciso di reintegrarlo nei pubblici uffici, inviandolo come in passato in missioni diplomatiche.\nA partire dal 1363, infatti, Boccaccio risiedette per pi\u00f9 di dieci mesi nella cittadina toscana, dalla quale sempre pi\u00f9 raramente si mosse anche a causa della salute declinante (negli ultimi anni fu afflitto dalla gotta, dalla scabbia e dall'idropisia). Gli unici viaggi che avrebbe compiuto sarebbero stati per rivedere il Petrarca, alcune missioni diplomatiche per conto di Firenze, oppure per ritentare la fortuna presso l'amata Napoli. Oltre alla decadenza fisica, si aggiunse anche uno stato di abbattimento psicologico: nel 1362 il monaco certosino (e poi beato) Pietro Petroni rimprover\u00f2 lui e Petrarca di dedicarsi ai piaceri mondani quali la letteratura, critica che tocc\u00f2 nel profondo l'animo di Boccaccio, tanto che questi pens\u00f2 addirittura di bruciare i propri libri e rinunziare agli studi, vendendo al Petrarca la propria biblioteca.\nLa riabilitazione pubblica.\nNel 1365, infatti, Boccaccio venne messo a capo di una missione diplomatica presso la corte papale di Avignone. In quella citt\u00e0 il Certaldese doveva ribadire la lealt\u00e0 dei fiorentini al papa Urbano V contro le ingerenze dell'imperatore Carlo IV di Lussemburgo. Nel 1367 Boccaccio and\u00f2 a Roma per congratularsi del ritorno del papa nella sua sede diocesana.\nIl circolo di Santo Spirito e l'autorit\u00e0 di Boccaccio.\nGli anni successivi videro sempre pi\u00f9 un rallentamento dei viaggi del Boccaccio: nel 1368 incontr\u00f2 per l'ultima volta l'amico Petrarca, ormai stabile ad Arqu\u00e0; tra il 1370 e il 1371 fu a Napoli, citt\u00e0 in cui decise sorprendentemente di non fermarsi pi\u00f9 a risiedere per l'et\u00e0 avanzata e la salute sempre pi\u00f9 malandata. Lo scopo principale del Certaldese, negli ultimi anni di vita, fu quello di portare a termine le sue opere latine e rafforzare il primato della cultura umanistica in Firenze. Fu proprio in questi anni che Boccaccio, gi\u00e0 ammirato dall\"'\u00e9lite\" culturale italiana, pot\u00e9 crearsi una cerchia di fedelissimi a Firenze presso il convento agostiniano di Santo Spirito. Tra questi si ricordano fra Martino da Signa, Benvenuto da Imola e, soprattutto, il notaio e futuro cancelliere della Repubblica Coluccio Salutati.\nGli ultimi anni.\nA fianco della produzione umanistica, Boccaccio continu\u00f2 a coltivare il suo amore per la poesia volgare, specie per Dante. Prepar\u00f2 un'edizione manoscritta della \"Divina Commedia\", correggendone criticamente il testo, e scrisse il \"Trattatello in laude di Dante\", realizzato in pi\u00f9 redazioni tra il 1357 e il 1362, fondamentale per la biografia dantesca. Nel 1370, inoltre, trascrisse un codice del \"Decameron\", il celeberrimo \"Hamilton 90\" scoperto da Vittore Branca. Nonostante le malattie si facessero sempre pi\u00f9 gravi, Boccaccio accett\u00f2 un ultimo incarico dal Comune di Firenze, iniziando una lettura pubblica della \"Commedia\" dantesca nella Badia Fiorentina, interrotta al canto XVII dell'Inferno a causa del tracollo fisico.\nLa morte e la sepoltura.\nGli ultimi mesi passarono tra le sofferenze fisiche e il dolore per la perdita dell'amico Petrarca, morto tra il 18 e il 19 luglio del 1374. A testimonianza di questo dolore abbiamo l\"'Epistola XXIV\" indirizzata al genero dello scomparso Francescuolo da Brossano, in cui il poeta rinnova l'amicizia con il poeta laureato, sentimento che si protrarr\u00e0 oltre alla morte. Infine, il 21 dicembre 1375 Boccaccio spir\u00f2 nella sua casa di Certaldo. Pianto sinceramente dai suoi contemporanei o discepoli (Franco Sacchetti, Coluccio Salutati) e dai suoi amici (Donato degli Albanzani, Francescuolo da Brossano, genero di Petrarca), Boccaccio fu sepolto con tutti gli onori nella chiesa dei Santi Iacopo e Filippo. Sulla sua tomba volle che venisse ricordata la sua passione dominante per la poesia, con la seguente iscrizione funebre:\nOpere.\nNella produzione del Boccaccio si possono distinguere le opere della giovinezza, della maturit\u00e0 e della vecchiaia. La sua opera pi\u00f9 importante e conosciuta \u00e8 il \"Decameron\".\nOpere del periodo napoletano.\nTra le sue prime opere del periodo napoletano vengono ricordate: \"Caccia di Diana\" (1334 circa), \"Filostrato\" (1335), il \"Filocolo\" (1336-38), \"Teseida\" (1339-41).\n\"La Caccia di Diana\" (1333\u20131334).\nLa \"Caccia di Diana\" \u00e8 un poemetto di 18 canti in terzine dantesche che celebra in chiave mitologica alcune gentildonne napoletane. Le ninfe, seguaci della casta Diana, si ribellano alla dea e offrono le loro prede di caccia a Venere, che trasforma gli animali in bellissimi uomini. Tra questi vi \u00e8 anche il giovane Boccaccio che, grazie all'amore, diviene un uomo pieno di virt\u00f9: il poemetto propone, dunque, la concezione cortese e stilnovistica dell'amore che ingentilisce e nobilita l'essere umano.\nIl \"Filostrato\" (1335).\nIl \"Filostrato\" (che alla lettera dovrebbe significare nel greco approssimativo del Boccaccio \u00abvinto d'amore\u00bb) \u00e8 un poemetto scritto in ottave che narra la tragica storia di Troilo, figlio del re di Troia Priamo, che si era innamorato della principessa greca Criseide. La donna, in seguito a uno scambio di prigionieri, torna al campo greco, e dimentica Troilo. Quando Criseide in seguito s'innamora di Diomede, Troilo si dispera e va incontro alla morte per mano di Achille. Nell'opera l'autore si confronta in maniera diretta con la precedente tradizione dei \u00abcantari\u00bb, fissando i parametri per un nuovo tipo di ottava essenziale per tutta la letteratura italiana fino al Seicento. Il linguaggio adottato \u00e8 difficile, altolocato, spedito, a differenza di quello presente nel \"Filocolo\", in cui \u00e8 molto sovrabbondante.\nIl \"Filocolo\" (1336-1339).\nIl \"Filocolo\" (secondo un'etimologia approssimativa \u00abfatica d'amore\u00bb) \u00e8 un romanzo in prosa: rappresenta una svolta rispetto ai romanzi delle origini scritti in versi. La storia ha come protagonisti Florio, figlio di un re saraceno, e Biancifiore (o Biancofiore), una schiava cristiana abbandonata da bambina. I due fanciulli crescono assieme e da grandi, in seguito alla lettura del libro di Ovidio \"Ars Amandi\" s'innamorano, come era successo per Paolo e Francesca dopo avere letto \"Ginevra e Lancillotto\". Tuttavia il padre di Florio decide di separarli vendendo Biancifiore a dei mercanti. Florio decide quindi di andarla a cercare e dopo mille peripezie (da qui il titolo \"Filocolo\") la rincontra. Infine, il giovane si converte al cristianesimo e sposa la fanciulla.\n\"Teseida delle nozze d'Emilia\" (1339-1340).\nIl \"Teseida\" \u00e8 un poema epico in ottave in cui si rievocano le gesta di Teseo che combatte contro Tebe e le Amazzoni. L'opera costituisce il primo caso in assoluto nella storia letteraria in lingua italiana di poema epico in volgare e gi\u00e0 si manifesta la tendenza di Boccaccio a isolare nuclei narrativi sentimentali, cosicch\u00e9 il vero centro della narrazione finisce per essere l'amore dei prigionieri tebani Arcita e Palemone, molto amici, per Emilia, regina delle Amazzoni e cognata di Teseo; il duello fra i due innamorati si conclude con la morte di Arcita e le nozze tra Palemone ed Emilia.\nOpere del periodo fiorentino.\nTra le opere scritte durante la sua permanenza nella borghese Firenze emergono \"La Comedia delle Ninfe fiorentine\" (o \"Ninfale d'Ameto\") del 1341-1342, \"L'Amorosa visione\" (1342-1343), la \"Elegia di Madonna Fiammetta\" (1343-1344) e il \"Ninfale fiesolano\" (1344-1346). Le opere della giovinezza riguardano il periodo compreso tra il 1333 e il 1346.\n\"Comedia delle ninfe fiorentine\" (1341-1342).\nLa \"Comedia delle ninfe fiorentine\" (o \"Ninfale d'Ameto\") \u00e8 una narrazione in prosa, inframmezzata da componimenti in terzine cantati da vari personaggi. Narra la storia di Ameto, un rozzo pastore che un giorno incontra delle ninfe devote a Venere e si innamora di una di esse, Lia. Nel giorno della festa di Venere le ninfe si raccolgono intorno al pastore e gli raccontano le loro storie d'amore. Alla fine Ameto \u00e8 immerso in un bagno purificatore e comprende cos\u00ec il significato allegorico della sua esperienza: infatti le ninfe rappresentano la virt\u00f9 e l'incontro con esse lo trasformarono da essere rozzo e animalesco in uomo.\n\"Amorosa visione\" (1341-1343).\nL\"Amorosa visione\" \u00e8 un poema in terzine suddiviso in cinquanta canti. La narrazione vera e propria \u00e8 preceduta da un proemio costituito da tre sonetti che, nel loro complesso, formano un immenso acrostico, nel senso che essi sono composti da parole le cui lettere (vocali e consonanti) corrispondono ordinatamente e progressivamente alle rispettive lettere iniziali di ciascuna terzina del poema. La vicenda descrive l'esperienza onirica di Boccaccio che, sotto la guida di una donna gentile perviene a un castello, sulle cui mura sono rappresentate scene allegoriche che vedono protagonisti illustri personaggi del passato. Pi\u00f9 in dettaglio in una stanza sono rappresentati i trionfi di Sapienza, Gloria, Amore e Ricchezza, nell'altra quello della Fortuna, grazie ai cui \"exempla\" spera di portare Boccaccio alla purezza dell'anima. Se l'influenza dantesca \u00e8 notevole (sia per la tematica del viaggio sia della visione), Boccaccio per\u00f2 si dimostra restio nel giungere alla redenzione: preferisce concludere la vicenda rinnegando l'esperienza formativa e rifugiandosi con Fiammetta nel bosco da cui era iniziata la vicenda, anche se poi il desiderio amoroso verso di lei non si compir\u00e0 per l'improvvisa sparizione dell'amata.\n\"Elegia di Madonna Fiammetta\" (1343-1344).\nL\"Elegia di Madonna Fiammetta\" \u00e8 un romanzo in prosa suddiviso in nove capitoli che racconta di una dama napoletana abbandonata e dimenticata dal giovane fiorentino Panfilo. La lontananza di Panfilo le crea grande tormento, accresciuto dal fatto che Fiammetta \u00e8 sposata e deve nascondere al marito il motivo della sua infelicit\u00e0. L'opera ha la forma di una lunga lettera rivolta alle donne innamorate; la lunga confessione della protagonista consente una minuziosa introspezione psicologica. La vicenda \u00e8 narrata dal punto di vista della donna, un elemento nettamente innovativo rispetto a una tradizione letteraria nella quale la donna era stata oggetto e non soggetto amoroso: essa non viene pi\u00f9 a essere ombra e proiezione della passione dell'uomo, ma attrice della vicenda amorosa; vi \u00e8, quindi, il passaggio della figura femminile da un ruolo passivo a un ruolo attivo.\n\"Ninfale fiesolano\" (1344 -1346).\nIl \"Ninfale fiesolano\" \u00e8 un poemetto eziologico in ottave che racconta le origini di Fiesole e Firenze: l'opera \u00e8 un cordiale omaggio alla citt\u00e0 di Firenze, di cui il Boccaccio cercava di attirarsi i favori. Il giovane pastore Africo, che vive sulle colline di Fiesole coi genitori, sorpresa nei boschi un'adunata di ninfe di Diana, s'innamora di Mensola, che, con le altre ninfe della dea, \u00e8 obbligata alla castit\u00e0. Dopo una vicenda d'amore tormentata, dovuta all'impossibilit\u00e0 dell'amore tra una dea ancella di Venere e un mortale, Africo si suicida e il suo sangue cade nel torrente. La ninfa per\u00f2 \u00e8 incinta e, nonostante si sia nascosta in una grotta, aiutata dalle ninfe pi\u00f9 anziane, viene un giorno scoperta da Diana, che la trasforma nell'acqua del torrente, che da quel giorno in poi assumer\u00e0 il suo nome. Il bambino viene invece affidato a un'altra ninfa, che lo consegner\u00e0 alla madre del povero pastore.\nIl \"Decameron\" (1348-1353).\nTitolo e struttura.\nIl capolavoro di Boccaccio \u00e8 il \"Decameron\", il cui sottotitolo \u00e8 \"Il principe Galeotto\" (a indicare la funzione che il libro avr\u00e0 di intermediario tra amanti) e il cui titolo fu ricalcato dal trattato \"Exameron\" di sant'Ambrogio. Il libro narra di un gruppo di giovani (sette ragazze e tre ragazzi) che, durante l'epidemia di peste del 1348, incontratisi nella chiesa di Santa Maria Novella, decidono di rifugiarsi sulle colline presso Firenze. Per due settimane l'\u00abonesta brigata\u00bb s'intrattiene serenamente con passatempi vari, in particolare raccontando a turno le novelle, raccolte in una cornice narrativa dove si intercavallano pi\u00f9 piani narrativi: ci\u00f2 permette al Boccaccio di intervenire criticamente su varie tematiche connesse ad alcune novelle che gi\u00e0 circolavano liberamente.\nLa \"Brigata\".\nI nomi dei dieci giovani protagonisti sono Fiammetta, Filomena, Emilia, Elissa, Lauretta, Neifile, Pampinea, Dioneo, Filostrato e Panfilo. Ogni giornata ha un \"re\" o una \"regina\" che stabilisce il tema delle novelle; due giornate per\u00f2, la prima e la nona, sono a tema libero. L'ordine col quale vengono decantate le novelle durante l'arco della giornata da ciascun giovane \u00e8 prettamente casuale, con l'eccezione di Dioneo (il cui nome deriva da Dione, madre della dea Venere), che solitamente narra per ultimo e non necessariamente sul tema scelto dal re o dalla regina della giornata, risultando cos\u00ec essere una delle eccezioni che Boccaccio inserisce nel suo progetto cos\u00ec preciso e ordinato. L'opera presenta invece una grande variet\u00e0 di temi, di ambienti, di personaggi e di toni; si possono individuare come centrali i temi della fortuna, dell'ingegno, della cortesia e dell'amore.\nTematiche.\nIl \"Decameron\" \u00e8, secondo le parole del padre della storiografia letteraria italiana Francesco De Sanctis, \u00abla terrestre Commedia\u00bb: in essa Boccaccio dimostra di aver saputo magistralmente affrescare l'intero codice etico dell'essere umano, costretto ad affrontare situazioni in cui si richiede l'ingegno per superare le difficolt\u00e0 poste dalla Fortuna. In Boccaccio, ormai, \u00e8 completamente svincolata da forze sovrannaturali (come nel caso di Dante, che riflette sulla Fortuna nel VII canto dell\"Inferno\"), lasciandola gestire e affrontare dal protagonista. La narrazione di tematiche erotiche o sacrileghe (come per esempio quelle relative alla novella di Ferondo in Purgatorio, o di Masetto da Lamporecchio) non \u00e8 giudicata moralmente dall'autore, che invece guarda con sguardo neutrale quanto possa essere ricca e variegata l'umanit\u00e0. Giudizio ancor pi\u00f9 comprensibile alla luce dei valori \"laici\" portati nella narrativa da un esponente della classe mercantile e borghese del Trecento, per di pi\u00f9 figlio naturale di uno di quei mercanti che popolano questa commedia umana.\nOpere della vecchiaia.\nNell'ultimo ventennio della sua vita Boccaccio si dedic\u00f2 sia alla stesura di opere impregnate della nuova temperie umanistica sia a quelle in lingua volgare, continuando pertanto quel filone che si protraeva fin dagli anni napoletani. Nel primo caso Boccaccio si dedic\u00f2 alla stesura di opere enciclopediche (la \"Genealogia deorum gentilium\" e il \"De montibus\") sulla scia dell'amico e maestro Petrarca, affiancandola anche a quelle dal sapore pi\u00f9 narrativo quali il \"De mulieribus claris\" e il \"De casibus virorum illustrium\", impregnate comunque di un sapore moralisticheggiante per il fine etico di cui esse sono portavoce. Tornando sul filone della letteratura in lingua volgare, dell'ultimo Boccaccio si ricorda principalmente \"Il Corbaccio\" (o \"Laberinto d'amore\"), opera dal titolo oscuro, datato dopo il 1365 e nettamente in controtendenza rispetto alla considerazione positiva che le donne ebbero nell'economia letteraria boccacciana.\nLa narrazione \u00e8 incentrata sull'invettiva contro le donne: il poeta, illuso e rifiutato da una vedova, sogna di giungere in una selva (che richiama il modello dantesco) nella quale gli uomini che sono stati troppo deboli per resistere alle donne vengono trasformati in bestie orribili. Qui incontra il defunto marito della donna che gli ha spezzato il cuore, il quale, dopo avergli elencato ogni sorta di difetto femminile, lo spinge ad allontanare ogni suo pensiero da esse lasciando pi\u00f9 ampio spazio ai suoi studi, che invece innalzano lo spirito. Da segnalare, infine, le \"Esposizioni sopra la Comedia\", frutto dei commenti esegetici tenuti in Santo Stefano in Badia poco prima della morte.\nConsiderazioni culturali.\nTra Dante e Petrarca.\nTra Medioevo e umanesimo.\nLa figura di Boccaccio, sia umana sia letteraria, rappresenta un ponte tra il Medioevo e l'et\u00e0 moderna. Attratto, da un lato, verso il mondo medievale per il suo attaccamento alla citt\u00e0 natale e ai valori dell'et\u00e0 di mezzo, dall'altro il suo ottimismo e la sua fiducia nelle potenzialit\u00e0 dell'essere umano lo portano gi\u00e0 a essere un protoumanista quale il suo maestro Petrarca. Al contrario di quest'ultimo, infatti, Boccaccio si rivel\u00f2 sempre attaccato alla citt\u00e0 natale Firenze, rivelando un'affinit\u00e0 straordinaria con l'atteggiamento dantesco. Comunque, se Dante si considerava come figlio dell'amata Firenze, tanto da non riuscire a lenire il dolore col passare degli anni, Boccaccio sent\u00ec la lontananza anche di Napoli, la citt\u00e0 della giovinezza, rivelando quindi una maggiore apertura culturale e sociale rispetto all'Alighieri.\nUna sensibilit\u00e0 moderna e medievale al contempo.\nBoccaccio dimostr\u00f2 una sensibilit\u00e0 moderna nell'affrontare le vicende umane, legate alla volubile fortuna, dandole un'ottica decisamente pi\u00f9 \"laica\" rispetto a Dante: da qui, Francesco De Sanctis giunse a definire Boccaccio come il primo scrittore distaccato dalla mentalit\u00e0 medievale. Al contrario il maggiore studioso di Boccaccio del XX secolo, Vittore Branca, nel suo libro \"Boccaccio medievale\", tese a rimarcare la mentalit\u00e0 medievale del Certaldese, su cui si basano i valori, le immagini e le scene delle novelle. Uno dei massimi filologi italiani del XX secolo, Gianfranco Contini, espresse il medesimo giudizio e chios\u00f2 dicendo che \u00aboggi il Boccaccio appare per un verso di cultura medievale e retrospettiva, per un altro buon deuteragonista italiano di quel movimento aristocratico che fu l'Umanesimo\u00bb.\nLo \"sperimentalismo boccacciano\".\nGi\u00e0 fin dal periodo napoletano Boccaccio dimostra un'incredibile versatilit\u00e0 nel campo delle lettere, sapendo con maestria adoperare il materiale letterario con cui entra in contatto, rielaborandolo e producendo nuovi lavori originali. Nel clima cosmopolita napoletano, ove l'etica cavalleresca francese importata dagli Angi\u00f2, le influenze arabo-bizantine, l'erudizione di corte e la presenza di cultori della memoria dantesca si incontrano fra i vicoli della citt\u00e0 partenopea, Boccaccio d\u00e0 adito a uno sperimentalismo in cui tutti questi elementi si incrociano. Prendendo, per esempio, il \"Filocolo\", primo romanzo in volgare italiano, si pu\u00f2 notare che:\nLa narrativa moderna.\nCon la narrativa promossa dal Boccaccio, la prosa letteraria italiana raggiunge un livello elevatissimo. Grazie alla volgarizzazione di Tito Livio Boccaccio adotta infatti un periodare delle frasi pi\u00f9 sciolto, meno paratattico e incentrato invece sulla concatenazione gerarchica dei periodi, tipica dell'opera liviana. Tale stile fluido e scorrevole, intriso di un linguaggio proprio della dimensione quotidiana (resa ancor pi\u00f9 marcata dalla presenza di dialettismi e da contesti dominati da doppi sensi), si contrappone decisivamente al resto della produzione letteraria in prosa, caratterizzata da un periodare paratattico e asciutto.\nL'umanesimo di Boccaccio.\nIl valore del greco.\nBoccaccio, in certe occasioni, si dimostr\u00f2 pi\u00f9 volte in disaccordo con Petrarca man mano che il Certaldese si impadroniva dei principi della lezione umanistica. A parte la crisi del 1354, dovuta al trasferimento di Petrarca nella nemica Milano, tra Boccaccio e il poeta aretino ci fu uno scontro sul valore che il greco antico poteva apportare alla cultura occidentale: se per Petrarca tutta l'eredit\u00e0 della cultura greca fu assorbita da quella latina, Boccaccio (che fu a stretto contatto col lavoro di traduzione di Leonzio Pilato) invece ritenne che i Latini non avessero assorbito tutte le nozioni della civilt\u00e0 ellenica. Come gli antichi Romani imitarono e ripresero la letteratura greca, cos\u00ec anche gli umanisti dovevano riprenderne il pensiero. La lungimiranza culturale di Boccaccio, la cui proposta culturale trov\u00f2 conferma gi\u00e0 sotto la generazione d'umanisti successiva, fu in questo modo sintetizzata dal filologo bizantino Agostino Pertusi:\nL'erudizione \"didattica\" e l'umilt\u00e0 del Boccaccio.\nAl contrario del maestro Petrarca, Boccaccio cerc\u00f2 sempre di fornire un'utilit\u00e0 pratica alle sue opere umanistiche di carattere erudito. Sia nella \"Genealogia\" sia nel \"De montibus\", infatti, Boccaccio ebbe come scopo quello di fornire dei prontuari enciclopedici volti a conservare il patrimonio della cultura classica e a trasmetterlo alla posterit\u00e0. Nel caso del \"Proemio\" dei libri della \"Genealogia\", rivolgendosi al destinatario dell'opera, Ugo IV di Lusignano, Boccaccio espresse tale proposito con grande umilt\u00e0, dopo aver ricordato la sua inadeguatezza nell'adempiere questo compito, ricordando il valore intellettuale di Petrarca:\nLo stesso proposito \u00e8 proprio del prontuario geografico \"De montibus\", ove sottolinea i possibili punti di \"debolezza\" dovuti agli errori e alle imprecisioni causate dalla sua ignoranza, ricordando ai lettori di intervenire, qualora si dovessero accorgere di tali mancanze:\nCritica letteraria.\nItalia.\nBoccaccio ebbe un enorme successo gi\u00e0 a partire dalla sua scomparsa. Nella Firenze umanistica, che era debitrice profondamente della lezione filologica impartita dal Boccaccio ai suoi giovani allievi nel circolo di Santo Spirito, la figura del Certaldese \u00e8 ricordata con affetto e venerazione, come si pu\u00f2 notare gi\u00e0 dall'epistolario di Coluccio Salutati o dalla \"Vita\" di Giannozzo Manetti, delineando, insieme alle biografie di Dante e Petrarca scritte da Leonardo Bruni, il culto delle \u00abtre corone fiorentine\u00bb. Dopo aver goduto di grande successo anche presso l'umanesimo \"volgare\" (Lorenzo de' Medici elogi\u00f2 come grande opera il \"Decameron\") la consacrazione, per\u00f2, giunse nel 1525, allorch\u00e9 il futuro cardinale e poeta italiano Pietro Bembo, con le sue \"Prose della volgar lingua\", deline\u00f2 come modello prosaico il \"Decameron\":\nSe la fortuna della lirica petrarchesca durer\u00e0 fino al XIX secolo, dando il via al fenomeno del petrarchismo, Boccaccio invece sub\u00ec una netta condanna da parte del Concilio di Trento, per via dei contenuti \"immorali\" presenti in molte novelle, ove il Certaldese mise a nudo vizi e difetti del clero: tra il 1573 e il 1574 il filologo e religioso Vincenzio Borghini comp\u00ec una vera e propria \"emendatio\" morale del \"Decameron\", che nel contempo permise all'opera di salvarsi dalla distruzione totale. Soltanto con l'inizio dell'et\u00e0 contemporanea (e della laicizzazione della societ\u00e0), il Boccaccio del \"Decameron\" inizi\u00f2 a essere riconsiderato dalla critica, nonostante alcune timide rivisitazioni ci fossero gi\u00e0 state nel corso del XVIII secolo.\nIl giudizio favorevole di Ugo Foscolo e di Francesco De Sanctis prima, e di Vincenzo Crescini poi, diede inizio a una fiorente stagione di studi letterari che, nel corso del XX secolo, culmin\u00f2 con gli studi filologici di Vittore Branca, di Carlo Dionisotti e di Giuseppe Billanovich, tesi a dare un'immagine pi\u00f9 reale a quella \"boccaccesca\" affibbiatagli negli ultimi secoli. Contini, al contrario, si pone in contrasto con quest'ottimismo critico-letterario, rimarcando i limiti della prosa boccacciana.\nEuropa.\nIl propagamento del \"Decameron\", secondo quanto ebbe a dire Branca, \u00ab\u00e8 pi\u00f9 europeo che italiano\u00bb: la diffusione che l'opera ebbe in Francia, in Spagna, in Germania e, soprattutto, in Inghilterra, fu senza precedenti. Nel mondo anglosassone, infatti, Boccaccio fu pi\u00f9 di un semplice modello: fu l'ispiratore della pietra miliare che ispir\u00f2 il primo grande letterato e poeta inglese Geoffrey Chaucer, autore de \"I racconti di Canterbury\", che si strutturano allo stesso modo sia dal punto di vista del genere letterario sia dal punto di vista contenutistico (anche se Chaucer non raccolse pi\u00f9 di 24 racconti, invece degli sperati 100). Il successo di Boccaccio in Europa non fu legato, per\u00f2, soltanto al \"Decameron\", ma anche a quelle opere considerate come \"minori\", come il \"De casibus virorum illustrium\", il \"Filocolo\" e, presso gli eruditi, le enciclopediche latine.\nNel XVIII secolo Boccaccio si affaccia anche in Russia con la prima traduzione delle sue opere. Nikolaj \u010cerny\u0161evskij fa dire alla protagonista del suo celebre romanzo \"Che fare?\", nell'ambito di un discorso imperniato sulla natura dell'amore, che le novelle boccacciane esprimono \u00abpensieri freschi, puri, luminosi\u00bb, e che possono essere affiancate \u00abai migliori drammi shakespeariani per la profondit\u00e0 e la finezza dell'analisi psicologica\u00bb.\nIl rapporto con Dante e Petrarca.\n\"Discipulus\" e \"praeceptor\": Boccaccio e Petrarca.\nPremesse.\nIn tutta la sua vita Boccaccio vide nel Petrarca un \"praeceptor\", capace di risollevarlo dai peccati della carne tramite la letteratura classica e la spiritualit\u00e0 agostiniana, giungendolo a considerarlo come una vera e propria guida spirituale. Da parte sua l'intellettuale aretino nutriva ancora una sorta di distacco intellettuale dal suo affettuoso amico, bench\u00e9 lo considerasse l'unico a \u00abessergli compagno nella titanica impresa culturale che stava compiendo\u00bb.\nInfatti, Petrarca non permise mai a Boccaccio di accedere del tutto alla sua biblioteca personale, mentre il secondo gli procurava rari codici contenenti opere latine e le versioni dal greco curate da Leonzio Pilato. Era un rapporto ambiguo, che emerge anche dalle ultime quattro \"Seniles\", quando Petrarca, irritato dall'eccessiva preoccupazione di Boccaccio per la sua salute, decise di tradurre l'ultima novella del \"Decameron\", Griselda, in latino, per dimostrare ancora il suo vigore. Non si pu\u00f2 considerare il rapporto fra i due come un rapporto di \u201csudditanza psicologica\u201d del Boccaccio nei confronti del Petrarca, quanto invece una \u00abrivendicazione orgogliosa della parte da lui sostenuta perch\u00e9 si affermasse il progetto globale concepito dal Petrarca\u00bb.\nDifatti, bisogna ricordare che non fu soltanto Petrarca a essere \"praeceptor\" di Boccaccio, ma anche il contrario: se l'Aretino ha indubbiamente segnato una svolta nel percorso intellettuale del Certaldese, quest'ultimo ha lasciato un'impronta significativa nella produzione letteraria petrarchesca.\nTra Seneca e il greco: attriti intellettuali.\nBoccaccio, in certe occasioni, si dimostr\u00f2 pi\u00f9 volte in disaccordo con Petrarca man mano che il Certaldese si impadroniva dei principi della lezione umanistica: la questione \"greca\" e quella \"senecana\". Riguardo alla prima, Boccaccio ribadiva (al contrario del \"praeceptor\") di come fosse necessario recuperare la letteratura greca per una migliore comprensione della civilt\u00e0 occidentale.\nSulla seconda questione lEpistola XX\", scritta al giurista napoletano Pietro Piccolo da Monteforte, vicino alla cultura umanista e grande appassionato del Boccaccio, rivela la diatriba di natura filologica tra Petrarca e Boccaccio. Quest'ultimo, difatti, dimostra amarezza per essere stato contraddetto da Petrarca sulla questione se esistessero due Seneca distinti fra di loro. Nonostante le procedure filologiche adottate dal Certaldese, che aveva appreso di questa divisione da un errore di Marziale, risultassero esatte, Petrarca ritenne, sulla base dello stile praticamente uguale, che non potessero essere due autori distinti.\nConclusioni.\nConcludendo sulla base della sintesi dei due maggiori studiosi del Boccaccio, Vittore Branca e Giuseppe Billanovich, il rapporto fra i due uomini non si pu\u00f2 marcare nel semplice binomio \"preaceptor\"-\"discipulus\", quanto invece si deve osservare la \nIl culto di Dante.\nBoccaccio, durante tutta la sua vita, fu un appassionato cultore di Dante e della sua opera, che ebbe modo di conoscere fin dalla sua prima giovinezza grazie al contatto con Margherita e Filippa de' Mardoli. Perfezionatosi, poi, alla scuola di Cino da Pistoia, amico dell'Alighieri, gi\u00e0 nella \"Caccia di Diana\" la presenza delle terzine dantesche indica un precoce avvicinamento alla poetica del venerato modello, che si protrarr\u00e0 fino al senile \"Corbaccio\", ove la presenza della selva e della visione rimandano inequivocabilmente all'ambientazione infernale dell'immortale poema.\nL'avvicinamento alla mentalit\u00e0 umanistica e il culto per Petrarca, per\u00f2, non distolsero il Boccaccio dalla volont\u00e0 di diffondere a Firenze il culto per Dante e la sua opera, anche se il giudizio pi\u00f9 che ottimista si raffredd\u00f2 durante la fase umanista, dopo aver constatato la superiorit\u00e0 del Petrarca in lingua latina. Oltre ad aver copiato di suo pugno tre codici della \"Commedia\", il Certaldese scrisse anche il \"Trattatello in laude di Dante Alighieri\" (composto in due redazioni tra il 1351 e il 1366) e tenne delle \"lectiones magistrales\" sui canti dell\"Inferno\", fermatesi solo all'esegesi del XVII canto per il brusco declino fisico del Boccaccio. Spesso Boccaccio, nel suo commento dantesco, interviene sul testo di Dante, alterandolo deliberatamente o interpretandolo in base al contesto poetico-narrativo del passo analizzato.\nBoccaccio nel cinema.\nSu Giovanni Boccaccio e specialmente sul suo \"Decameron\" furono girati moltissimi film, molti dei quali di genere goliardico, parodistico e demenziale, tipico del filone italiano \"decamerotico\":"}
{"id": "2952350", "revid": "729019", "url": "https://it.wikipedia.org/wiki?curid=2952350", "title": "Fratelli Melita Editori", "text": "I Fratelli Melita Editori comunemente conosciuti con il marchio FME, sono stati i propulsori in Italia del \"remainder\" e della vendita di \"libri nuovi a met\u00e0 prezzo\". Il gruppo editoriale aveva sede alla Spezia.\nStoria.\nSul finire degli anni settanta i fratelli Gianni e Leonardo Melita intraprendono un innovativo sistema di commercio librario: i volumi invenduti e destinati al macero dalle varie case editrici saranno acquistati dai fratelli Melita per essere rimessi sul mercato a prezzi molto vantaggiosi. Nasce cos\u00ec, anche in Italia, il settore dei \"remainder\" che vedr\u00e0 in pochi anni il proliferare di librerie esclusivamente dedicate al \"fuori catalogo\".\nIn seguito la FME \u00e8 promotrice di un'altra novit\u00e0 nel settore editoriale, la pubblicazione e di conseguenza vendita di \"libri nuovi a met\u00e0 prezzo\".\nNegli anni '80 la FME acquisisce altre case editrici e si trasforma in un gruppo editoriale. L'espansione porter\u00e0 la casa editrice di La Spezia ad aprire anche una catena di 18 librerie ma improvvisamente verranno cedute nel 1994 al colosso francese Maxi Livres (liquidato nel 2006).\nNel 1995 i Fratelli Melita Editori chiudono.\nPubblicazioni correlate.\nCon il marchio FME sono stati pubblicati migliaia di volumi, alcuni esempi:"}
{"id": "2952353", "revid": "112024543", "url": "https://it.wikipedia.org/wiki?curid=2952353", "title": "BCV Volley Cup 1994", "text": "La BCV Volley Cup di pallavolo femminile 1994 si \u00e8 svolto dal 12 al 17 aprile 1994 a Montreux, in Svizzera. Al torneo hanno partecipato 8 squadre nazionali e la vittoria finale \u00e8 andata per la prima volta al Brasile.\nPodio.\nCampione.\nBrasile(Primo titolo)\nSecondo posto.\nCina\nTerzo posto.\nRussia"}
{"id": "2952359", "revid": "380453", "url": "https://it.wikipedia.org/wiki?curid=2952359", "title": "Stanford University Women's Volleyball", "text": "La Stanford University Women's Volleyball \u00e8 la squadra pallavolo femminile appartenente alla Stanford University, con sede a Stanford (California): milita nella Pac-12 Conference della NCAA Division I."}
{"id": "2952360", "revid": "57342", "url": "https://it.wikipedia.org/wiki?curid=2952360", "title": "Commissario europeo dell'Italia", "text": "Il commissario europeo dell'Italia \u00e8 un membro della Commissione europea proposto al Presidente della Commissione dal Governo dell'Italia.\nL'Italia ha avuto diritto a due commissari europei dal 1\u00ba gennaio 1958, anno dell'entrata in vigore dei Trattati di Roma, di cui era firmataria, che istituivano la Comunit\u00e0 Economica Europea, all'insediamento della prima commissione Barroso nel 2004; da allora, a seguito del quinto allargamento, ha diritto ad un solo commissario, come tutti gli altri Stati membri."}
{"id": "2952365", "revid": "1003787", "url": "https://it.wikipedia.org/wiki?curid=2952365", "title": "Matthew Lloyd", "text": "Carriera.\nPass\u00f2 professionista nel 2006 con la Southaustralia.com-AIS, per passare poi la stagione successiva alla Predictor-Lotto, attualmente Omega Pharma-Lotto.\nDopo alcune vittorie in corse a tappe minori, Herald Sun Tour, Tour de Wellington e Tour of Japan, divent\u00f2 campione nazionale in linea nel 2008.\nNel 2008 partecip\u00f2 alla prova in linea ai Giochi olimpici di Pechino terminando al 31\u00ba posto.\nIl 14 maggio 2010 ottiene il successo pi\u00f9 importante in carriera, aggiudicandosi la sesta tappa del Giro d'Italia a Marina di Carrara dopo una lunga fuga e la Classifica scalatori del Giro.\nIl 14 aprile 2011 viene improvvisamente licenziato dall'Omega Pharma Lotto.\nIl 18 novembre 2011 firma un contratto biennale con il Team Lampre-ISD, diventando il primo ciclista australiano a vestire la maglia blu-fucsia."}
{"id": "2952367", "revid": "1851848", "url": "https://it.wikipedia.org/wiki?curid=2952367", "title": "Sergio Taddei", "text": "Carriera.\nStopper, cresce tra le file del Torino, con cui esordisce in Serie A il 13 maggio 1973 in occasione della sconfitta esterna col Cagliari. Quella rimane tuttavia l'unica presenza di Taddei sia in granata sia in massima serie. A fine stagione viene infatti ceduto al Novara, con cui disputa il campionato di Serie B 1973-1974, il primo di 9 consecutivi in cadetteria, quindi passa al Verona, con cui conquista la promozione in A nella stagione 1974-1975.\nTaddei non viene tuttavia confermato dagli scaligeri e resta fra i cadetti con l', dove non riesce ad imporsi come titolare (11 presenze). Passa quindi al , sempre in B, dove resta tre stagioni fino alla retrocessione della stagione Serie B 1978-1979, per poi passare alla con cui nella stagione 1979-1980 realizza 6 reti in campionato, il suo massimo in carriera.\nNel 1980 si trasferisce al , appena retrocesso dalla Serie A, con cui disputa due campionati cadetti, il secondo dei quali concluso con la retrocessione degli abruzzesi in Serie C1.\nIn carriera ha totalizzato complessivamente una presenza in Serie A e 208 presenze e 18 reti in Serie B."}
{"id": "2952369", "revid": "1442080", "url": "https://it.wikipedia.org/wiki?curid=2952369", "title": "Queensland Open 1994 - Singolare", "text": "Conchita Mart\u00ednez era la detentrice del titolo, ma quest'anno non ha partecipato.\nIl singolare del torneo di tennis Queensland Open 1994, facente parte del WTA Tour 1994, ha avuto come vincitrice Lindsay Davenport che ha battuto in finale 6\u20131, 2\u20136, 6\u20133 Florencia Labat.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2952371", "revid": "287204", "url": "https://it.wikipedia.org/wiki?curid=2952371", "title": "Una casa in cima al mondo/Se tu non fossi qui", "text": "Una casa in cima al mondo/Se tu non fossi qui \u00e8 il 75\u00b0 singolo di Mina, pubblicato a gennaio del 1966 su vinile a 45 giri dall'etichetta Ri-Fi.\nIl disco.\nMina apre la produzione 1966 dei suoi singoli con un 45 giri che contiene due canzoni partecipanti al Festival di Sanremo di quell'anno. Scegliendo, come d'abitudine, i due brani a lei pi\u00f9 adatti e facendoli diventare suoi successi personali.\nEsiste anche in versione esclusiva per jukebox, la cui vendita \u00e8 vietata al pubblico.\nPrimo singolo in stereofonia nella discografia dell'artista.\nEntrambi i brani fanno parte dell'album \"Studio Uno 66\" e sono stati filmati per i caroselli Barilla. L'immagine in copertina \u00e8 invece tratta dal video girato per il brano \"Addio\".\nGli arrangiatori dirigono le rispettive orchestre.\nNel 1966, Mina incide le versioni in spagnolo dei due brani, intitolate rispettivamente Una casa encima del mundo e Si no estuvieras tu con i testi di Ben Molar e Antartide.\nEntrambi i pezzi sono stati inseriti nell'EP \"Una casa en la cima del mundo/Si no estuvieras tu/Adios/Ahora o jamas\" (Belter 51.645) pubblicato in Spagna e nella raccolta su CD \"Mina latina\" del 1998.\nIl singolo con i due brani in italiano \u00e8 stato ristampato per il mercato spagnolo con copertina diversa e titolo \"Mina canta Sanremo 1966\" (Belter 07-246).\nSuccesso e classifiche.\nUna casa in cima al mondo, nella primavera del 1966, riporta Mina tra le prime dieci e fino al 5\u00ba posto delle vendite settimanali; lo stesso brano cantato dall'autore Pino Donaggio non andr\u00e0 oltre la nona posizione.\nA fine anno il singolo di Mina sar\u00e0 il 49\u00b0 pi\u00f9 venduto, quello di Donaggio il 71\u00b0.\n\"Una casa in cima al mondo\".\nScritta da Pino Donaggio e proposta in gara a Sanremo dallo stesso autore e da Claudio Villa, sfiora il podio della manifestazione, ottenendo il quarto posto.\nMina la promuove per la prima volta il 5 febbraio durante il programma di variet\u00e0 televisivo \"Un'ora insieme\", in cui come ospite duetta con la conduttrice Caterina Valente. Il video di questa esibizione si trova nel DVD \"Gli anni Rai 1965-1966 Vol. 8\", inserito in un cofanetto monografico di 10 volumi pubblicato da Rai Trade e GSU nel 2008.\nMusica e testo.\nIL testo racconta il sogno di due innamorati di volare con la loro casa, la melodia contribuisce all'immagine elevandosi gradatamente di tonalit\u00e0 con piacevoli virtuosismi musicali. Lavoro compositivo di qualit\u00e0 di Donaggio in gran forma, parzialmente compromesso a Sanremo dall'interpretazione roboante e stentorea di Claudio Villa. Mina restituisce la giusta dimensione onirica al pezzo e subito ottiene migliori risultati in classifica.\n\"Se tu non fossi qui\".\nAltro brano del Festival di Sanremo 1966 presentato da Peppino Gagliardi e Pat Boone, che ha per\u00f2 meno fortuna del precedente, arrivando decimo.\nMina canta il pezzo dal vivo, inizialmente come ospite di Johnny Dorelli nella prima puntata del programma \"Johnny sera\" (28 aprile 1966), poi in una puntata di \"Aria condizionata\" (24 luglio). Anche la registrazione del brano nel programma di Dorelli \u00e8 reperibile in \"Gli anni Rai 1965-1966 Vol. 8\".\nMusica e testo.\nAltra bella melodia sottovalutata di Carlo Alberto Rossi, che sovrasta la semplice personalit\u00e0 canora di Pat Boone ma diventa intensa e suggestiva nell'ottima interpretazione di Gagliardi, che tuttavia paga il fatto di essere un cantante all'epoca ancora poco conosciuto e apprezzato.\nCome era gi\u00e0 accaduto nel 1964 con \"E se domani\" e succeder\u00e0 ancora nel 1968 con \"Che vale per me\" (altre due canzoni firmate Rossi), l'intuizione di Mina e la sua capacit\u00e0 interpretativa faranno di questo brano un successo pi\u00f9 ricordato e celebrato della versione originale."}
{"id": "2952372", "revid": "838137", "url": "https://it.wikipedia.org/wiki?curid=2952372", "title": "Queensland Open 1994 - Doppio", "text": "Il doppio del Queensland Open 1994 \u00e8 stato un torneo di tennis facente parte del WTA Tour 1994.\nConchita Mart\u00ednez e Larisa Neiland erano le detentrici del titolo, ma quest'anno non hanno partecipato.\nLaura Golarsa e Natal'ja Medvedeva hanno battuto in finale 6\u20133, 6\u20131 Jenny Byrne e Rachel McQuillan.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2952376", "revid": "125965367", "url": "https://it.wikipedia.org/wiki?curid=2952376", "title": "Uomo con la lettera", "text": "L'Uomo con la lettera \u00e8 un dipinto a olio su tavola (35x26 cm) di Hans Memling, databile al 1480 circa e conservato nella Galleria degli Uffizi a Firenze.\nStoria.\nL'opera, che \u00e8 unanimemente attribuita al Memling dalla critica, proviene dalle collezioni Corsini ed ha stringenti affinit\u00e0 col \"Ritratto di Benedetto Portinari\" (1478-1479) e col \"Ritratto del medaglista Niccol\u00f2 Spinelli\", coi quali ha in comune anche lo sfondo paesaggistico, in contrasto con i fondali a tinta unita dei ritratti di Memling pi\u00f9 antichi.\nL'opera doveva trovarsi in Italia alla fine del Quattrocento o all'inizio del secolo successivo, come testimonia una copia di quell'epoca su tavola di pino di un artista italiano, oggi alla Petworth House nel West Sussex.\nNel 1971 l'opera fu trafugata da Palazzo Vecchio, dove si trovava all'epoca, assieme alla Madonna del solletico, per poi essere recuperata due anni dopo.\nDescrizione e stile.\nIl giovane uomo \u00e8 ritratto di tre quarti, girato a destra, a mezzobusto, con gli occhi rivolti quasi allo spettatore, cosa rara in Memling. Non se ne conosce l'identit\u00e0, ma non \u00e8 escluso che fosse uno dei numerosi italiani presenti in quegli anni ad Anversa, spesso committenti di opere ai pittori locali.\nL'uomo indossa una mantella nera e un berretto dello stesso colore, con una camicia bianca che sporge dal collo. Il volto \u00e8 molto intenso, con un'attenzione millimetrica alla resa dei dettagli. I capelli sono ricci e cadenti sulle orecchie, gli occhi castani e grandi, con un taglio leggermente inclinato, il naso robusto e un po' incurvato, le labbra carnose, il mento sporgente. Tipico dell'area fiamminga \u00e8 il dettaglio del parapetto su cui l'uomo poggia una mano che tiene una lettera, quasi a voler sfondare la barriera tra il dipinto e lo spettatore. Questa caratteristica venne ampiamente copiata dagli artisti italiani, come Andrea Mantegna, Giovanni Bellini e Pietro Perugino, per fare solo alcuni dei nomi pi\u00f9 illustri.\nAi lati della figura si scorge un dolce paesaggio collinare che degrada facendo convergere le linee di forza sul volto del soggetto. A sinistra si vedono una strada, un boschetto a una collina con alberelli isolati, a destra un lago con altrettanti alberi e un castello. Gli oggetti pi\u00f9 lontani appaiono sfumati dalla foschia, secondo le regole della prospettiva aerea. Il cielo schiarisce verso l'orizzonte, secondo modi ormai ampiamente consolidati, ed \u00e8 venato da alcune nubi trasparenti."}
{"id": "2952387", "revid": "438678", "url": "https://it.wikipedia.org/wiki?curid=2952387", "title": "Param\u0101rtha", "text": "Param\u0101rtha fu un monaco buddhista indiano del VI secolo, pellegrino in Cina dove oper\u00f2 come grande traduttore di testi buddhisti dal sanscrito al cinese. Nel corso della carriera di monaco traduttore, soprattutto di testi Cittam\u0101tra, Param\u0101rtha tradusse 64 opere per complessivi 278 rotoli.\nOriginario di Ujayin\u012b (citt\u00e0 dell'antico regno indiano di Avanti), Param\u0101rtha, il cui nome originario era Kulan\u0101tha, giunse in Cambogia dove risiedette fino al 546 quando, venne invitato a Corte dall'imperatore della dinastia Liang, W\u01d4 (\u6b66, conosciuto anche come Xi\u0101o Y\u01cen \u856d\u884d, regno: 502-49). Giunse nel 548 nella capitale del regno meridionale dei Liang, Ji\u00e0nk\u0101ng (\u5efa\u5eb7, oggi Nanchino) dove avvi\u00f2 la traduzione dei primi \"sutra\". Con la scomparsa dell'imperatore W\u01d4, avvenuta nel 549, l'impero della dinastia Liang ebbe notevole instabilit\u00e0 e ci\u00f2 costrinse Param\u0101rtha a continui spostamenti, il primo dei quali fu il viaggio che lo port\u00f2 nel Regno di Langkasuka, sulla costa est della penisola malese."}
{"id": "2952389", "revid": "188116", "url": "https://it.wikipedia.org/wiki?curid=2952389", "title": "Riserva naturale orientata", "text": "Una riserva naturale orientata (R.N.O.) \u00e8 un tipo di area naturale protetta in cui sono consentiti interventi colturali, agricoli e silvo-pastorali purch\u00e9 non in contrasto con la conservazione degli ambienti naturali. Al contorno delle zone di riserva (zona A) \u00e8 individuata un'area di pre-riserva (zona B) a sviluppo controllato al fine di integrare il territorio circostante nel sistema di tutela ambientale.\nLa R.N.O. \u00e8 una delle tipologie di riserva naturale ufficialmente definite in Italia, insieme alle riserva naturale speciale e alla riserva naturale integrale (R.N.I.), in uso anche nei documenti ufficiali del Ministero dell'ambiente e della tutela del territorio e del mare. \nSono riconosciute con Decreto del ministero dell'Ambiente.\nTalvolta, le riserve sono naturali orientate e biogenetiche, come nei casi della riserva naturale Colle di Licco (DD.MM. 26.07.71/02.03.77), della riserva naturale Feudo Intramonti (DD.MM. 09.02.72/02.03.77) e della riserva naturale Valle dell'Orfento (DD.MM. 11.09.71/02.03.77).\nIn Sicilia (ma non solo), come esposto nel paragrafo \"particolarit\u00e0 regionali\" si pone una distinzione tra la zona di pre-riserva e area tutelata B, come zone che circondano quella \"A\" oggetto della tutela. \nRiserve naturali orientate italiane.\nSegue l'elenco delle riserve naturali orientate riconosciute nel 6\u00ba aggiornamento approvato con Decreto Ministeriale del 27 aprile 2010 e pubblicato nel supplemento ordinario n. 115 alla Gazzetta Ufficiale n. 125 del 31 maggio 2010:\nParticolarit\u00e0 regionali.\nSicilia.\nIn Sicilia, per lo statuto speciale, la competenza \u00e8 della Regione e le riserve sono riconosciute con Decreto dell'assessorato regionale Territorio e ambiente.\nNell'isola, in riferimento al significato di pre-riserva e di zona \"B\", sulla scorta della L. r. n. 14/1988 (sostitutiva e integrativa della L. r. n. 98/1981), non \u00e8 chiaro che cosa siano effettivamente le zone \"B\" e le \"aree di pre-riserva\" nelle riserve non comprese nella perimetrazione dei parchi della Regione. Queste ultime, infatti, sono ristrette alle sole zone \"A\", mentre tutto il resto del territorio sottoposto a tutela altro non \u00e8 che \"area di pre-riserva\", a prescindere dalla tipologia delle riserve, siano esse R.N.I. o R.N.O.\nNella realt\u00e0, le zone B di riserva (non ricadenti nei parchi) di cui alle planimetrie accluse ai decreti assessoriali, sembrano venire ridotte alle zone \"c\" delle riserve incluse nei parchi.\nIl TITOLO I (Disposizioni generali), Art. 6 (ex art. 7 L. R. Sicilia n. 98/1981) -Tipologia dei territori sottoposti a tutela - dopo avere classificato le aree oggetto di tutela, siano essere parco naturale o riserve naturali, al comma 2 dice: \"Al contorno delle zone delimitate come parco o riserva sono individuate adeguate aree di protezione, pre-parco o pre-riserva, a sviluppo controllato allo scopo di integrare il territorio circostante nel sistema di tutela ambientale\" e al comma 3: \"In tali aree possono essere previste iniziative idonee a promuovere le risorse locali, con particolare riguardo alle attivit\u00e0 artigianali, silvo-pastorali, zootecniche e alla lavorazione dei relativi prodotti, nonch\u00e9 alle attivit\u00e0 ricreative, turistiche e sportive\". Attivit\u00e0 che possono stare in zona di pre-riserva, ovvero in zona cuscinetto tra il territorio libero e il territorio vincolato a riserva naturale. \nIl legislatore sembra di essersi astenuto dal dare una definizione netta, demandando all'esecutivo il compito di stabilirlo, all'interno del singolo decreto istitutivo.\nL'Assessorato regionale Territorio e Ambiente, infatti, con i D. A. e i \"regolamenti\", dopo che il Consiglio regionale per la protezione del patrimonio naturale (CRPPN) si esprime: \"in ordine alla tipologia ed alle delimitazione dell'area di riserva, indicando, altres\u00ec quale soggetto, cui affidare la gestione (come da D.A. per la Costituzione della riserva naturale \"Oasi faunistica di Vendicari\", Art. 3, pag. 13), lascia intendere che le zone \"B\" delle riserve non comprese nei parchi, altro non sono che le \"aree di pre-riserva\". I Comuni, ai sensi dell'art. 23, comma 3: \" Per le aree di pre-riserva , nel rispetto...entro centottanta giorni dalla data del decreto istitutivo delle riserve o del decreto approvativo del regolamento... adottano piani di utilizzo finalizzati al raggiungimento degli obiettivi di cui all'art. 7, secondo e terzo comma\"."}
{"id": "2952390", "revid": "599013", "url": "https://it.wikipedia.org/wiki?curid=2952390", "title": "Param\u00e2rtha", "text": ""}
{"id": "2952392", "revid": "729019", "url": "https://it.wikipedia.org/wiki?curid=2952392", "title": "Squadra thailandese di Coppa Davis", "text": "La squadra thailandese di Coppa Davis rappresenta la Thailandia nella Coppa Davis, ed \u00e8 posta sotto l'egida della \"Lawn Tennis Association of Thailand\".\nLa squadra debutt\u00f2 nella competizione nel 1958, e non ha mai fatto parte del Gruppo Mondiale. Ha per\u00f2 disputato i Play-offs per il Gruppo Mondiale quattro volte, nel 2002, 2003, 2004 e 2006. Attualmente \u00e8 inclusa nel Gruppo II della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi. Le colonne grigie indicano che la squadra non ha preso parte alla manifestazione in quegli anni."}
{"id": "2952396", "revid": "767487", "url": "https://it.wikipedia.org/wiki?curid=2952396", "title": "Asian Open 1994", "text": "L'Asian Open 1994 \u00e8 stato un torneo di tennis giocato sul sintetico indoor. \u00c8 stata la 3\u00aa edizione del torneo, che fa parte della categoria Tier III nell'ambito del WTA Tour 1994. Si \u00e8 giocato all'Amagasaki Memorial Sports Centre di Osaka in Giappone dall'8 al 13 febbraio 1994.\nCampionesse.\nSingolare.\n Manuela Maleeva-Fragniere ha battuto in finale Iva Majoli 6\u20131, 4\u20136, 7\u20135\nDoppio.\n Larisa Neiland / Rennae Stubbs hanno battuto in finale Pam Shriver / Elizabeth Smylie 6\u20134, 6\u20137, 7\u20135"}
{"id": "2952398", "revid": "287204", "url": "https://it.wikipedia.org/wiki?curid=2952398", "title": "Paramartha", "text": ""}
{"id": "2952410", "revid": "3115", "url": "https://it.wikipedia.org/wiki?curid=2952410", "title": "Bioventilazione", "text": "La bioventilazione o bioventing \u00e8 una tecnica di bonifica biologica (o biorisanamento) dei suoli contaminati da sostanze inquinanti. La bonifica \u00e8 effettuata dai microrganismi aerobici autoctoni, cio\u00e8 gi\u00e0 presenti nel terreno.\nMeccanismo.\nIl bioventing prevede l'impianto di pozzi d'estrazione dell'aria nella zona vadosa o insatura (strato del terreno compreso fra la superficie e la zona acquifera, di falda freatica) del sito. Attraverso i pozzi si procede all'insufflazione, cio\u00e8 all'immissione forzata d'aria: l'aerazione cos\u00ec prodotta causa una proliferazione dei microrganismi autoctoni, che con la loro attivit\u00e0 degradano i composti organici adsorbiti dalle componenti minerali e organiche del suolo.\n\u00c8 quindi una tecnica particolarmente adatta a terreni porosi, mentre non si presta al trattamento di zone sature ed strati di falda.\nSi pu\u00f2 associare ad impianti di bionsufflazione posti nella zona satura (la falda).\nIl processo di bioventing si sviluppa attraverso l'immissione di aria negli strati di terreno interessati dalla presenza di contaminanti organici, l'ossigeno consente l'attivazione dei processi catabolici aerobici di quasi tutti i composti organici (es. idrocarburi) a catena aperta ed in presenza di bassi livelli di alogenazione.\nAl contrario delle tecnologie di Soil vapor extraction, dove la rimozione delle frazioni volatili avviene dopo aspirazione dell'aria interstiziale, nel bioventing si opera l'immissione forzata di aria attraverso una serie di pozzi tipo well point in grado di canalizzare aria e eventuali agenti stimolatori, anche a notevoli profondit\u00e0.\nFasi del processo.\nLa struttura di un sistema tipo di bioventing risulta cos\u00ec articolata:\nDisposizione e dimensionamento.\nLa tipologia di pozzi utilizzata presenta numerose analogie con i sistemi well point comunemente utilizzati per il drenaggio di falda, la profondit\u00e0 e la densit\u00e0 di installazione varia in funzione dei seguenti parametri:\nUna misura media di densit\u00e0 prevede l'\u2019installazione di 4 \u2013 6 pozzi del diametro di 3 \u2013 5\u00a0cm, per\u00a0m\u00b2 di superficie e una profondit\u00e0 media di 3\u20135\u00a0m.\nLa misura indicativa del livello di popolamento microbico del terreno durante la fase di trattamento prevede generalmente una concentrazione di colonie microbiche pari a 1000 \u2013 1500 UFC/ g di terreno secco.\nApplicazioni.\nI sistemi di bioventing sono particolarmente utilizzati per la decontaminazione di terreni inquinati da idrocarburi (diesel e carburanti per aviazione, kerosene).\nL'efficienza di rimozione varia considerevolmente dalle caratteristiche di permeabilit\u00e0 dei terreni; in presenza di terreni di medio impasto (elevate percentuali di scheletro e sabbia) l'efficienza di rimozione di carburanti sfiora il 95% in un periodo medio di 35\u00a0\u2013 60 gg; la presenza di elevate quantit\u00e0 di argilla, limo, frazioni organiche, il periodo di trattamento si allunga considerevolmente (3 \u20135 mesi)."}
{"id": "2952412", "revid": "110157", "url": "https://it.wikipedia.org/wiki?curid=2952412", "title": "Asian Open", "text": "L'Asian Open \u00e8 stato un torneo femminile di tennis che si \u00e8 giocato all'Amagasaki Memorial Sports Centre di Osaka Giappone dal 1992 al 1994. La superficie utilizzata \u00e8 stata il sintetico indoor."}
{"id": "2952418", "revid": "287204", "url": "https://it.wikipedia.org/wiki?curid=2952418", "title": "Asian Open 1994 - Singolare", "text": "Il singolare dell'Asian Open 1994 \u00e8 stato un torneo di tennis facente parte del WTA Tour 1994.\nJana Novotn\u00e1 era la detentrice del titolo, ma quest'anno non ha partecipato.\nManuela Maleeva-Fragniere ha battuto in finale 6\u20131, 4\u20136, 7\u20135 Iva Majoli."}
{"id": "2952421", "revid": "838137", "url": "https://it.wikipedia.org/wiki?curid=2952421", "title": "Asian Open 1994 - Doppio", "text": "Il doppio dell'Asian Open 1994 \u00e8 stato un torneo di tennis facente parte del WTA Tour 1994.\nLarisa Neiland e Jana Novotn\u00e1 erano le detentrici del titolo, ma solo la Neiland ha partecipato in coppia con Rennae Stubbs.\nLa Neiland e la Stubbs hanno battuto in finale 6\u20134, 6\u20137, 7\u20135 Pam Shriver e Elizabeth Smylie."}
{"id": "2952424", "revid": "729019", "url": "https://it.wikipedia.org/wiki?curid=2952424", "title": "Squadra neozelandese di Coppa Davis", "text": "La squadra neozelandese di Coppa Davis rappresenta la Nuova Zelanda nella Coppa Davis, ed \u00e8 posta sotto l'egida della \"Tennis New Zealand\".\nLa squadra debutt\u00f2 nella competizione nel 1924, e ha fatto parte del World Group in ben 8 occasioni. Nel 1982 si registr\u00f2 quella che ad oggi \u00e8 il miglior risultato della Nuova Zelanda, quando arriv\u00f2 in semifinale dopo aver sconfitto la Spagna agli ottavi e l'Italia ai quarti di finale, vincendo entrambi i confronti per 3-2. Con lo stesso risultato i neozelandesi persero la semifinale ad Aix-en-Provence contro la Francia.\nNel 2010 il team ha ottenuto la promozione al Gruppo I della zona Asia/Oceania. Attualmente milita nel Gruppo II.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952425", "revid": "34862", "url": "https://it.wikipedia.org/wiki?curid=2952425", "title": "Nazionale di Coppa Davis della Nuova Zelanda", "text": ""}
{"id": "2952427", "revid": "767487", "url": "https://it.wikipedia.org/wiki?curid=2952427", "title": "Generali Ladies Linz 1994", "text": "Il Generali Ladies Linz 1994 \u00e8 stato un torneo di tennis giocato sul cemento indoor. \u00c8 stata l'8\u00aa edizione del Generali Ladies Linz, che fa parte della categoria Tier III nell'ambito del WTA Tour 1994. Si \u00e8 giocato a Linz, in Austria,dal 7 al 13 febbraio 1994.\nCampionesse.\nSingolare.\n Sabine Appelmans ha battuto in finale Meike Babel 6\u20131, 4\u20136, 7\u20136\nDoppio.\n Evgenija Manjukova / Leila Meskhi hanno battuto in finale \u00c5sa Carlsson / Caroline Schneider 6\u20132, 6\u20132"}
{"id": "2952429", "revid": "1442080", "url": "https://it.wikipedia.org/wiki?curid=2952429", "title": "Generali Ladies Linz 1994 - Singolare", "text": "Il singolare del Generali Ladies Linz 1994 \u00e8 stato un torneo di tennis facente parte del WTA Tour 1994.\nManuela Maleeva-Fragniere era la detentrice del titolo, ma quest'anno non ha partecipato.\nSabine Appelmans ha battuto in finale 6\u20131, 4\u20136, 7\u20136 Meike Babel."}
{"id": "2952432", "revid": "838137", "url": "https://it.wikipedia.org/wiki?curid=2952432", "title": "Generali Ladies Linz 1994 - Doppio", "text": "Il doppio del Generali Ladies Linz 1994 \u00e8 stato un torneo di tennis facente parte del WTA Tour 1994.\nEvgenija Manjukova e Leila Meskhi erano le detentrici del titolo e hanno battuto in finale 6\u20132, 6\u20132 \u00c5sa Svensson e Caroline Schneider."}
{"id": "2952435", "revid": "118120382", "url": "https://it.wikipedia.org/wiki?curid=2952435", "title": "Test della Kobayashi Maru", "text": "Nell'universo di Star Trek, il test della \"Kobayashi Maru\" \u00e8 un test caratteriale consistente in una simulazione di addestramento dell'Accademia della Flotta Stellare ideato per mettere alla prova le capacit\u00e0 di comando e il carattere del cadetto in situazioni senza soluzione. Questo test viene mostrato nel film \"Star Trek II - L'ira di Khan\" (1982) e di nuovo nel film \"Star Trek\" del 2009. Il nome potrebbe essere ispirato all'incidente nucleare occorso alla nave giapponese Daigo Fukuryu Maru nel 1954 che prima di cambiare nome era battezzata Kotoshiro Maru. \nDescrizione.\nNella simulazione i cadetti hanno i ruoli di ufficiali di plancia e stanno pattugliando la Zona Neutrale Klingon; viene ricevuta una chiamata di soccorso dall'astronave \"Kobayashi Maru\", una nave da carico civile che ha colpito una mina gravitazionale. Nei pressi della nave in pericolo, si stanno posizionando anche gli incrociatori Klingon. Il comandante della nave soccorritrice deve decidere se salvare la \"Kobayashi Maru\", violando il trattato con i Klingon entrando nella Zona Neutrale e ingaggiando una battaglia, o abbandonare la nave al suo destino. In entrambi i casi non c'\u00e8 possibilit\u00e0 di vittoria.\nIl test costituisce la sequenza iniziale del film del 1982, e solo alla fine della simulazione viene rivelato allo spettatore che si tratta di un test, e l'ammiraglio James T. Kirk spiega che si tratta di una prova senza possibilit\u00e0 di vittoria, volto a valutare la reazione dei cadetti nei confronti della morte. \nNello stesso film, in una scena nella quale il capitano Kirk, la scienziata Carol Marcus e il dottor David Marcus, figlio di Kirk, oltre ad alcuni tecnici del Progetto Genesis, si rifugiano nelle viscere di un asteroide che ne ospita la fase 3, in una situazione apparentemente senza via d'uscita, Kirk racconta di essere stato l'unico cadetto nella storia dell'Accademia ad aver superato il test, dopo aver segretamente riprogrammato il computer per rendergli possibile vincere. Kirk afferma di aver ricevuto un encomio per \"originalit\u00e0 tattica\" (\"original thinking\" nell'originale), e difende la sua azione sostenendo di non credere nelle \"situazioni non vincenti\". Nella scena l'attore Shatner mangia una mela, esattamente come Chris Pine durante il test nel film \"Star Trek: il futuro ha inizio\", diretto da J. J. Abrams nel 2009. \nA conclusione del film \"Star Trek II: L'ira di Khan\", \u00e8 Spock, morente nella camera di curvatura, dopo aver salvato l'Enterprise, a citare il test della Kobayashi Maru, dicendo di non averlo mai sostenuto, e chiedendo a Kirk cosa ne pensasse della sua soluzione. Si tratta di un evidente riferimento alla morte che avr\u00e0 pi\u00f9 spazio e maggiore ampiezza psicologica dopo la morte di David Marcus e nel film \"Star Trek VI: Rotta verso l'ignoto\", in cui il test Kobayashi Maru viene direttamente identificato con la morte. Da un dialogo nelle prigioni di Rura Penthe, dove McCoy e Kirk sono esiliati dopo l'incriminazione per l'assassinio del cancelliere Gorkon, McCoy, facendo il tipico gesto della gola tagliata, pronuncia il nome della nave. \nNel film del 2009 viene resa sullo schermo la storia di questo aneddoto: Kirk, allora cadetto all'accademia, modifica i parametri della simulazione per riuscire a superare la prova altrimenti impossibile. L'escamotage di Kirk viene attivato, in modo non spiegato nella versione cinematografica ma esplicitato nelle scene tagliate, da una semplice comunicazione all'infermeria. A seguito di questo fatto, Spock, programmatore della simulazione, sospettando la manomissione di Kirk, porta la questione davanti al consiglio. Durante la riunione Spock spiega che la simulazione serve a mettere alla prova il comportamento di un cadetto davanti a una situazione senza vie d'uscita, di fronte alla quale un capitano deve mantenere il controllo su s\u00e9 stesso e sul suo equipaggio.\nInformazioni sulla nave \"Kobayashi Maru\" per come riportate sul monitor della simulazione in \"Star Trek II: L'ira di Khan\": "}
{"id": "2952438", "revid": "287204", "url": "https://it.wikipedia.org/wiki?curid=2952438", "title": "IGA U.S. Indoor Championships 1994", "text": "L'IGA U.S. Indoor Championships 1994 \u00e8 stato un torneo di tennis giocato sul cemento indoor. \n\u00c8 stata la 9\u00aa edizione del torneo, che fa parte della categoria Tier III nell'ambito del WTA Tour 1994. \nSi \u00e8 giocato al The Greens Country Club di Oklahoma City negli USA, dal 14 al 20 febbraio 1994.\nCampionesse.\nSingolare.\n Meredith McGrath ha battuto in finale Brenda Schultz 7\u20136, 7\u20136\nDoppio.\n Patty Fendick / Meredith McGrath hanno battuto in finale Katrina Adams / Manon Bollegraf 7\u20136, 6\u20132\nCollegamenti esterni.\nSito ufficiale"}
{"id": "2952439", "revid": "1305772", "url": "https://it.wikipedia.org/wiki?curid=2952439", "title": "Pd", "text": ""}
{"id": "2952441", "revid": "436907", "url": "https://it.wikipedia.org/wiki?curid=2952441", "title": "Abhij\u00f1\u0101na\u015b\u0101kuntalam", "text": " Abhij\u00f1\u0101nash\u0101kuntala o Abhij\u00f1\u0101na\u015b\u0101kuntalam) (Devanagari: \u0905\u092d\u093f\u091c\u094d\u091e\u093e\u0928 \u0936\u093e\u0915\u0941\u0928\u094d\u0924\u0932\u092e\u094d), (in lingua italiana Il riconoscimento di Sak\u00f9ntala) \u00e8 un noto dramma in sanscrito di K\u0101lid\u0101sa. La data della sua scrittura \u00e8 incerta, ma Kalidasa \u00e8 spesso citato nel periodo fra il I secolo ed il IV secolo.\nIl nome in sanscrito significa \"relativi a \"abhi-j\u00f1\u00e2na-\u015aakuntal\u0101\"\", che significa \"anello-riconosci-\u015aakuntal\u0101\", pertanto la traduzione letterale pu\u00f2 considerarsi \"\u015aakuntal\u0101 riconosciuta per mezzo di un anello\".\nTrama.\nAnche se Kalidasa fece soltanto delle piccole modifiche alla storia, il dramma \u00e8 elaborato su di un episodio del \"Mah\u0101bh\u0101rata\". La protagonista \u00e8 Sak\u00f9ntala, figlia del saggio Vishwamitra e di una apsara, Menaka. Abbandonata alla nascita dai suoi genitori, Sakuntala venne allevata nello sperduto eremitaggio boschivo di Kanva, e crebbe come una fanciulla avvenente ma innocente.\nMentre Kanva e gli anziani dell'eremitaggio sono via per un pellegrinaggio, Dushyanta, re dei Hastinapura, \u00e8 a caccia nella foresta e si imbatte nell'eremo. Egli \u00e8 affascinato da Sakuntala, trova in lei uno stile regale, e la sposa. Egli la deve poi lasciare per tornare a prendersi cura degli affari nella capitale. Le dona un anello da presentare a lui quando andr\u00e0 alla sua corte e potr\u00e0 quindi rivendicare il suo ruolo di regina.\nIl saggio Durvasa giunge all'eremitaggio mentre Shakuntala \u00e8 presa dalle sue fantasie, cos\u00ec che non lo fa entrare; lui la maledice urlando che Dushyanta dimenticher\u00e0 la sua esistenza. L'unica possibilit\u00e0 \u00e8 per Shakuntala mostrare l'anello con castone che il re le ha donato.\nDopo qualche tempo ella si mette in viaggio per incontrare il re, e deve attraversare un fiume. Qui perde l'anello quando immerge la mano nell'acqua giocosamente. Al suo arrivo il re rifiuta di riconoscerla. Shakuntala viene abbandonata dalle sue compagne, che fanno ritorno all'eremo.\nFortunatamente l'anello viene scoperto da un pescatore nel ventre di un pesce e Dushyanta comprende il suo errore - troppo tardi. Dushyanta sconfigge un esercito di Titani, ed \u00e8 premiato da Indra con un viaggio attraverso il cielo ind\u00f9. Tornato a Terra dopo anni ritrova per caso Shakuntala e il loro figlio e li riconosce.\nAdattamenti.\nIn altre versioni, specialmente in quella originale tratta dal \"Mah\u0101bh\u0101rata\", Shakuntala non si riunisce al re prima della nascita del figlio Bharata, trovato dal re mentre gioca con i leoni. Bharata \u00e8 un avo di Kauravas e Pandavas, che combattono la sanguinosa guerra del Mahabharata. Comunque la versione di Kalidasa \u00e8 considerata oggi come la pi\u00f9 attendibile.\nTraduzioni.\nL'opera \u00e8 stata la prima in lingua indiana ad essere tradotta in una lingua occidentale, da Sir William Jones nel 1789. Nei successivi cento anni, vi furono almeno 46 traduzioni in dodici diverse lingue europee.\nTraduzioni in lingua inglese:\nTraduzioni in lingua italiana:\nKalidasa (1946), trad. di Michele Kerbaker e Vittore Pisani, ed. Garzanti\n\"\u0160akuntala riconosciuta. Dramma in sette atti \"(1982) di Moreno Morani, ed. Mondadori.\n\"Il riconoscimento di Sakuntala (Abhij\u00f1anasakuntala) \"(1993) di Vincenzina Mazzarino, ed. Adelphi.\nTitoli.\nI manoscritti differiscono nella grafia esatta del titolo. Varianti comuni sono \"Abhij\u00f1\u0101na\u015bakuntal\u0101\", \"Abhij\u00f1\u0101na\u015b\u0101kuntala\", \"Abhij\u00f1\u0101na\u015bakuntalam\" e \"Abhij\u00f1\u0101na\u015b\u0101kuntalam\"."}
{"id": "2952442", "revid": "287204", "url": "https://it.wikipedia.org/wiki?curid=2952442", "title": "Inferno", "text": "\u00abPer me si va ne la citt\u00e0 dolente,\nper me si va ne l'etterno dolore,\nper me si va tra la perduta gente.\u00bb\nDante Alighieri, Divina Commedia, Inferno, Canto III, \nInferno \u00e8 il termine con il quale si \u00e8 soliti indicare il luogo di punizione e di disperazione che, secondo molte religioni, attende, dopo la morte, le anime degli uomini che hanno scelto in vita di compiere il male.\nIl termine \"inferno\" deriva dal latino \"infernu(m)\" quindi da \"inferus\" (\"infer\") nel significato di \"sotterraneo\", quindi correlato al sanscrito \"adhara\", gotico \"under\", avestico \"a\u1e9fara\", quindi dall'indeuropeo \"*ndhero\" col significato di \"sotto\" (da cui l'inglese \"under\", il tedesco \"unter\", l'italiano \"inferiore\" o anche \"infra\"). La presenza della \"f\", presente solo nel latino e nei termini da questo direttamente derivati, \u00e8 per influenza dialettale osca dalla quale i Romani ereditavano la credenza che l'entrata nell'\"inferus\" (qui inteso come il mondo di \"sotto\", dove \"sono\" i morti) si collocasse nei pressi di Cuma.\nIl termine \"inferno\" viene tuttavia comunemente relazionato alla nozione propria di alcune religioni, come le religioni abramitiche, ovvero al luogo di \"punizione\" e di \"disperazione\". Diversamente, il termine \"inferi\" indica comunemente quel luogo, come l'Ade greco, ove si collocano le ombre dei morti.\nPresenza culturale.\nL'Inferno \u00e8 un concetto presente in un gran numero di culture precristiane, cristiane e non cristiane. \u00c8 solitamente identificato con un mondo oscuro e sotterraneo, collegato all'operato del Dio e della creatura superiore che ha originariamente introdotto nella Creazione l'errore, la menzogna, il peccato, e, in definitiva, il principio distruttivo dell'ordine delle cose; tale creatura superiore si identifica nel diavolo, nella divinit\u00e0 del male o nell'ebraico/cristiano Satana, a seconda delle culture.\nIn tal senso il concetto di tentatore, o demonio, e il concetto stesso di male sono intrinsecamente legati. Il tentatore della religione cristiana, o divinit\u00e0 negativa, solitamente genera, con il suo operato, tanto l'Inferno, quanto le condizioni che vi trascinano i viventi abbruttendo le loro scelte morali.\nTuttavia, le divinit\u00e0 malvagie erano viste nei culti antichi in modo duplice: come potenti e terribili, ma in certa misura come positive, in quanto la loro potenza era invincibile se si fosse riusciti ad ingraziarsele; dunque erano anche venerabili e potenzialmente propizie. D'altro canto, queste divinit\u00e0 erano distruttive e demoniache perch\u00e9 il loro operato era imprevedibile e caotico, la loro intelligenza insondabile e sottile, e la loro sensibilit\u00e0 difficile a gestirsi, poich\u00e9 era facilissimo offenderle e scatenare la loro vendetta.\nCon il passare dei secoli, si nota una sempre pi\u00f9 netta distinzione tra principio divino positivo, costruttivo e misericordioso, e il principio demoniaco, negativo, distruttivo e, quasi sempre, ingannatore. Questa impostazione \u00e8 fondamentale nelle religioni monoteiste di derivazione Accadico-Semitica (Ebraismo, Cristianesimo e Islam) che sono oggi le pi\u00f9 diffuse e professate. Nelle religioni delle origini mediorientali (Babilonesi, Accadici, Semiti, Greci e Fenici) il Chaos, demonio o principe degli inferi, \u00e8 l'unico vivente prima della nascita degli dei, che dal caos si originano e si coalizzano per contenerlo nei limiti dell'ordine (cosmos).\nViceversa nell'evoluzione successiva, l'origine delle cose \u00e8 inanimata (In origine era il nulla) e gli viene data razionalit\u00e0, senso e dunque vita da un Dio buono. Il male \u00e8 una creatura superiore all'uomo che si \u00e8 pervertita. Nella sua superiorit\u00e0 \u00e8 dunque pericolosissima, ma in quanto creatura e non divinit\u00e0 non \u00e8 imbattibile a chi abbia il favore di Dio accanto.\nVa notato come siano considerati maligni e infernali, in linea generale, tutti i comportamenti che pervertono l'ordine verso il caos e impediscono, quantomeno ad un primo esame morale, lo svilupparsi della societ\u00e0. In tal senso un comportamento come il furto o l'uccisione viene visto come malvagio in s\u00e9 stesso, ma positivo se rappresenta la vittoria sul nemico, come nelle Crociate cristiane, nella Jih\u0101d islamica e in altre culture ancora. Si veda Geenna.\nCulti mediorientali.\nAccadici, Semitici, Caldei.\nLe religioni monoteiste, che oggi sono le pi\u00f9 professate al mondo, affondano le loro radici negli antichi culti Accadici, Semitici, Caldei e Assiro-Babilonesi. La cosmogonia e la cosmologia delle 3 grandi religioni deriva, molto probabilmente, dalla regione e dalla popolazione delle Caldea e da l\u00ec i Babilonesi la passarono agli Ebrei.\nI reperti oggi decifrati risalgono a circa 3.000 anni fa e raccontano la nascita del mondo, delle cose, degli d\u00e8i e della lotta tra bene e male in modo estremamente vicino a quello che \u00e8 familiare a chi professa l'Ebraismo, il Cristianesimo e l'Islam.\nUna leggenda, riprodotta su una piccola serie di sette tavolette, narra che all'inizio dei tempi vi era la dea Tiamtu o Tiamat (che significa \"abisso\", \"profondit\u00e0\"), raffigurata come il serpente mostruoso, possente e maligno, che spazza il mare ed abita la notte. Tiamtu genera una stirpe di creature mostruose.\nCuriosamente Tiamtu viene vista sia come la generatrice del male e del caos, quanto la grande madre, origine di ogni cosa e degli stessi d\u00e8i. Tiamtu viene sfidata e vinta da Belus or Bel-Merodach, il dio del Sole.Questi sconfigge le orde mostruose di Tiamtu formate da spiriti maligni e dragoni, che oscurano con la loro presenza la Luna. Questa stessa figura simbolica si ritrova nell\"'Apocalisse di San Giovanni\", dove Maria secondo il cattolicesimo, l'organizzazione di Dio, secondo altre fonti, insidiata dal Dragone Satana, ha sotto i suoi piedi la luna ed una corona di stelle in capo. Infine, per assicurare che il creato possa prevalere sul caos di Tiamtu, Bel chiede agli d\u00e8i di tagliargli la testa, perch\u00e9 il suo sangue si mischi al suolo della terra e crei la stirpe degli animali che la preserveranno dalla distruzione.\nNello Zoroastrismo, dove \u00e8 assai pi\u00f9 netta la contrapposizione tra Dio del Bene e Dio del male, l'anima del defunto deve passare sopra il cinvato pertush, il ponte di colui che d\u00e0 il rendiconto, che si stende tra il picco del Giudizio e il sacro monte Alborz, e su questo ponte sar\u00e0 deciso il suo destino: esso, infatti, si stende sull'abisso degli inferi e si allarga distendendosi ampio quanto 9 giavellotti per i buoni, ma si riduce alla lama come di un rasoio per i malvagi. Caduti nell'abisso, si ritrovano condannati all'Inferno nelle mani di Ahriman, il malefico dio mentitore.\nIn tutti questi casi l'Inferno \u00e8 un luogo sotterraneo, buio, abitato da creature mostruose, sorde ad ogni ragionevolezza e ad ogni bene cos\u00ec come \u00e8 umanamente concepibile.\nEgiziani.\nNei culti egizi antichi l'Inferno \u00e8 Amenti, ha una valenza duplice e duplice \u00e8 il ruolo del dio malvagio Seth. Da un lato \u00e8 il luogo di soggiorno delle anime vuote, malvagie. Dall'altro \u00e8 la sede di creature primordiali e mostruose, prima fra tutte Apep, serpente gigantesco che attacca Ra, per spegnere il Sole e impedire che sorga al mattino. Il ruolo della divinit\u00e0 malefica e distruttrice del male \u00e8 condiviso da figure molto diverse tra loro. Alle creature caotiche e mostruose di Amenti, il mondo sotterraneo, si contrappone Seth: il dio \"del sole che prosciuga\", della sete febbrile che uccide, del tramonto del giorno e della distruzione delle cose.\nSeth \u00e8 il Signore del deserto, adorato dai carovanieri che si spostavano tra un'oasi e l'altra. Seth \u00e8 una divinit\u00e0 a tutti gli effetti, di pari potere agli altri e che merita adorazione per la sua possanza. Assolve, inoltre, anche compiti fondamentali: \u00e8 il dio della guerra e della forza bruta, che insegna ad asservire nella lotta violenta per vincere in battaglia e trovare l'onore.\nAlla morte, la persona passa l'orizzonte occidentale e scende, attraverso Atmu, nell'Amenti, il mondo sotterraneo. La salvezza della sua anima dipende dalla preservazione del suo \"doppio\" o \"altro \u00e8\", che risiede nella mummia o in una statua del suo corpo. Per frustrare i tentativi di distruzione e di consunzione di Seth e della sua corte, vengono recitate formule magiche propiziatorie per ingraziarsi il Dio oscuro e vengono inseriti nella tomba cibi e bevande.\nTuttavia l'anima per salvarsi deve anche aver condotto una vita giusta e devota. Il suo cuore viene pesato nella Sala della Verit\u00e0 per vedere se sia pesante o leggero, mentre il morto dichiara alle divinit\u00e0: \"Non commisi del male, non commisi violenza, non tormentai alcun cuore, non rubai, n\u00e9 feci che qualcuno fosse ucciso col tradimento. Non ridussi i sacrifici, non ferii, non dichiarai il falso n\u00e9 feci piangere alcuno, non mi masturbai n\u00e9 fornicai. Non peccai, o commisi perfidie, non danneggiai la terra coltivata, non fui l'accusatore di alcuno, non mi infuriai senza una buona ragione, non fui sordo alla parola della verit\u00e0. Non compii stregonerie, n\u00e9 fui blasfemo, non feci che il servo fosse maltrattato dal suo padrone, n\u00e9 rifiutai con odio Dio dal mio cuore\".\nIl cuore \u00e8 posto sul piatto di una bilancia, e, nel caso sia pi\u00f9 pesante della piuma che \u00e8 posta sull'altro piatto, sar\u00e0 dato in pasto ad Ammit, (la divoratrice) creatura mostruosa di Amenti, oppure sar\u00e0 reincarnato in un maiale e rispedito nel suo mondo. Tale rituale mistico \u00e8 detto \"psicostasia\", cio\u00e8 \"pesatura dell'anima\". Tuttavia anche nell'inferno Seth ha una valenza duplice rispetto al concetto di bene e male, perch\u00e9 se da un lato \u00e8 il Dio della distruzione e della consunzione del duplice della persona morta, dall'altro \u00e8 uno degli d\u00e8i che protegge la barca di Ra che, nottetempo, transita negli inferi per risorgere nuovamente il mattino dopo. Ra viene attaccato da Apep, il serpente gigantesco e mostruoso e Seth lo difende, gettando al collo del mostro una catena di ferro, che gli fa rigettare ci\u00f2 che ha inghiottito nella sua fame mostruosa. Le rare volte in cui non vince, si ha un'eclissi di Sole. Con il passare del tempo il culto di Seth diminuisce, ed egli diviene una divinit\u00e0 minore, realmente crudele e malvagia, che slitter\u00e0 poi, con la tradizione cristiana, nella figura di Satana.\nReligioni antiche.\nEtruschi e civilt\u00e0 prelatine.\nGli dei nemici dell'uomo erano \"Vetisl\" e \"Velkans\"; il demone Charun allontanava l'anima dei morti dal corpo con un colpo di martello. L'intero ciclo della vita umana era ordinato secondo la cosiddetta \" disciplina etrusca \" , che codificava, in dieci ere del mondo precise strutture di spazio e di tempo. Al centro di questa dottrina si collocano la morte dell'uomo e la rappresentazione di una vita ultraterrena nella gioia celeste o nel tormento infernale.\nGreci e Romani.\nNella civilt\u00e0 greca, ed in seguito quella romana, non compare tanto il termine \"Inferno\", quanto il termine \"Inferi\", per indicare il sotterraneo \"regno dei morti\", il cui re \u00e8 il dio Ade (Plutone o Dite per i Romani) e la cui regina \u00e8 Persefone (Proserpina per i Romani).\nAde come denominazione di \"regno degli Inferi\", in realt\u00e0, \u00e8 solo una trasposizione che identifica tale regno col suo stesso re e signore.\nIl regno dei morti greco/latino era, al contrario di quello ebraico e cristiano, un vero e proprio luogo fisico, al quale si poteva persino accedere in terra da alcuni luoghi impervi, difficilmente raggiungibili o comunque segreti e inaccessibili ai mortali; nella tradizione greca, per esempio, uno degli ingressi all'Ade si trovava nel paese dei Cimmeri, che si trovava al confine crepuscolare dell'Oceano, e proprio in questa regione remota Odisseo dovette recarsi per discendere all'Ade ed incontrare l'ombra dell'indovino Tiresia; nella tradizione romana, invece, uno degli ingressi infernali si trovava vicino al lago dell'Averno, che poi divenne il nome del regno infernale stesso, dal quale Enea discese insieme alla Sibilla cumana. Per quanto riguarda la geografia e la topografia degli Inferi, Omero (nell` \"Odissea\") non gli d\u00e0 un carattere di vero e proprio \"regno\" esteso, ma lo descrive solamente come una sfera fisica oscura e misteriosa, perlopi\u00f9 preclusa ai viventi, dove soggiornano in eterno le ombre (e non le anime) di tutti gli uomini, senza apparente distinzione tra ombre buone ed ombre malvagie, e senza nemmeno un'assegnazione di pena o di premio in base ai meriti terreni. Solo in seguito si form\u00f2 il concetto dei \"Campi Elisi\", ovvero il luminoso luogo ove soggiornano in eterno le anime pie e virtuose, senza gioia n\u00e9 tristezza, e il concetto del \"Tartaro\", cio\u00e8 il tenebroso e terribile luogo dove in eterno vengono punite le anime dei malvagi; celebri pene del Tartaro sono quelle di Sisifo e di Tantalo. Con Virgilio, poi, che nell'\"Eneide\" narra la discesa di Enea agli Inferi, la topografia infernale raggiunge la sua massima espressione, nonch\u00e9 estensione: anche il poeta latino divide gli Inferi tra Tartaro e Campi Elisi, ma aggiunge il \"Vestibolo\", l'atrio infero popolato da mostri e demoni vari, e, recuperando la tradizione greco-latina, nomina i fiumi infernali, cio\u00e8 Stige, Acheronte, Flegetonte, Lete e Cocito. Inoltre, \u00e8 sua invenzione poetica la \" citt\u00e0 di Dite\", ovvero la citt\u00e0 del re degli Inferi (Dite, appunto) che verr\u00e0 ripresa nella \"Divina Commedia\" da Dante Alighieri come la citt\u00e0 del re dell'Inferno, cio\u00e8 Lucifero.\nComunque, le pene del Tartaro o il premio dei Campi Elisi non erano decisi dagli d\u00e8i, bens\u00ec dai 3 giudici infernali Minosse, Radamanto (fratello di Minosse) ed Eaco, che, in base alla condotta morale tenuta in vita dell'ombra, le assegnavano la propria dimora eterna. Per raggiungere il luogo dove i giudici emettevano il verdetto bisognava entrare dall'ingresso guardato da Cerbero poi raggiungere il fiume Acheronte e pagare Caronte per essere traghettati dall'altra parte.\nEbraismo.\nNell'ottica ebraica tanto l'Inferno quanto il demonio stesso acquisiscono i nomi ed alcuni tratti caratteristici dei culti dei popoli nemici vicini, i peccatori per eccellenza e traditori della chiamata del Dio di Abramo, che si macchiano dei peggiori crimini. Cos\u00ec il demonio assume anche il nome di Belzeb\u00f9, una divinit\u00e0 Fenicia, e Hinnom (cio\u00e8 la Gehenna) diviene il nome dell'Inferno al posto di Sheol, il \"posto dei morti sottoterra\". il Ge-Hinnom (ebraico: \u05d2\u05b5\u05d9\u05be\u05d4\u05b4\u05e0\u05b9\u05bc\u05dd, \"pronuncia ghe-hinnom\") era il nome della valle in cui, secondo la narrazione biblica, veniva adorato il Moloch, il cui idolo era di bronzo e ospitava una fornace ardente dove venivano gettate le vittime, solitamente giovani, a guisa di sacrifici umani.\nL'Inferno passa dunque da semplice luogo \"sotterraneo\" a fornace ardente dove i malvagi soffrono bruciando, a causa della presenza corruttrice di una creatura tentatrice, inconcepibilmente e gratuitamente malvagia: un'immagine che ritroviamo successivamente nel culto cristiano.\nNel Ghehinnom sono presenti sette livelli in cui vengono puniti sette tipi di peccatori con un fuoco alimentato dalla loro cattiva inclinazione; l'angelo incaricato delle punizioni assieme ad altre migliaia di angeli distruttori \u00e8 Dumah.\nCristianesimo.\nNell'Antico Testamento.\nEppure Qoelet (Ecclesiaste) 3,19-20 afferma:\nNella Septuaginta (la traduzione ebraica dell'Antico Testamento in greco) \"Seol\" divenne \"Ades\", \"Hinnom\" divenne \"Gehenna\".\nNel Nuovo Testamento.\nNel testo greco \"inferno\" si distingue fra \"Ades\" (la tomba, Seol) e \"Gehenna\" (fuoco, Valle di Hinnom).\nLa parola latina \"inferno\" non assume nelle scritture greche del Nuovo Testamento il significato di tormento di fuoco o luogo abitato dalle fiamme. Il termine latino \"inferno\" che nelle bibbie italiane non traduce in maniera sempre uniforme il termine greco Ade mantiene il significato che troviamo nell'antico testamento cio\u00e8 luogo di inattivit\u00e0. Gli scrittori del Nuovo Testamento nel citare brani del Vecchio Testamento dove compare la parola Sheol la traducono con ade. Gli ebrei non concepivano l'uomo dotato di un'anima immortale Genesi 3:17-19; Ecclesiaste 9:5,10; Salmo 146:4; Ezechiele 18:4. pertanto sembra che il significato attuale dato all'inferno biblico derivi da tradizioni teologiche posteriori di Dante. Cnf. Atti 2:27 con Salmi 16:10 nella versione della Biblia Hebraica Stuttgartensia.\nNella teologia cristiana.\nLa dottrina cristiana sul tema infernale riprende quella ebraica e pi\u00f9 in genere le figure tipiche delle religioni del Mediterraneo. L'Inferno \u00e8 un luogo dominato dalle fiamme e dalle tenebre, da cui i dannati possono vedere i santi, i beati e che riposano nella beatitudine del Paradiso e non possono ottenere sollievo alcuno (il cattolicesimo ha introdotto nel Medioevo anche i dogmi relativi al Purgatorio). Papa Francesco il 25 novembre 2016 ha dichiarato: \"L'inferno non \u00e8 una sala di tortura. Consiste nell'essere lontani per sempre dal Dio che d\u00e0 la felicit\u00e0\" (Fonte: \"Vatican News\"). La teologia ortodossa, ricollegandosi al concetto di apocatastasi, afferma che non si tratti di una condizione eterna ma limitata nel tempo. I Testimoni di Geova sostengono non esista nemmeno come realt\u00e0 effettiva. Le altre correnti teologiche cristiane sostengono invece si tratti di una condizione reale ed eterna.\nGeneralmente la teologia cristiana si basa sul concetto di \"Inferno\" deducibile da varie parabole e discorsi di Ges\u00f9, tra cui ricordiamo, dal Vangelo di Matteo e di Marco: \n ed ancora \nCi sono molti altri riferimenti (anche in \"Luca\" e in \"Giovanni\"), alla Geenna, che era una valle dove venivano costantemente e definitivamente bruciati rifiuti ed immondizia, e dunque Ges\u00f9 la usa come metafora per spiegare l'atrocit\u00e0 del dolore infernale, quale dolore di fiamma. Inoltre, Egli ripete spesso la formula \"dove sar\u00e0 pianto e stridore di denti\", che d\u00e0 una tremenda idea della sofferenza e della disperazione dell'Inferno.\nAltri passi della Sacra Bibbia contengono dei riferimenti all'Inferno:\nIl termine \"inferno\" nel vernacolo italiano deriva dal Latino \"inferos\", che si trova anche nelle forme \"inferi\", \"inferiora\", ed \"inferiori\" oltre 30 volte nell'Antico e Nuovo Testamento.\nFondamentali sono le riflessioni di Sant'Agostino per il quale il castigo \u00e8 eterno, ma pu\u00f2 variare in intensit\u00e0 in virt\u00f9 della gravit\u00e0 della colpa, ma anche delle preghiere dei vivi, naturalmente solo nella fase che precedeva il Giudizio Finale. Presto si afferma l'idea del trasferimento nel luogo oltremondano di purificazione o beatitudine. Nel corso del Medioevo nelle visioni dell'al di l\u00e0 un altro dato costante \u00e8 la credenza in un certo grado di corporeit\u00e0 dell'anima per cui il patimento dei dannati assume tratti di maggiore realismo. Tale idea convive con quella della fede nella resurrezione dei corpi alla fine dei tempi. Per esempio nella \"Visio Pauli\" o \"Apocalisse di Paolo\" del III secolo sono mostrate anime dannate straziate dall'acqua bollente di un fiume, o uomini e donne divorate da vermi. Punto di partenza di altre visioni infernali sono i \"Dialoghi\" di papa Gregorio Magno, un'opera includente varie testimonianze di persone che avrebbero visitato in spirito il mondo dei morti dopo essere caduti in uno stato simile alla morte. In questi testi gregoriani si parla anche di un \"ponte del giudizio\", luogo di selezione tra buoni e malvagi: i primi lo attraversano felicemente, i secondi invece sono trascinati da una forza invisibile nel fiume fetido, oscuro e puzzolente. Il \"ponte del giudizio\" \u00e8 presente anche nella \"Storia dei Franchi\" di Gregorio di Tours. Nella \"Visione di Baronto\" (scritta in Gallia nella seconda met\u00e0 del VII secolo) \u00e8 presente una dettagliata topografia dell'al di l\u00e0 con neri demoni crudeli che straziano i peccatori negli abissi infernali, mentre il paradiso \u00e8 abitato da beati in vesti bianche che cantano lodi al Creatore.\nPer i teologi della filosofia Scolastica, l'Inferno \u00e8 semplicemente la lontananza da Dio, la privazione della Sua luce divina, e proprio in questo consiste in realt\u00e0 la pena infernale, al di l\u00e0 dell'immaginario poetico. Infatti, l'anima ha naturale e ardente desiderio di Dio, cio\u00e8 dell'Infinito, della Verit\u00e0, della Bellezza e dell'Amore Assoluto; dunque, la privazione \"in aeternuum\" di tale supremo obiettivo del desiderio umano, condanna l'anima alla propria perenne sofferenza. La vicinanza, essere in Dio, da Dio e per Dio, \u00e8 per l'anima, sul piano oggettivo, la realizzazione della propria essenza originaria, e, su quello soggettivo, la propria felicit\u00e0; in realt\u00e0, questi due \"piani\", in Dio si sovrappongono, diventando un unico, sommo \"piano\". Non \u00e8 Dio a dannare l'anima, dunque, ma \u00e8 l'anima che si condanna durante la vita, rifiutando stoltamente la Via della salvezza costruita e fondata sul sangue di Cristo. Nella dimensione metafisica dell'eterno, oltre il tempo, non \u00e8 possibile alcun cambiamento/movimento, e quindi Dio non pu\u00f2 salvare le anime dannate, per le quali comunque soffre, in quanto Padre di tutti gli uomini.\nNel Catechismo della Chiesa Cattolica.\nIV. L'inferno\n1033 Non possiamo essere uniti a Dio se non scegliamo liberamente di amarlo. Ma non possiamo amare Dio se pecchiamo gravemente contro di lui, contro il nostro prossimo o contro noi stessi: \u201cChi non ama rimane nella morte. Chiunque odia il proprio fratello \u00e8 omicida, e voi sapete che nessun omicida possiede in se stesso la vita eterna\u201d (1Gv 3,15). Nostro Signore ci avverte che saremo separati da lui se non soccorriamo nei loro gravi bisogni i poveri e i piccoli che sono suoi fratelli [Cf Mt 25,31-46 ]. Morire in peccato mortale senza essersene pentiti e senza accogliere l'amore misericordioso di Dio, significa rimanere separati per sempre da lui per una nostra libera scelta. Ed \u00e8 questo stato di definitiva auto-esclusione dalla comunione con Dio e con i beati che viene designato con la parola \u201cinferno\u201d.\n1034 Ges\u00f9 parla ripetutamente della \u201cGeenna\u201d, del \u201cfuoco inestinguibile\u201d, [Cf Mt 5,22; Mt 5,29; Mt 13,42; Mt 13,50; Mc 9,43-48 ] che \u00e8 riservato a chi sino alla fine della vita rifiuta di credere e di convertirsi, e dove possono perire sia l'anima che il corpo [Cf Mt 10,28 ]. Ges\u00f9 annunzia con parole severe che egli \u201cmander\u00e0 i suoi angeli, i quali raccoglieranno [...] tutti gli operatori di iniquit\u00e0 e li getteranno nella fornace ardente\u201d (Mt 13,41-42), e che pronunzier\u00e0 la condanna: \u201cVia, lontano da me, maledetti, nel fuoco eterno!!\u201d (Mt 25,41).\n1035 La Chiesa nel suo insegnamento afferma l'esistenza dell'inferno e la sua eternit\u00e0. Le anime di coloro che muoiono in stato di peccato mortale, dopo la morte discendono immediatamente negli inferi, dove subiscono le pene dell'inferno, \u201cil fuoco eterno\u201d [Cf Simbolo \u201cQuicumque\u201d: Denz. -Sch\u00f6nm., 76; Sinodo di Costantinopoli: ibid., 409. 411; 274]. La pena principale dell'inferno consiste nella separazione eterna da Dio, nel quale soltanto l'uomo pu\u00f2 avere la vita e la felicit\u00e0 per le quali \u00e8 stato creato e alle quali aspira.\n1036 Le affermazioni della Sacra Scrittura e gli insegnamenti della Chiesa riguardanti l'inferno sono un appello alla responsabilit\u00e0 con la quale l'uomo deve usare la propria libert\u00e0 in vista del proprio destino eterno. Costituiscono nello stesso tempo un pressante appello alla conversione: \u201cEntrate per la porta stretta, perch\u00e9 larga \u00e8 la porta e spaziosa la via che conduce alla perdizione, e molti sono quelli che entrano per essa; quanto stretta invece \u00e8 la porta e angusta la via che conduce alla Vita, e quanto pochi sono quelli che la trovano!\u201d (Mt 7,13-14).\nSiccome non conosciamo n\u00e9 il giorno n\u00e9 l'ora, bisogna, come ci avvisa il Signore, che vegliamo assiduamente, affinch\u00e9, finito l'unico corso della nostra vita terrena, meritiamo con lui di entrare al banchetto nuziale ed essere annoverati tra i beati, n\u00e9 ci si comandi, come a servi cattivi e pigri, di andare al fuoco eterno, nelle tenebre esteriori dove \u201cci sar\u00e0 pianto e stridore di denti\u201d [Conc. Ecum. Vat. II, Lumen gentium, 48].\n1037 Dio non predestina nessuno ad andare all'inferno; [ Cf Concilio di Orange II: Denz. -Sch\u00f6nm. , 397; Concilio di Trento: ibid. , 1567] questo \u00e8 la conseguenza di una avversione volontaria a Dio (un peccato mortale), in cui si persiste sino alla fine. Nella liturgia eucaristica e nelle preghiere quotidiane dei fedeli, la Chiesa implora la misericordia di Dio, il quale non vuole \u201cche alcuno perisca, ma che tutti abbiano modo di pentirsi\u201d (2Pt 3,9):\nAccetta con benevolenza, o Signore, l'offerta che ti presentiamo noi tuoi ministri e tutta la tua famiglia: disponi nella tua pace i nostri giorni, salvaci dalla dannazione eterna, e accoglici nel gregge degli eletti [Messale Romano, Canone Romano]..\nNella letteratura cristiana.\nGli \"Inferi\" secondo Dante.\nDurante il Medioevo la concezione di \"Inferno\" \u00e8 stata esposta, spiegata e mostrata nella prima cantica dell'opera di Dante Alighieri, la \"Divina Commedia\". Infatti, l'\"Inferno\" di Dante \u00e8 l'espressione di tutta la dottrina teologica e filosofica del Cristianesimo riguardo al luogo di soggiorno degli ingiusti. Dante descrive e narra la \"storia\" metafisica dell'Inferno: esso \u00e8 un enorme e profondissimo abisso, scavato da Lucifero (cio\u00e8 Satana) nella sua caduta dal Cielo, e si troverebbe nel sottosuolo dell'emisfero delle terre emerse. L'Inferno \u00e8 diviso, secondo Dante, in 9 \"cerchi\", cio\u00e8 9 cornici nei quali vengono scontati diversi peccati. Prima di tali cerchi c'\u00e8 l'Antinferno, cio\u00e8 il luogo dove vengono puniti gli ignavi, ovvero le anime di coloro che in vita non si distinsero n\u00e9 per il bene, n\u00e9 per il male, e dunque nemmeno l'Inferno le vuole accettare, tanto furono mediocri ed inutili; il I cerchio, invece, \u00e8 il Limbo, ovvero il luogo dove risiedono le anime dei bambini non battezzati, le anime di tutti i grandi poeti antichi e pagani (tra cui Omero, Ovidio, Orazio, Lucano e anche Virgilio, la guida di Dante) e gli \"spiriti magni\", ovvero le anime degli uomini virtuosi che per\u00f2 non credettero in Cristo, o perch\u00e9 vissero prima di Lui, o perch\u00e9 ebbero altra confessione religiosa (tra queste anime vi sono Giulio Cesare, Socrate, Platone, Aristotele e il Saladino). Queste anime, per le loro virt\u00f9, sono privilegiate, ed esentate dalla pena infernale, sebbene desiderino sempre Dio e non possano mai vederlo.\nAltri 4 Cerchi rappresentano i vizi capitali, ovvero, dal meno grave: lussuria, gola, avarizia (e, insieme, prodigalit\u00e0), accidia, ira, invidia e superbia (questi ultimi 4 sono puniti in un unico Cerchio).\nIl VI Cerchio ospita gli eretici (tra cui gli Epicurei), mentre il VII Cerchio si suddivide in 3 \"Gironi\", dove vengono puniti tutti i violenti: nel I Girone risiedono i violenti contro il prossimo (omicidi e predoni), nel II Girone i violenti contro s\u00e9 stessi (suicidi) e nel III i violenti contro Dio e contro Natura (bestemmiatori, sodomiti e usurai).\nL'VIII Cerchio, che \u00e8 il pi\u00f9 grande, \u00e8 suddiviso in 10 \"bolge\", dove vengono puniti tutti i fraudolenti, cio\u00e8 coloro che peccarono di malizia, rivolgendo l'intelligenza (dono divino) verso il male e diventando cos\u00ec simili al demonio stesso; per Dante, dunque, i peccati di malizia sono ancora peggiori di quelli di incontinenza e di violenza. Tali anime punite sono, in ordine, i seduttori (insieme ai ruffiani), gli adulatori, i simoniaci (cio\u00e8 coloro che vendono beni spirituali, \"usurpando\" cos\u00ec Dio, unico dispensatore di tali beni), gli indovini (insieme ad astrologi e streghe), i barattieri, gli ipocriti, i ladri, i consiglieri di frode, i seminatori di scandali e scismi (tra cui Maometto) e i falsatori di metalli, monete, persone e parole.\nInfine, nella parte pi\u00f9 profonda dell'Inferno si trovano, nel IX Cerchio, i traditori, suddivisi in 4 zone: nella \"Caina\" vengono puniti i traditori dei parenti, nella \"Ant\u00e8nora\" i traditori della patria, nella \"Tolomea\" i traditori degli ospiti ed infine nella \"Giudecca\" i traditori dei benefattori, ossia coloro hanno commesso il peccato peggiore e che scontano la loro pena completamente sommersi nelle acque ghiacciate di Cocito (mentre vengono direttamente maciullati dalle fauci di Lucifero stesso Giuda Iscariota, Bruto e Cassio, il primo traditore della Chiesa e gli altri due dell'Impero). Tutte le pene infernali sono regolate dalla cosiddetta \"legge del contrappasso\", che impone una pena simmetrica od opposta al peccato commesso (dal latino \"contrae patior\").\nL'\"Inferno\" di Dante propone, tematicamente, tutta la dottrina teologica e filosofica cristiana, ovvero la dannazione per propria colpa, e non per castigo divino, l'eternit\u00e0 e l'immutabilit\u00e0 delle pene, poich\u00e9 Dio non pu\u00f2 contraddire la propria Giustizia (cio\u00e8 S\u00e9 stesso) ed infine la necessit\u00e0 di tali pene eterne: un'anima fuor dalla Grazia di Dio, infatti, non potrebbe stare al Suo cospetto senza soffrire immensamente per la propria mostruosit\u00e0, n\u00e9 potrebbe essere totalmente annichilita, poich\u00e9 \"renderla nulla\" le costerebbe un dolore ancor peggiore. L'Inferno, inoltre, come il Purgatorio e il Paradiso, vengono presentati anche come dimensioni attuali e percepibili (seppur invisibili) nell'uomo vivente stesso: il dannato, dunque, \u00e8 colui che si esclude da solo dalla vera felicit\u00e0, che risiede solo in Dio, e dunque nell'eternit\u00e0.\nL'Inferno secondo John Milton.\nA differenza di Dante, Milton non credeva in inferno o paradiso, la sua descrizione \u00e8 puramente poetica. Come Thomas Hobbes, Isaac Newton e John Locke, Milton ha ammesso solo una resurrezione e il Giudizio Universale alla fine dei tempi.\nL'Inferno \u00e8 stato descritto e mostrato anche nell'opera del poeta inglese John Milton \"Paradiso perduto\" (\"Paradise Lost\", 1667). Egli narra la caduta di Satana/Lucifero, dalla cui stessa iniquit\u00e0 nacque l'Inferno, per volont\u00e0 divina: Dio stesso, dunque, dispose la creazione di un luogo di eterna e totale oscurit\u00e0 e sofferenza, nel quale poter esiliare gli angeli ribelli, che per Sua volont\u00e0 non annichil\u00ec. La descrizione che Milton d\u00e0 dell'Inferno \u00e8 una delle pi\u00f9 spaventevoli ed impressionanti della letteratura e dell'immaginario poetico: \nMilton, tuttavia, ispirato dal poema di Dante e influenzato dalla teologia cristiana, non d\u00e0 una semplice visione poetica e metafisica dell'Inferno, ma anch'esso dichiara la dimensione infernale anche come una dimensione spirituale nell'uomo. Infatti, il \"suo\" stesso Satana, dice: Dunque, l'Inferno di Milton \u00e8 nell'anima, prima che nella sfera metafisica, anzi, la sfera metafisica stessa \u00e8 nell'anima.\nCulti nordeuropei.\nEuropa del Nord.\nNella Mitologia norrena il regno degli Inferi \u00e8 Hel, da cui deriva la parola inglese Hell (inferno) e tedesca H\u00f6lle. Hel \u00e8 anche il nome della d\u00e8a che governa questo regno popolato di spettri tremanti di morti senza onore. Le pi\u00f9 frequenti cause di disonore erano il morire di malattia o carichi di anni nel loro letto anzich\u00e9 cadere da valorosi sul campo di battaglia. Allo stesso modo l'Inferno ospita chi ha rotto un voto solenne.\nLa dea Hel \u00e8 figlia di Loki, dio dell'inganno, e di Angrbo\u00f0a, la pi\u00f9 terribile delle furie. Hel porta nel mondo dei vivi dolore e disperazione e lei stessa \u00e8 dipinta come una donna normale per met\u00e0 e con met\u00e0 del corpo in putrefazione o cianotica.\nHel \u00e8 un luogo squallido, costituito da una stanza gigantesca, e diversamente dalle altre rappresentazioni \u00e8 gelido, freddo, buio: vi si accede attraverso una caverna, Gnipahellir, dove vive un gallo nero, che canter\u00e0 un giorno la fine del mondo con la sua orrenda voce. \u00c8 in fondo alla scala di ordine dell'universo giacendo al di sotto del terzo livello di Yggdrasill, vicino a Hvergelmir e N\u00e1str\u00f6nd. \u00c8 dubbio se Hel e Niflheimr siano due regni distinti o siano in qualche modo uno parte dell'altro o addirittura sinonimi dello stesso luogo di dannazione.\nHel \u00e8 descritto come un luogo il cui soffitto \u00e8 intessuto di serpi che versano veleno sui sottostanti fiumi di sangue in cui nuotano le anime dannate che hanno solo urina di capra per spegnere la sete. Tutt'intorno al reame di Hel scorre il fiume Gj\u00f6ll, le cui acque congelano all'istante e sono invase da coltelli taglienti. Un solo ponte attraversa il fiume, guardato a vista dalla gigantessa M\u00f3\u00f0gu\u00f0r: se un vivo passa sul ponte esso risuona come se a passarlo fossero in mille, ma l'anima di un dannato non vi far\u00e0 alcun suono. Il palazzo di Hel \u00e8 chiuso da porte di ferro e cinto da alte mura, che racchiudono i suoi sinistri abitanti: la sala del trono \u00e8 il Dolore, la mensa la Carestia, il letto di Hel \u00e8 lo Sfinimento e la Malattia, e cos\u00ec via. Nel palazzo di Hel abitano tutte le sventure che affliggono l'umanit\u00e0.\nCulti orientali e indorientali.\nMolti culti orientali indicano come via virtuosa la via della fede in un principio di equilibrio da cui deriva la pace rispetto al tormento illusorio delle cose umane. I connotati di questo equilibrio variano lievemente da un credo all'altro, tuttavia in tutti il mancato equilibrio costituisce la perversione che porta alla condizione di inferno. In tanta spiritualit\u00e0 va notato che gli inferi mantengono una connotazione \"tangibile\" e tangibili sono le sofferenze e i demoni che tormentano le anime.\nInduismo.\nNell'induismo antico e nel suo complicatissimo pantheon, l'inferno \u00e8 il mondo sotterraneo, regno di Taraka, \"il demone tentatore che semina il dubbio, la furia distruttrice e l'odio\" nel tentativo di far cadere gli dei dal cielo.\nTaraka viene vinto in una battaglia cosmica dagli sforzi di Aranyani, il Dio generato grazie all'aiuto di Parvati, sposa di Siva. Per correre in aiuto degli dei, che stanno per soccombere Parvati beve il sangue di Taraka, che genera un demone per ogni goccia che tocca e corrompe la terra. Taraka non pu\u00f2 generare altre orde di demoni che vengano in suo aiuto ed \u00e8 vinto, ma Paravati resta intossicata dal suo sangue malvagio ed esce di senno. Diviene la terribile K\u0101l\u012b e corre sulla terra seminando morte e distruzione ovunque. Viene fermata da Siva che si finge da lei ucciso e la scuote dalla furia grazie all'amore e al rimorso.\nL'inferno \u00e8 quindi la condizione di sudditanza a Taraka: l'anima dannata \u00e8 vittima dei demoni da lui generati e patisce un misto di tormenti fisici e di conseguenze metafisiche. Taraka, infatti, che causa dubbio contro la Trimurti (le tre divinit\u00e0 Brahm\u0101, Siva e Visn\u00f9), e quindi contro l'unicit\u00e0 e verit\u00e0 dell'Uno, il Brahman. Ne consegue devastazione insensata, odio che si contrappone all'amore tra uomo e donna e alla generazione di nuova vita.\n\u00c8 estremamente difficile, e presumibilmente del tutto inappropriato, tracciare una linea di confine netta tra divinit\u00e0 buone con comportamenti sempre encomiabili e divinit\u00e0 malvagie dal comportamento sempre malvagio nel Pantheon ind\u00f9, cos\u00ec come \u00e8 consueto per chi \u00e8 cresciuto in una cultura improntata al monoteismo abramico e alle sue religioni. Nell'economia filosofico-teologica Ind\u00f9 \"il male \u00e8 il non riconoscere l'unica realt\u00e0 possibile, l'unica verit\u00e0 contro l'illusione: Il Brahaman\". Il cammino che porta a questo \u00e8 lungo e tutti, uomini e dei, sono coinvolti e talvolta travolti da questa lotta tra menzogna e verit\u00e0. L'allontanamento dalla verit\u00e0 del Brahaman costituisce l'inferno in s\u00e9 e per s\u00e9, al di l\u00e0 che Traka sia la sua divinit\u00e0. Si noti, semplicemente a titolo di esempio, che Parvati \u00e8 la pi\u00f9 adorata delle varie divinit\u00e0 indiane, ma in quasi in ogni villaggio e citt\u00e0 gode di un tempio in cui \u00e8 adorata come Kali, adorna della corona di mani e teste mozzate con cui danz\u00f2 vittoriosa, selvaggia e devastatrice sul campo di battaglia in cui aveva aiutato a sconfiggere Taraka il demonio e restaurato l'ordine divino delle cose. Il male \u00e8 sconfitto dal bene e lo corrompe nuovamente, per esserne vinto ancora.\nBuddismo.\nSpesso tradotti, utilizzando una terminologia tratta da altre religioni, come \"inferno buddista\" o \"purgatorio\", i Naraka si differenziano dagli inferni delle religioni abramitiche sotto vari aspetti: i condannati non sono giudicati da una entit\u00e0 esterna e superiore, ma vi si trovano per la legge del karma, vista come un principio di causa-effetto dall'inesorabilit\u00e0 meccanica; i Naraka non sono eterni ma condizionati e la pena stessa \u00e8, per ferocia e durata, sempre limitata (per quanto temporalmente enorme) e commisurata all'azione compiuta; i Naraka possono essere considerati sia come luoghi fisici che come stati mentali.\nTaoismo.\nIl reame dei morti nella mitologia cinese \u00e8 il Feng Du (\u9146\u90fd\u57ce; pronuncia: 'fend\u00f9'). Similmente alla visione Buddista l'Inferno Cinese \u00e8 situato in una montagna, la Fengdu. \u00c8 governato dal Re degli Inferi Yan Luo Wang ed \u00e8 costituito da un labirinto multilivello di stanze, ognuna preposta a giudicare un tipo di peccato: in una l'omicidio, in un'altra l'adulterio e cos\u00ec via. L'Inferno taoista \u00e8 un regno stratificato, che rispecchia la visione in classi della societ\u00e0 cinese e che si regge sul principio di giudici che governano in modo retto e terribile. Vi sono numerosi Dei, a capo dei diversi livelli dell'Inferno, e su entrambe le tradizioni sono discordi in quanto a natura e numero: si va dai 3-4 livelli sino a 10 ed in alcune leggende persino 18. Ci\u00f2 in cui le descrizioni concordano, e che avvicina la concezione cinese a quella cristiana medioevale, \u00e8 la natura dei tormenti inflitti dai demoni: corpi nudi di uomini e donne, segati in due, costretti a salire su alberi pieni di lame affilate, decapitati. Questi aspetti tanto cruenti erano spesso rappresentati con dovizia di particolari scioccanti dai monaci e causavano forti resistenze tra i Confuciani. Questi ritenevano che il metodo non offrisse esempi morali da seguire e fosse utile solo a scandalizzare chi gi\u00e0 avrebbe tenuto un comportamento retto, mentre ben difficilmente i criminali si sarebbero fatti dissuadere da semplici racconti. Tuttavia, come gi\u00e0 nel Buddismo, nel taoismo l'Inferno \u00e8 molto pi\u00f9 simile al concetto occidentale di Purgatorio, che a quello di Inferno vero e proprio. La condizione infernale, infatti, non \u00e8 permanente e le preghiere dei vivi possono aiutare i morti a passare i vari stadi di purificazione e liberarsi. Terminati i tormenti ed espiati i propri peccati, infatti, all'anima viene data la Coppa dell'Oblio da Meng Po. Viene quindi rispedita nel mondo dei vivi per una nuova reincarnazione: vivr\u00e0 nuovamente e dovr\u00e0, naturalmente, dimostrare di perseguire la Via del Tao (la virt\u00f9) per giungere alla perfezione e divenire un immortale.\nNella satira.\nL'inferno \u00e8 anche frequente oggetto di satira, considerato spesso negli ambienti non religiosi come uno spauracchio usato dalle caste sacerdotali religiose per tenere in stato di sudditanza i fedeli."}
{"id": "2952444", "revid": "1442080", "url": "https://it.wikipedia.org/wiki?curid=2952444", "title": "IGA U.S. Indoor Championships 1994 - Singolare", "text": "Il singolare dell'IGA U.S. Indoor Championships 1994 \u00e8 stato un torneo di tennis facente parte del WTA Tour 1994.\nZina Garrison-Jackson era la detentrice del titolo, ma ha perso in semifinale contro Brenda Schultz.\nMeredith McGrath hanno battuto in finale 7\u20136, 7\u20136 Brenda Schultz."}
{"id": "2952445", "revid": "46291", "url": "https://it.wikipedia.org/wiki?curid=2952445", "title": "Myrmecodia", "text": "Myrmecodia \u00e8 un genere di piante mirmecofile epifite della famiglia delle Rubiacee, native del Sud Est Asiatico.\nEcologia.\nLe \"Myrmecodia\" posseggono adattamenti strutturali che forniscono riparo alle formiche, le quali ricambiano garantendo protezione dagli insetti fitofagi e fornendo sostanze nutritive.\nTra le specie pi\u00f9 frequentemente coinvolte in questo rapporto di simbiosi mutualistica vi sono \"Iridomyrmex\" spp., \"Philidris\" spp., \"Anaplolepis\" spp., \"Camponotus\" spp., \"Crematogaster\" spp., \"Pedomyrma\" spp., \"Pheidole\" spp., \"Polyrhachis\" spp., \"Monomorium\" spp., \"Technomyrex\" spp., \"Turneria\" spp. e \"Vollenhovia\" spp..\nTassonomia.\nIl genere comprende le seguenti specie:"}
{"id": "2952446", "revid": "729019", "url": "https://it.wikipedia.org/wiki?curid=2952446", "title": "Squadra indonesiana di Coppa Davis", "text": "La squadra indonesiana di Coppa Davis rappresenta l'Indonesia nella Coppa Davis, ed \u00e8 posta sotto l'egida della \"Persatuan Lawn Tennis Indonesia (PELTI)\".\nLa squadra debutt\u00f2 nella competizione nel 1961, e ha fatto parte del Gruppo Mondiale in due occasioni, nel 1983 e nel 1989. Attualmente il team \u00e8 incluso nel Gruppo II della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952448", "revid": "838137", "url": "https://it.wikipedia.org/wiki?curid=2952448", "title": "IGA U.S. Indoor Championships 1994 - Doppio", "text": "Il doppio dell'IGA U.S. Indoor Championships 1994 \u00e8 stato un torneo di tennis facente parte del WTA Tour 1994.\nPatty Fendick e Zina Garrison-Jackson erano le detentrici del titolo , ma hanno partecipato con partner differenti, la Fendick con Meredith McGrath e la Garrison-Jackson con Lori McNeil.\nLa Garrison-Jackson e la McNeil hanno perso in semifinale contro Katrina Adams e Manon Bollegraf.\nLa Fendick e la Garrison-Jackson hanno battuto in finale 7\u20136, 6\u20132 la Adams e la Bollegraf."}
{"id": "2952449", "revid": "34862", "url": "https://it.wikipedia.org/wiki?curid=2952449", "title": "Nazionale di Coppa Davis dell'Indonesia", "text": ""}
{"id": "2952453", "revid": "112047153", "url": "https://it.wikipedia.org/wiki?curid=2952453", "title": "Uovo performing arts festival", "text": "Il Uovo performing arts festival \u00e8 una manifestazione di teatro, danza, musica e performing arts che si svolge a Milano.\nIl festival nasce nel 2003 sotto la direzione artistica di Umberto Angelini, per riflettere sull'identit\u00e0 e la creativit\u00e0 nelle citt\u00e0 contemporanee, mantenendo uno sguardo privilegiato alle espressioni pi\u00f9 innovative delle arti performative. Uovo si presenta con il sottotitolo: \"un progetto indisciplinato sulla contemporaneit\u00e0\".\nIl festival che si svolge nel mese di marzo, ha presentato in anteprima negli anni giovani talenti e artisti di fama mondiale, con compagnie del Teatro contemporaneo, Teatro di ricerca e Performance art nazionale ed internazionale come Soc\u00ecetas Raffaello Sanzio, Antony and the Johnsons, Gob Squad, Gisele Vienne, Meg Stuart, Jerome Bel, Xavier Le Roy, Motus, Kinkaleri, Pathosformel, Dewey Dell, Virgilio Sieni"}
{"id": "2952454", "revid": "1359705", "url": "https://it.wikipedia.org/wiki?curid=2952454", "title": "L'Ombra (DC Comics)", "text": "L'Ombra (\"Shade\"), alter ego di Richard Swift, \u00e8 un personaggio dei fumetti creato negli anni quaranta per la National Comics. All'inizio un criminale, ha combattuto contro la versione della Golden e della Silver Age di Flash. Divenne per\u00f2 un mentore per Jack Knight, figlio dello Starman della Golden Age, altro nemico dell'Ombra.\nAnche se nei fumetti della Golden Age fu inizialmente fu descritto come un ladro, il personaggio fu reinventato nel 1994 come un ambiguo vittoriano che ottenne la sua immortalit\u00e0 e l'abilit\u00e0 di manipolare le ombre grazie ad un evento mistico inspiegabile. Nel 2009, l'Ombra fu inserita all'89\u00ba posto della lista dei Pi\u00f9 Grandi Criminali dei Fumetti di Tutti i Tempi indetto dalla IGN.\nBiografia del personaggio.\nPre-Crisi.\nFece la sua prima apparizione in \"Flash Comics\" n. 33, come avversario del Flash della Golden Age, Jay Garrick. Fu descritto, come \u00e8 stato descritto nell'incipit, come un ladro in grado di manipolare le ombre con un bastone magico. Combatt\u00e9 sia contro Jay Garrick che contro la sua controparte della Silver Age, Barry Allen. Fu membro di numerose squadre di super criminali, inclusa la Societ\u00e0 dell'Ingiustizia, e uno dei tre supercriminali utilizzati per il primo incontro tra i due super velocisti nell'ormai classica storia \"Flash di Due Mondi\" del 1961, che reintrodusse il Flash della Golden Age nella Silver Age.\nPost-Crisi.\nRitorna in ristampa nel 1986, come membro della nuova incarnazione della Societ\u00e0 dell'Ingiustizia del Mago. La comparsa successiva avvenne in un flashback di \"Secret Origins\" n. 50, del 1989, in cui venne spiegata la storia dell'incontro post-\"Crisi\" tra Jay Garrick e Barry Allen.\nPost-Ora Zero.\nDopo lOra zero\", le origini dell'Ombra furono cambiate quasi completamente. Fu collegato retroattivamente ad un \"gentleman\" inglese di nome Richard Swift\"', un giovane dell'anno 1838. Una notte, a Londra, Swift venne intrappolato nel mezzo di un'inspiegabile tragedia mistica che uccise 104 persone. Il pi\u00f9 immediato degli effetti, fu la perdita della memoria precedente all'incidente. Fortunatamente, una carrozza stava passando da quelle parti e gli diede un passaggio. Il gentiluomo che lo accolse nella sua carrozza si chiamava Piers Ludlow, e gli offr\u00ec il suo aiuto raccontandogli il proprio passato. Accettando la sua apparente \"gentilezza\", Swift fu condotto fino alla casa di Ludlow per poi essere trasportato la sera seguente in un'altra casa. Tuttavia, l'intera faccenda era una trappola: l'intera famiglia Ludlow era composta da assassini e truffatori, e avevano recitato quella scena numerose volte in passato: lo facevano allo scopo di uccidere una persona ricca, e mettevano un barbone morto ammazzato nelle vicinanze per dare l'impressione di una rapina o di un omicidio andati storti. Tuttavia, quando vollero ripetere questo piano su Swift utilizzandolo come capro espiatorio, egli riflessivamente liber\u00f2 la sua Ombra, uccidendo tutti i Ludlow presenti. Solo un paio di gemelli, assenti dall'escursione, sopravvissero. La sera seguente, Swift incontr\u00f2 uno dei suoi migliori amici prima dell'incidente: l'autore Charles Dickens.\nDopo la tragedia: il trasferimento negli Stati Uniti.\nPer i decenni successivi, Swift visse relativamente una vita normale, che cambi\u00f2 quando Rupert Ludlow, uno dei due gemelli sopravvissuti, comparve e lo sorprese in un'imboscata insieme alla sua gang di killers, informandolo della sua futura morte e della crescita esponenziale della famiglia Ludlow. Anche se gravemente ferito, Swift riusc\u00ec ad uccidere Rupert, che aveva quindi scoperto la sua immortalit\u00e0. Dopo di ci\u00f2, lasci\u00f2 l'Inghilterra per cominciare una carriera come avventuriero/assassino/osservatore della vita. Viaggi\u00f2 per diversi paesi, vivendo numerose avventure. Mentre era in viaggio, incontr\u00f2 Brain Savage, il supereroe Scalphunter e visit\u00f2, per la prima volta, Opal City, dove si stabil\u00ec, acquistando un grande immobile e vivendo generalmente in modo agiato, incontrando addirittura Oscar Wilde. Comunque non mise da parte la sua vita di avventuriero, assicurandosi per\u00f2 che avesse sempre una grossa fortuna alla quale tornare. Tuttavia, durante i suoi viaggi, incontr\u00f2 anche un altro immortale nato dallo stesso incidente e avente quasi i suoi stessi poteri: un nano di nome Culp, che sarebbe divenuto il suo avversario immortale.\nIl matrimonio con Marguerite Croft.\nDurante tutte le scappatoie dell'Ombra, fu perseguitato quasi costantemente dai Ludlow, che egli abbatt\u00e9 con poco rimorso, uccidendo numerosi membri della famiglia, prima di incontrare Marguerite Croft, una giovane donna, di cui si innamor\u00f2 e con la quale si stabil\u00ec a Parigi durante gli anni trenta. In realt\u00e0 Marguerite si dimostr\u00f2 essere una Ludlow, e tent\u00f2 di ucciderlo, avvelenandolo. l'Ombra sopravvisse alla tossina, e fu costretto ad uccidere Marguerite, quando gli confess\u00f2 che anche se lo amava, avrebbe continuato ad attentare alla sua vita come segno di lealt\u00e0 verso la sua famiglia. Questo lasci\u00f2 l'Ombra con un senso di depressione generale e non si ri-innamor\u00f2 mai pi\u00f9. A causa di ci\u00f2 e della morte di Brian Savage, riprese la sua attivit\u00e0 di assassino.\nLa Seconda guerra mondiale e l'arruolamento.\nDurante la Seconda guerra mondiale, si arruol\u00f2 e venne inviato al fronte, in Europa. Qui vi trov\u00f2 anche Culp. Nel corso di una missione, una bomba cadde sopra di loro, spedendo Culp nel corpo dell'Ombra. Ignaro di ci\u00f2, ritorn\u00f2 in America dove visit\u00f2 Keystone City. Questa era la sede della Golden Age dei supereroi, e di tutti loro ne scelse uno per divenire il suo avversario: Jay Garrick, il primo Flash. Per lui, non era pi\u00f9 di un gioco, venne influenzato inconsciamente da Culp: tutti i crimini pi\u00f9 importanti da lui eseguiti dovevano passare inosservati, truccandoli come incidenti. Quando Garrick and\u00f2 in pensione si sent\u00ec molto triste. Tutto ci\u00f2 dur\u00f2 fino a quando un altro supereroe, il Ragno , si fece avanti. l'Ombra, curioso delle motivazioni del Ragno, scopr\u00ec che era in realt\u00e0 un criminale che si sbarazzava della concorrenza, e, che per nascita, era anche un Ludlow. l'Ombra salv\u00f2 Keystone uccidendo il Ragno e salvando Garrick e sua moglie Joan da un tentativo di omicidio. Quando gli fu chiesto il motivo della sua azione, rispose che Jay gli piaceva, in quanto arguto e dotato di un grande senso dell'umorismo.\nDurante gli anni sessanta, si alle\u00f2 temporaneamente con il Dottor Fate per abbattere quelle che sembravano essere imprese criminali di Culp, una mistica organizzazione di matti, i Wise Fools, dall'inglese, i \"Saggi Folli\", che egli desiderava ripetessero il rituale che lo cre\u00f2, convocando una bolla d'ombra incontrollata e selvaggia. In realt\u00e0 l'Ombra di Culp che si separava da quella di Swift. Ignaro che la coscienza di Culp si trovava nell'Ombra, lui e Dottor Fate distrussero l'operazione Wise Fools e gettarono la bolla d'ombra in una dimensione vuota.\nStarman.\nJames Robinson decise di utilizzare l'Ombra, assegnandogli un ruolo da protagonista nella nuova serie \"Starman\" del 1994. Nella prima storia, \"Sins of The Father\", Jack Knight trov\u00f2 nell'Ombra un nemico quando rap\u00ec suo padre, lo Starman pensionato Ted Knight su ordine del vecchio \"Mist\", desideroso di una resa dei conti. l'Ombra successivamente trad\u00ec Mist alleandosi con la \"Famiglia O'Dare\", un clan di ufficiali di polizia che aiutavano Jack in memoria di loro padre, Billy O'Dare, un poliziotto che spesso aiut\u00f2 il primo Starman nella sua lotta al crimine. l'Ombra, con gli O'Dare, assal\u00ec la tana di Mist traendo in salvo Ted Knight. Fuori dagli O'Dare, si fece amico la \"pecora nera\" della famiglia O'Dare, Matt.\nLa maggior parte del passato dell'Ombra fu rivelato attraverso alcune voci di un diario incluse nel fumetto di \"Starman\", compreso un numero flashback dal titolo \"\"Tales of Time Past\" . Spesso ebbero a che fare con diversi Starman, incluso il vecchio Ted, cos\u00ec come altri personaggi tratti dal mito di Starman come Brian Savage. Su 80 numeri della serie, 10 furono riservati ai \"Tempi Passati\". \"Estratti\" dal diario dell'Ombra, spesso rimpiazzavano le colonne di lettere di \"Starman\", aggiungendo frequentemente degli sfondi, correlati alla storia o alle motivazioni delle gesta compiuti dall'Ombra. Questi estratti vennero scritti in una forma poetica, in opposizione allo stile pi\u00f9 tradizionale dei fumetti, con illustrazioni occasionali, e come parte di un diario, scritto personalmente dall'Ombra.\nl'Ombra ebbe un ruolo attivo in un'avventura che coinvolse Jack Knight nella lotta contro un demone nascosto in un poster che afferrava gente innocente per trasportarla all'Inferno. l'Ombra, come sempre, desiderava la pace per Opal, e non gli piaceva Merritt, il guardiano umano del poster, che ottenne l'immortalit\u00e0 per la sua protezione, divenuto successivamente fonte di ispirazione per il romanzo, \"Il ritratto di Dorian Gray\". In un combattimento per la possessione del poster, Matt O'Dare venne catturato, e l'Ombra lo segu\u00ec. All'interno del poster, l'Ombra fu d'accordo nel vendere la sua anima in cambio della liberazione di tutte le anime catturate, ma il demone, incapace di accettare un patto egoista, rilasci\u00f2 tutti. Dopo di ci\u00f2, Matt decise di cambiare pagina e di lasciare il suo passato alle spalle. l'Ombra lo assistette nel suo intento, in parte influenzato dalla rivelazione che O'Dare, in effetti, \u00e8 la reincarnazione dell'avvocato Scalphunter, un suo vecchio amico.\nUn evento particolare della vita dell'Ombra giunse quando incontr\u00f2 il demone Neron. Questi gli offr\u00ec, come fece a tutti i criminali prima di lui, di aumentare i suoi poteri. Tuttavia, l'Ombra vide poca utilit\u00e0 in tale offerta, dato che non aveva bisogno di incrementare la sua gi\u00e0 sostanziale fortuna, n\u00e9 di incrementare i suoi poteri ombrosi, e per di pi\u00f9 era anche immortale. Neron, arrabbiato dal suo rifiuto, giur\u00f2 vendetta contro di lui.\nNel corso degli anni, i Ludlow, apparentemente, si erano stancati di tentare di vendicarsi, cosa che l'Ombra interpret\u00f2 come una tregua. Questa dur\u00f2 finch\u00e9 l'ultima moglie di un Ludlow lo chiam\u00f2 per parlare, per cercare di convincere suo marito di evitare vendicarsi, cosa che probabilmente lo avrebbe ucciso. l'Ombra rispose all'invito, e solo parlando fece desistere questo Ludlow dal mettere in atto la sua vendetta, seppellendo cos\u00ec un'eredit\u00e0 di odio che andava avanti da quasi un secolo e mezzo.\nUn altro punto degno di nota fu quando Goldwave assal\u00ec l'Universo DC, depotenziando quasi tutti i supereroi. In un confronto contro Starman, Matt O'Dare, Lanterna Verde, e la Lista dei personaggi di Starman, l'Infernale Dottor Pip, in cui Pip fece quasi saltare in aria una parte di un grattacielo di Opal, l'Ombra comparve all'ultimo istante gettando Pip nelle Darklands, prima che la bomba esplodesse. Nel corso della storia \u00e8 evidente che i suoi poteri non vennero depotenziati come negli altri supereroi, con una nota che indic\u00f2, che forse, nemmeno Dio era in grado di toglierglieli, probabilmente riferendosi alle origini oscure dei suoi misteriosi ed esoterici poteri.\nIn vari periodi, Culp riusc\u00ec a prendere il controllo o riusc\u00ec ad influenzarlo. Ad un certo punto, Culp ne prese il pieno controllo e parl\u00f2 con Jack, e nel processo, fece un errore parlando del nome di una storia di Wilde. Intorno al periodo in cui Jack ritorn\u00f2 dal suo viaggio nello spazio nella storia \"Stars, My Destination\", Culp riusc\u00ec ad assumere, per un lungo periodo di tempo, il pieno controllo del corpo dell'Ombra imprigionando o neutralizzando la maggior parte degli eroi di Opal City, nel tentativo di distruggere l'intera citt\u00e0: il motivo? Culp sapeva che l'Ombra amava moltissimo la sua citt\u00e0, e questo era, per Culp, un buon motivo per distruggerla e di conseguenza vendicarsi di lui. Mettendo insieme una folla di criminali che Jack combatt\u00e9 per tutta la serie, Culp assorb\u00ec i poteri dell'Ombra, in aggiunta alla estremamente potente e sempre crescente forza d'ombra che l'Ombra e Dr. Fate avevano esiliato decenni prima, per gettare un incantesimo che gli permise di intrappolare Opal City in un'impenetrabile bolla d'ombra costringendo gli eroi della citt\u00e0 a reagire. Molti dei super criminali che aiutarono Culp furono associati alla banda da Neron, dalla ancora-vendicativa figlia di Mist, da una delle ultime Ludlow in vita, e dal figlio del falso eroe Ragno. Questa storia \u00e8 il climax della serie, raccontata nella storia \"Grand Guignol\".\nl'Ombra, infine, riusc\u00ec a liberarsi di Culp, perdendo per\u00f2, nel corso del processo, i suoi poteri ombrosi. Tuttavia, Culp sottovalut\u00f2 l'Ombra: fu ingannato nel lasciare un piccolo folletto fatto di ombra leale all'Ombra che venne assorbito dalla sua ombra, \"folletto\" che condusse ad una battaglia di volont\u00e0 durante la quale l'Ombra assorb\u00ec in s\u00e9 tutta l'oscurit\u00e0, lasciando Culp privo di poteri. Poco dopo, Culp tent\u00f2 di comprare la sua libert\u00e0 minacciando la giovane Mist, ma nel processo fu ucciso dal vecchio Mist. Questo fu un punto di svolta per l'Ombra, dato che ora aveva la libert\u00e0 di scelta, fu in grado di discernere il bene dal male, e quindi di decidere se rimanere un criminale o diventare un vero eroe, proteggendo la sua citt\u00e0. Fu presente allo scontro finale con Mist che lasci\u00f2 l'edificio con Ralph Dibny, Jack, e Theo Kyle Knight.\nPost-Starman.\nFin dalla fine della serie di \"Starman\", l'Ombra fu protagonista di numerosi camei in tante altre serie, incluse \"Green Arrow\" e \"JSA\" e venne inserito nella lista dei criminali che utilizzavano la magia, come Felix Faust o Circe. Fece anche una breve comparsa in, \"Brave New World\" del 2006. Durante la \"Crisi infinita\", lo si vide utilizzare i suoi poteri per aiutare i cittadini di Opal City, proteggendo gli edifici in cui abitavano.\nSalt\u00f2 fuori in \"Justice League: Cry For Justice\" di Robinson, aspettando il suo vecchio nemico, Jay Garrick, in casa sua. Inform\u00f2 il Super Velocista che il pazzo criminale Prometheus ordin\u00f2 una serie di attacchi a vari supereroi (inclusi Batwoman, Barry Allen, Crimson Avenger, e Star Girl) al fine di distrarli da un piano ancora pi\u00f9 grande. l'Ombra, quindi, accompagn\u00f2 Garick alla Torre di Guardia della JLA al fine di avvertire gli altri eroi e impedire il disastro. Lui e Jay giunsero nella Torre proprio nel momento in cui Prometheus (travestitosi da Freddy Freeman sconfisse l'intera Justice League) tent\u00f2 di fuggire. Anche se Jay fu sconfitto facilmente, l'Ombra ebbe serie difficolt\u00e0 a sconfiggerlo, e infine dovette fermare Donna Troy dall'ucciderlo quando riuscirono a sottometterlo. Tuttavia, l'Ombra cre\u00f2 successivamente dei portali che permisero a Freccia Verde di accedere alla tana oltre-dimensionale di Prometheus, dove l'arciere uccise il criminale per vendicare Star City, lo smembramento del suo protetto Freccia Rossa e la morte della sorella di questi.\nDurante \"La notte pi\u00f9 profonda\", l'Ombra ebbe una relazione con Hope O'Dare, affermando di esserne innamorato. Dopo una notte passata insieme, l'Ombra e Hope dovettero affrontare David Knight, resuscitato come Lanterna Nera. David riusc\u00ec a strappare il cuore dell'Ombra, ma, a causa dei suoi poteri, sopravvisse, incapace di essere ucciso e resistendo alla chiamata dell'anello nero del potere che cercava di tramutarlo in un non-morto. Dopo che David minacci\u00f2 di uccidere prima Hope e poi Jack, l'Ombra, visibilmente infuriato, utilizz\u00f2 i suoi poteri per intrappolare la Lanterna Nera nelle terre dell'Ombra, screditando l'avversario, ritenendolo un buffone e un falso, dicendogli che \"\"era privo di una sua luce\", e utilizz\u00f2 il suo stesso cuore come mezzo per legarlo e bandirlo.\nPoco dopo gli eventi di \"La notte pi\u00f9 profonda\"\", l'Ombra venne avvicinata da Barry Allen ed Hal Jordan, e insieme si recarono nella Zona Fantasma dove trovarono il cadavere di Prometheus.\nFu recentemente annunciato da Robinson che \u00e8 in fase di sviluppo una serie creata solo per l'Ombra.\nPossibili futuri.\nDurante la storia, \"\"Stars, My Destination\" della serie \"Starman\", Jack fu lanciato in un corridoio ombroso da un'Ombra del futuro, attraverso il tempo e lo spazio, dove i poteri dell'Ombra lo sopraffarono a causa di una malattia contratta a causa di Culp, che lo infett\u00f2 nel corso della loro battaglia finale. La sua ombra inizi\u00f2 ad espandersi in tutto l'universo minacciando aree protette dalla Legione dei Supereroi. Aiutandolo, l'Ombra futura spieg\u00f2 come Jack avrebbe potuto fermare tutto ci\u00f2 utilizzando su di lui e nel passato la sua asta cosmica. Successivamente apr\u00ec un altro portale permettendo a Jack di viaggiare di nuovo nel tempo e nello spazio e di raggiungere la sua destinazione, il \"Throneworld\". Nel numero finale di \"Starman\", Jack riesce a fermare la malattia, prima che riuscisse a infettare l'Ombra. Questo evendo mut\u00f2 gli effetti accaduti nel futuro, osservati durante il suo viaggio.\nIn \"Starman Annual\" n. 1, venne mostrato un possibile futuro per l'Ombra, assurto come protettore di un pianeta utopico a centinaia di anni nel futuro. Come per l'Ombra corrente, gli piaceva raccontare storie del suo passato. La tecnologia del pianeta e probabilmente il pianeta stesso, sembravano basati sulla tecnologia dell'asta cosmica di Starman, utilizzata dall'eroe e da tutti i suoi discendenti.\nPoteri e abilit\u00e0.\nL'Ombra \u00e8 al momento il migliore, se non l'ultimo, conduttore del potere delle \"Darklands\", una massa extra-dimensionale quasi senziente di oscurit\u00e0, malleabile, utilizzabile in vari modi, sia come assenza di luce, che come sostanza solida: pu\u00f2 richiamare a s\u00e9 i demoni e controllarli, creare e dissipare scudi di oscurit\u00e0 completa, creare tutte le variet\u00e0 di costrutti ombrosi (come Lanterna Verde), trasportare se stesso e gli altri attraverso numerose distanze, e se necessario, la si pu\u00f2 inoltre utilizzare come ultimo carcere dimensionale. Infine, la sua esperienza con le ombre gli permette di creare corridoi attraverso il tempo. Questi poteri donarono all'Ombra anche l'immortalit\u00e0. Oltretutto, i suoi poteri sono cos\u00ec formidabili che persino il Dottor Fate una volta afferm\u00f2 che forse anche lo Spettro avrebbe avuto serie difficolt\u00e0 a vedersela contro di lui, a causa delle origini del suo potere. \u00c8 estremamente resistente ai danni, come si pot\u00e9 notare quando una bomba cadde direttamente sopra di lui, lasciandolo appena con qualche graffio. Anche con il suo cuore fuori dal corpo, strappatogli dalla Lanterna Nera David Knight, l'Ombra rimase vivo ed incapace di morire.\nLa sua sola debolezza, se si pu\u00f2 considerare tale, risiede nel fatto che, se perdesse i suoi poteri ombrosi, diventerebbe vulnerabile. Tuttavia, questo pu\u00f2 accadere solo se qualcuno sopravvissuto, come lui, all'incidente del 1838 glieli portasse via, o nel caso di una luce cos\u00ec forte da circondarlo, al punto da non riuscire a richiamare le sue ombre. Dato che Simon Culp, l'ultimo noto sopravvissuto dell'evento del 1838 a parte l'Ombra, venne poi ucciso, sembra non esserci rimasto nessuno in grado di prosciugarlo delle sue ombre.\nIspirazione del personaggio.\n\u00c8 probabile che le origini post-\"Ora Zero\" dell'Ombra influenzarono la storia \"La bottega dell'antiquario\" di Charles Dickens, in cui comparvero un libertino inglese di nome Richard, ed un nano di nome Quilp. Nella continuit\u00e0, fu suggerito che la storia dell'Ombra invece \"ispir\u00f2\" Dickens a scrivere \"La bottega dell'antiquario\". James Robinson afferm\u00f2 che prese ispirazione per le maniere dell'Ombra dal modo di parlare dell'attore britannico, del teatro e del piccolo schermo, Jonathan Pryce."}
{"id": "2952455", "revid": "1543377", "url": "https://it.wikipedia.org/wiki?curid=2952455", "title": "Gaio Antistio Vetere (pretore)", "text": "Ricopr\u00ec la carica della pretura nel 70 a.C. Nel 69-68 a.C., fu invece propretore nella provincia romana della \"Hispania Ulterior\". Alle sue dipendenze come questore, serv\u00ec il giovane Gaio Giulio Cesare attorno al 68 a.C. Suo figlio era il futuro console suffetto, Gaio Antistio Vetere. In seguito ottenne preziosi incarichi dallo stesso Cesare, di cui era diventato amico."}
{"id": "2952478", "revid": "553803", "url": "https://it.wikipedia.org/wiki?curid=2952478", "title": "Squadra peruviana di Coppa Davis", "text": "La squadra peruviana di Coppa Davis rappresenta il Per\u00f9 nella Coppa Davis, ed \u00e8 posta sotto l'egida della \"Federaci\u00f3n de Tenis de Per\u00fa\".\nLa squadra debutt\u00f2 nella competizione nel 1968, e ha fatto parte del Gruppo Mondiale in una sola occasione, nel 2008. Attualmente il team \u00e8 incluso nel Gruppo II della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952481", "revid": "34862", "url": "https://it.wikipedia.org/wiki?curid=2952481", "title": "Nazionale di Coppa Davis del Per\u00f9", "text": ""}
{"id": "2952487", "revid": "93556", "url": "https://it.wikipedia.org/wiki?curid=2952487", "title": "Galleria delle Bellezze", "text": "La Galleria delle Bellezze (\"Sch\u00f6nheitengalerie\") \u00e8 una collezione di 36 ritratti delle pi\u00f9 belle donne appartenenti alla nobilt\u00e0 ed alla borghesia di Monaco di Baviera, ritratte tra il 1827 e il 1850 (per lo pi\u00f9 da Joseph Karl Stieler, nominato pittore di corte nel 1820) e raccolte da Ludwig I di Baviera nel padiglione sud del Castello di Nymphenburg a Monaco di Baviera. In pi\u00f9 ci sono due ritratti fatti da Friedrich D\u00fcrck. Le sue opere pi\u00f9 conosciute sono i ritratti della figlia del calzolaio Helene Sedlmayr, l'attrice Charlotte von Hagn (venerata dal pubblico di Monaco di Baviera, Berlino e San Pietroburgo) e le amanti del re Lola Montez e Marianna Florenzi Marquesa. La galleria include anche un'inglese, una greca, una scozzese e una israelita, insieme con la parentela di Ludwig - entrambe ritratte la moglie e la figlia di Ludovico di Oettingen-Wallerstein, cos\u00ec come la figlia di Ludwig I, la Principessa Alessandra di Baviera.\nI dipinti.\nL'elenco dei ritratti:"}
{"id": "2952489", "revid": "237038", "url": "https://it.wikipedia.org/wiki?curid=2952489", "title": "\u00d6xar\u00e1foss", "text": ""}
{"id": "2952502", "revid": "6923", "url": "https://it.wikipedia.org/wiki?curid=2952502", "title": "Susanna Tuttapanna", "text": "Susanna Tuttapanna \u00e8 un personaggio della pubblicit\u00e0, protagonista di una serie di caroselli degli anni sessanta.\nStoria.\nSusanna Tuttapanna \u00e8 la protagonista di una serie di caroselli a cartoni animati prodotti dallo Studio K di Firenze nel 1965 per la Invernizzi, per pubblicizzare il formaggino Milione. I caroselli andarono in onda sulla Rai tra il 1966 e il 1967.\nLa serie riscosse un grande successo, tanto che la societ\u00e0 Invernizzi nel 1968 decise di produrre un formaggino dalla forma circolare chiamandolo \"Susanna\". Vennero prodotti anche molti gadget e milioni di pupazzi gonfiabili che era possibile ottenere attraverso una raccolta punti.\nIn tutto vennero trasmessi solo 15 caroselli con Susanna protagonista. Successivamente il personaggio non pot\u00e9 pi\u00f9 essere utilizzato per l'intera durata degli spot poich\u00e9, essendo divenuto un marchio commerciale, le regole di Carosello ne vietavano la pubblicit\u00e0 durante la parte centrale del filmato, consentendone la presenza solo negli ultimi 30 secondi (il cosiddetto \"codino\").\nCaratteristiche.\nSusanna Tuttapanna \u00e8 una piccola bambina paffutella che abita dentro il televisore e battendo con la manina sul cristallo del video dice: \"\u00abEhi! Ehi! Ciao... mi vedi? Senti... ti piaccio disegnata cos\u00ec? Sai, ti voglio bene... ma tu sei di l\u00e0 da questo vetro e io non posso uscire dal televisore... il regista non vuole. E poi... io non sono come te... sono solo un piccolo disegno! Pitupitum - pa! Sai, qui alla televisione sono di casa e... faccio un po' di tutto! Pascolo le pecorelle dell'intervallo, accudisco l'uccellino della radio... faccio Carosello... oh, scusa, non mi sono presentata: sono Susanna... Susanna Tuttapanna! Qui alla Rai Tv mi chiamano tutti cos\u00ec perch\u00e9 vado matta per il formaggino Milione alla panna, il fior fiore dei formaggini! Pitupitum - pa!\u00bb\"."}
{"id": "2952504", "revid": "228587", "url": "https://it.wikipedia.org/wiki?curid=2952504", "title": "Ultima cena (Perugino)", "text": "L'Ultima cena \u00e8 un affresco (440x800 cm) di Pietro Perugino, databile al 1493-1496 e conservato nel Convento di Fuligno a Firenze. Attorno all'opera \u00e8 stato allestito un piccolo museo detto del Cenacolo di Foligno, che fa parte del sistema dei Cenacoli di Firenze. \nStoria.\nIl convento \"di Fuligno\" prendeva il nome delle monache francescane provenienti dall'Umbria che lo occuparono a partire dal 1419. Diventato nel corso secolo uno dei conventi per fanciulle di nobile origine di Firenze, venne notevolmente abbellito anche grazie alle sovvenzioni di Lorenzo de' Medici e della famiglia Lapaccini. Alla fine del secolo vi lavor\u00f2 il Perugino, che dal 1493 si era stabilito principalmente a Firenze. Dopo la soppressione del museo (1800) l'affresco venne \"scoperto\" e aperto al pubblico. Nell'entusiasmo generale venne inizialmente attribuito a Raffaello, per poi arrivare alla giusta attribuzione.\nDescrizione e stile.\nLa grande opera mostra una tavola a ferro di cavallo lungo la quale sono disposti Ges\u00f9 e gli apostoli, seduti su uno scranno continuo con la spalliera tappezzata di verde; fa eccezione, come di consueto, Giuda Iscariota, che si trova dall'altra parte della tavola di spalle e fa per girarsi verso lo spettatore. Le iscrizioni sul gradino ligneo alla base della tavola indicano i nomi degli apostoli: da sinistra Giacomo il Minore, Filippo, Giacomo il Maggiore, Andrea, Pietro, Ges\u00f9, Giovanni, Bartolomeo, Matteo, Tommaso, Simone il Cananeo, Giuda Taddeo.\nIl pavimento presenta un disegno a riquadri geometrici in marmi bianchi e rosa ripreso dalle tavolette di san Bernardino, opera giovanile del Perugino. Lo schema riprende il \"Cenacolo di San Marco\" di Ghirlandaio (1486), con la scena ambientata attorno a un tavolo a \"U\" e l'apertura paesistica della stanza oltre la spalliera. Oltre l'ambiente del cenacolo si apre infatti un vasto loggiato, inscritto nell'architettura reale del refettorio come se ne sfondasse la parete, dove si vedono tre campate di archi a tutto sesto retti da pilastri con grottesche, mentre sullo sfondo si apre un vasto paesaggio naturale in cui avviene la scena dell\"'Orazione nell'orto del Getsemani\". Tipici dell'artista sono gli esili alberelli che punteggiano le colline e lo sfumare verso l'orizzonte del paesaggio con toni azzurrini, per effetto della foschia. \nGrande armonia traspare dai rapporti tra figure e ambientazione e ogni elemento invita lo spettatore verso la fuga dell'apertura paesistica al centro. Il motivo del portico divenne usatissimo nelle opere del pittore di quegli anni, testimoniato da numerose opere, tra cui la \"Pala di Fano\", l\"'Apparizione della Vergine a san Bernardo\" o la \"Piet\u00e0\".\nNella cornice, che imita un motivo marmoreo all'antica, si trovano alcuni tondi con ritratti di santi, secondo la tradizione fiorentina, ad esempio usata anche da Beato Angelico (\"Crocifissione con i santi\")."}
{"id": "2952506", "revid": "1632387", "url": "https://it.wikipedia.org/wiki?curid=2952506", "title": "Immortal (Immortal)", "text": "Immortal \u00e8 il primo EP del gruppo musicale black metal norvegese Immortal, pubblicato nel 1991 dalla Osmose Productions tramite la Listenable Records.\nEdizioni.\nIl disco, prima pubblicazione del gruppo di Bergen, \u00e8 stato ristampato su CD nel 2000 all'interno della compilation \"True Kings of Norway\", oltre che come bonus track nella ristampa di \"Battles in the North\" del 1996."}
{"id": "2952507", "revid": "36426", "url": "https://it.wikipedia.org/wiki?curid=2952507", "title": "Convento di Fuligno", "text": ""}
{"id": "2952511", "revid": "287204", "url": "https://it.wikipedia.org/wiki?curid=2952511", "title": "Gaio Antistio Vetere (console 23)", "text": "Figlio del console del 6 a.C. Gaio, divenne pretore urbano nel 20 d.C. Tre anni pi\u00f9 tardi, divenne anch'egli console ordinario. Secondo un'iscrizione fu anche uno dei \"curatores riparum et alvei Tiberis\" (responsabili della manutenzione delle rive e dell'alveo del fiume Tevere). I suoi figli furono Gaio, console nel 50, Camerino Antistio Vetere e forse, anche Lucio Antistio Vetere, console nel 55."}
{"id": "2952522", "revid": "663182", "url": "https://it.wikipedia.org/wiki?curid=2952522", "title": "Sundance Film Festival 2007", "text": "Il Sundance Film Festival 2007 si \u00e8 svolto a Park City, Utah, dal 18 gennaio al 28 gennaio 2007.\nFilm in concorso.\nElenco dei film in competizione e vincitori dei premi non competitivi. In grassetto i vincitori.\nPremio Waldo Salt miglior sceneggiatura.\nJames C. Strouse con \"Grace Is Gone\", regia di James C. Strouse\nPremio Alfred P. Sloan.\n\"Dark Matter\", regia di Shi-Zheng Chen e Billy Shebar\nLa giuria.\nU.S. Dramatic: Catherine Hardwicke (), Dawn Hudson (), Pamela Martin (), Elvis Mitchell (), Sarah Polley ()\nU.S. Documentary: Alan Berliner (), Lewis Erskine (), Lauren Greenfield (), Julia Reichert (), Carlos Sandoval ()\nWorld Cinema Dramatic: Carlos Bolado (), Lynne Ramsay (), U-Wei Haji Saari ()\nWorld Cinema Documentary: Raoul Peck (), Juan Carlos Rulfo (), Elizabeth Weatherford ()"}
{"id": "2952523", "revid": "647919", "url": "https://it.wikipedia.org/wiki?curid=2952523", "title": "Nuovo Partito Socialista Italiano di Unit\u00e0 Proletaria", "text": ""}
{"id": "2952525", "revid": "1543377", "url": "https://it.wikipedia.org/wiki?curid=2952525", "title": "European Masters Championship di pallavolo maschile", "text": "L'European Masters Championship di pallavolo maschile \u00e8 una competizione sportiva continentale a cadenza biennale organizzata dalla Conf\u00e9d\u00e9ration Europ\u00e9enne de Volleyball (CEV), la federazione europea della pallavolo.\nSi tratta di un torneo tra nazionali di \"veterani\" diviso in due categorie: gli over 40 (40-49 anni) e gli over 50 (50+), che assegna il titolo di campione europeo alla nazionale vincitrice.\nIl primo \"European Masters Championship\" si tenne nel 2007 in Grecia con il nome di \"Campionato Europeo Veterans\", il torneo della categoria (40-49) fu vinto dall'Italia e fu nominato MVP di questo torneo Andrea Zorzi."}
{"id": "2952529", "revid": "74801", "url": "https://it.wikipedia.org/wiki?curid=2952529", "title": "Redfield Proctor", "text": "Biografia.\nFu il trentasettesimo segretario alla Guerra degli Stati Uniti, sotto il presidente degli Stati Uniti d'America Benjamin Harrison (23\u00ba presidente).\nSpos\u00f2 Emily Jane Dutton nel 1858. Fra le altre cariche svolte quella di 37\u00ba Governatore del Vermont, due suoi figli, Fletcher D. Proctor e Redfield Proctor Junior ebbero poi la stessa carica di governatore."}
{"id": "2952535", "revid": "1776051", "url": "https://it.wikipedia.org/wiki?curid=2952535", "title": "Regina Fittarezza", "text": "Regina Fittarezza era il nome di un comune del territorio lodigiano, autonomo fino al 1873. Attualmente il territorio di Regina Fittarezza costituisce una localit\u00e0 del comune di Somaglia e il toponimo \"Fittarezza\" \u00e8 riferito a una cascina.\nStoria.\nRegina Fittarezza era un Comune a economia agricola di antica origine.\nNoto in epoca medioevale con il nome di Ronco, venne in seguito rinominato Regina Fittarezza a indicare la ricchezza agricola dei terreni in esso ricompresi.\nAppartenente al territorio del Ducato di Milano, divenne propriet\u00e0 della famiglia Stanga di Cremona, che era stata investita della contea di Castelnuovo Bocca d'Adda nel 1492 dal duca Ludovico il Moro. Nel 1680 pass\u00f2 alla famiglia dei marchesi Casnedi e nel XVIII secolo divenne propriet\u00e0 della nobile famiglia piacentina dei Biondelli che annualmente vi eleggeva un deputato il cui ruolo era di amministrare il Comune.\nIn et\u00e0 napoleonica (1809-16) fu frazione di Somaglia, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il Comune contava 165 abitanti.\nNel 1873 fu aggregato definitivamente a Somaglia."}
{"id": "2952536", "revid": "287204", "url": "https://it.wikipedia.org/wiki?curid=2952536", "title": "Breve amore/Ta-ra-ta-ta", "text": "Breve amore/Ta-ra-ta-ta \u00e8 il 77\u00b0 singolo di Mina, pubblicato a giugno del 1966 su vinile a 45 giri dall'etichetta Ri-Fi.\nIl disco.\nEntrambi i brani fanno parte dell'LP \"Studio Uno 66\".\nGli arrangiatori dirigono le rispettive orchestre.\nAnche questo 45 giri entra nella classifica settimanale e, tra il 1966 e il 1967, arriva fino al nono posto. Durante il 1966 sar\u00e0 il 48\u00b0 singolo per vendite.\nStoria.\nLe due canzoni furono lanciate nella nuova edizione di \"Studio uno\". Inizialmente, lo show prevedeva dodici puntate, tutte con Mina. Poich\u00e9 la cantante rifiut\u00f2 un impegno per un tempo cos\u00ec lungo, la trasmissione venne divisa in quattro cicli da cinque puntate ciascuno. Ogni ciclo prevedeva la sostituzione della primadonna dello spettacolo: nei primi tre apparvero in ordine cronologico Sandra Milo, Ornella Vanoni e Rita Pavone; nell'ultimo, quello che riscosse il maggior successo, fu il turno di Mina.\n\"Breve amore\".\nInserita sulla facciata principale del disco al posto di Mai cos\u00ec (sigla finale di \"Studio uno\"). Quest'ultima, non sar\u00e0 pi\u00f9 pubblicata su un singolo, ma solo nell'album \"Studio Uno 66\".\nSi tratta della versione italiana di You Never Told Me, scritta da Alberto Sordi, Robert Mellin e Piero Piccioni per il film \"Fumo di Londra\" (dov'\u00e8 cantata da Julie Rogers).\nFu presentata dal vivo (orchestra in playback, con tanto di 'balletto' finale, per non far sentire lo sfumare in base) nell'ultima puntata di \"Studio uno\" (25 giugno 1966), dove lo stesso Sordi fu ospite e protagonista con Mina di un memorabile sketch. L'intera esibizione dei due artisti con il duetto finale si trova nel DVD \"Gli anni Rai 1966-1967 vol. 7\", inserito in un cofanetto monografico di 10 volumi pubblicato da Rai Trade e GSU nel 2008.\nNel 1974, Mia Martini ne presenter\u00e0 una personalissima cover per il programma televisivo \"L'orchestra racconta\".\n\"Ta-ra-ta-ta\".\nCover di Try Your Luck, incisa l'anno precedente dalla cantante americana Bernadette Carroll. \nStoria.\nMina promuove il brano alla \"Mostra internazionale di musica leggera 1966\", tenuta a Venezia i primi giorni di luglio, dove si era recata per ritirare la \"Gondola d'oro\", premio per le vendite discografiche ottenute da \"L'ultima occasione\" proposta l'anno precedente.\nNonostante sia il lato B del singolo, questo \u00e8 il brano che traina le vendite del 45 giri e anche l'unico dei due utilizzato nei caroselli per pubblicizzare il marchio Barilla.\nSempre nel 1966 la canzone viene inserita nel film Le fate, nell'episodio \"Fata Sabina\" con Monica Vitti.\nNel 2003 \u00e8 stato inserito nella colonna sonora per il film \"Dillo con parole mie\" di Daniele Luchetti e utilizzato nella scena in cui i due protagonisti si mettono a ballare nell'autobus.\nMusica e testo.\nEvidente la mano di un brillante Augusto Martelli, in quel periodo direttore artistico della cantante. Arrangiamento, cori e sovrapposizioni vivaci, ma soprattutto una superba interpretazione di Mina, faranno ricordare questa canzone, che altrimenti mai avrebbe trovato spazio nella memoria del 1966, anno di molti e pi\u00f9 significativi successi per la cantante e il suo pubblico.\nOggi, che il fumo \u00e8 vietato, il testo potrebbe essere considerato una sorta di inno semi-clandestino degli anti proibizionisti, e di conseguenza 'politicamente scorretto'. Dopo una premessa sul fumo della pipa (che farebbe meno danni alla salute, ma \u00e8 stato vietato ugualmente), l'irresistibile e romantico amante di turno, odoroso fumatore dal bacio proibito, apprezza anche le sigarette, vista la nuvola di 'fumo blu' (normalmente non generata dalla pipa) che lo avvolge.\nTutto era invece normale nella seconda met\u00e0 degli anni '60: quando si fumava liberamente in ristoranti, cinema e uffici, quando nei programmi televisivi come nei film, sulle riviste patinate come su autobus e cartelloni stradali compariva la pubblicit\u00e0 delle sigarette. Cos\u00ec anche questa canzone che parla di fumo, usata nel 'carosello' per la pasta Barilla, che NON fa certo pubblicit\u00e0 diretta alle sigarette, ma indiretta, andando in onda dopo il telegiornale nel momento di massimo ascolto per adulti e bambini sul canale nazionale della Rai, si adegua ad un costume dell'epoca tipicamente italiano, visto che nel testo originale non si parla assolutamente e neppure lontanamente di 'fumare'.\nNon \u00e8 chiaro se sia questo il motivo per cui la canzone sia stata raramente inserita in raccolte destinate al mercato italiano e sia ancora oggi uno dei brani di Mina meno disponibili sui siti che ne permettono il download digitale.\nVideo.\nIl brano fu eseguito ben due volte a \"Studio uno\", nella seconda puntata del ciclo di Mina il 4 giugno e nell'ultima puntata in assoluto della trasmissione il 25 giugno. La registrazione video di quest'ultima esibizione \u00e8 presente nel DVD \"Gli anni Rai 1966-1967 vol. 7\".\nUna versione \u00e8 stata filmata, all'interno dello storico locale Piper Club di Roma, per la partecipazione di Mina ad uno dei 9 episodi della serie televisiva \"Tutto Tot\u00f2\" messa in onda dalla Rai da maggio a inizio luglio del 1967. L'episodio \"Tot\u00f2 y\u00e9 y\u00e9\" tuttavia non fu mai trasmesso (se non dopo il suo recupero del 1997) in quanto incompleto di due scene e nel montaggio, non terminati per il decesso del protagonista Tot\u00f2."}
{"id": "2952539", "revid": "1005847", "url": "https://it.wikipedia.org/wiki?curid=2952539", "title": "Bagnone (torrente)", "text": "Il Bagnone (chiamato \"al Bagn\u00f2n\" in dialetto della Lunigiana) \u00e8 un torrente affluente del fiume Magra.\nIl corso.\nNasce sull'Appennino tosco-emiliano alla base del Monte Sillara, da due distinte sorgenti d'acqua. La principale sgorga alla base di localit\u00e0 \"Tornini\", in prossimit\u00e0 di un grosso faggio. La sorgente secondaria invece sgorga vicinissima al Monte Sillara (1861 metri) e al Monte Paitino in localit\u00e0 \"Verzella\". In localit\u00e0 \"Garbia\" i due piccoli corsi d'acqua si incrociano dando vita al torrente Bagnone vero e proprio.\nIl fiume cos\u00ec costituito attraversa tutta l'omonima valle, da nord-est a sud-ovest, sfiorando il caratteristico borgo medioevale di Jera o Iera e scendendo fino al comune di Bagnone senza toccare pi\u00f9 alcuna frazione. Entrato nel paese di Bagnone, all'interno di un vero e proprio canalone di roccia, prosegue il suo corso nel territorio di Villafranca in Lunigiana, dividendo il centro cittadino in due parti e gettandosi infine nella Magra.\nCaratteristiche fluviali.\nIl Bagnone ha un regime delle acque tipico del corsi fluviali appenninici. \u00c8 ricco di trote e anguille. La sua ricchezza d'acqua ha determinato la costruzione di acquedotti ad uso domestico, che servono tutto il comprensorio bagnonese e villafranchese, nonch\u00e9 di centrali per la raccolta idrica finalizzata alla produzione di energia elettrica. Fin dai primi chilometri, l'acqua viene incanalata lungo vie obbligate togliendo smalto al fiume nella sua parte mezzana e in quella finale. La parte pi\u00f9 elevata del suo corso \u00e8 inserita nel Parco Nazionale dell'Appennino Tosco-Emiliano. Da notare che il Bagnone non \u00e8 andato in secca nemmeno nella torrida estate del 2003.\nGli affluenti.\nIl torrente riceve le acque di altri piccoli torrenti, a volte rivoli. Il pi\u00f9 importante di essi \u00e8 il torrente \"Bagnolecchia\" (in dialetto \"Banoledtja\") che nasce nella valle della frazione Compione di Bagnone. Altri ancora sono la \"Tanagorda\" (tra le frazioni di Jera e Treschietto), l\"'Acquetta\" (tra Treschietto e Vico), il \"Redivalle\" e il \"Fiumenta\" (che percorrono tutta la lunga valle vichese unendosi poco prima dell'inizio del borgo), il \"Mangiola\" (nella boscosa selva che separa le frazioni di Mochignano e Collesino da Pastina), la \"Pandeza\" (proveniente dal Castello di Bagnone, l'antica \"Gutula\"), e la \"Vigesola\" (in dialetto \"Vig\u00e8sla\") che, scendendo dalla frazione di Virgoletta, sfocia a Villafranca in prossimit\u00e0 del centro del paese."}
{"id": "2952542", "revid": "84711", "url": "https://it.wikipedia.org/wiki?curid=2952542", "title": "Sono come tu mi vuoi", "text": ""}
{"id": "2952545", "revid": "767487", "url": "https://it.wikipedia.org/wiki?curid=2952545", "title": "Che nessuno scriva il mio epitaffio", "text": "Che nessuno scriva il mio epitaffio (\"Let No Man Write My Epitaph\") \u00e8 un film del 1960 diretto da Philip Leacock.\nTrama.\nNick \u00e8 un ragazzo nato apparentemente sotto una cattiva stella, il padre \u00e8 stato giustiziato e la madre per allevarlo ha dovuto darsi alla malavita, vive in un quartiere povero e il suo destino sembra gi\u00e0 segnato. Fortunatamente per\u00f2 c'\u00e8 un vecchio giudice, ormai rovinato dall'alcol, che fa di tutto per tenerlo lontano dai guai e permettergli di studiare musica.\nUn giorno Nick viene coinvolto in una rissa e arrestato contraendo, per la sua liberazione, un debito con il gangster che da sempre controlla sua madre. Il giudice sa che se il malavitoso metter\u00e0 le mani sul ragazzo per lui sar\u00e0 tutto perduto, cos\u00ec lo affronta e lo uccide, affinch\u00e9 Nick e la madre siano liberi di vivere una vita finalmente normale.\nNote.\nIn un piccolo ruolo appare Ella Fitzgerald.\nIl ruolo della Winters inizialmente doveva andare a Lana Turner."}
{"id": "2952548", "revid": "125792977", "url": "https://it.wikipedia.org/wiki?curid=2952548", "title": "Polittico Albani Torlonia", "text": "Il Polittico Albani Torlonia \u00e8 un dipinto a tempera su tavola (174x88 cm) del Perugino, databile al 1491 e conservato nella Villa Albani a Roma.\nStoria.\nL'opera venne commissionata a Roma dal cardinale Giuliano della Rovere, futuro papa Giulio II. \nDescrizione e stile.\nIl polittico \u00e8 organizzato su due registri: quello inferiore, il principale, ha al centro un riquadro con la \"Nativit\u00e0\" e ai lati due pannelli ad arco con i \"Santi Michele e Giovanni Battista\" e i \"Santi Girolamo e Giorgio\", tutti ambientati sotto un medesimo sfondo; quello superiore mostra al centro una lunetta con la \"Crocifisisione\" affiancata da due piccoli spicchi con la continuazione del paesaggio che le danno una forma rettangolare, e altre due tavolette ai lati, che assecondano la forma dell'arco sottostante, con l\"'Angelo annunciante\" e la \"Vergine annunciata\", a loro volta ambientati in un altro doppio portico.\nLa scena principale della \"Nativit\u00e0\" pare che si ispirasse a quella perduta nella Cappella Sistina, con l'evento sacro che ha luogo in primo piano. Il Bambino si trova su un lembo della veste di Maria e appoggiato a un cuscino rosso, mentre Maria e san Giuseppe lo adorano, affiancati da due angeli inginocchiati e, pi\u00f9 indietro, dal bue e l'asinello. Tutto si svolge al di sotto di un portico in prospettiva, scorciato sapientemente e dalle formi semplici ma solenni, che lasciano intravedere sullo sfondo un paesaggio collinare che si perde a vista d'occhio, grazie all'accorgimento di sfumare con toni azzurrini i dettagli pi\u00f9 lontano, poich\u00e9 velati dalla foschia. Come al solito, come si vede anche nella \"Crocifissione\", l'apertura paesistica ha la forma di una valle che ha al centro la scena sacra, in modo da aiutare l'occhio dello spettatore a dirigersi verso la scena principale al centro. L'innovativa spazialit\u00e0 unifica tutta la rappresentazione, nonostante l'impostazione tradizionale in scomparti, e amplifica il respiro dell'opera."}
{"id": "2952550", "revid": "253269", "url": "https://it.wikipedia.org/wiki?curid=2952550", "title": "Juanita Moore", "text": "Biografia.\n\u00c8 conosciuta per l'interpretazione della buona governante Annie Johnson nel film del 1959 \"Lo specchio della vita\", diretto da Douglas Sirk, che le fece ottenere la candidatura al premio Oscar alla miglior attrice non protagonista nel 1960. \nJuanita Moore \u00e8 morta nel 2014, all'et\u00e0 di 99 anni, in seguito a un collasso a causa dell'et\u00e0 avanzata."}
{"id": "2952551", "revid": "767487", "url": "https://it.wikipedia.org/wiki?curid=2952551", "title": "Bajram Curri", "text": "Bajram Curri \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bujan, Byty\u00e7, Fierz\u00eb, Lekbibaj, Llugaj e Margegaj a costituire la municipalit\u00e0 di Tropoj\u00eb.\n\u00c8 situata nel nord della nazione, al confine col Kosovo in una zona prevalentemente montagnosa. Il fiume Valbon\u00eb scorre nella parte meridionale del comune.\nIl nome \u00e8 dato da Bajram Curri, politico ed eroe albanese del XX secolo"}
{"id": "2952552", "revid": "599013", "url": "https://it.wikipedia.org/wiki?curid=2952552", "title": "Dipsy Selolwane", "text": "Carriera.\nCresciuto nel Gaborone United, squadra della Premier League del Botswana, dopo aver giocato per la St. Louis University ed essere scelto come All-American nel 2001 ebbe una breve esperienza nel campionato danese. Fu quindi scelto come 36\u00ba al MLS Superdraft del 2002 dai Chicago Fire; pass\u00f2 al Real Salt Lake dopo la stagione 2004 senza rilevante successo. Torn\u00f2 allora in Africa, per giocare prima in Botswana e poi nella Premier Soccer League, prima con il Santos e poi con il Jomo Cosmos, con cui ebbe per\u00f2 una stagione non felice; fu ingaggiato allora dall'Ajax Cape Town dove la sua carriera progred\u00ec dopo essere stato convertito in centrocampista. Nel luglio 2010 si \u00e8 trasferito ai Supersport United."}
{"id": "2952554", "revid": "287204", "url": "https://it.wikipedia.org/wiki?curid=2952554", "title": "The Oracle", "text": "The Oracle \u00e8 il settimo album di inediti del gruppo musicale statunitense di genere alternative metal dei Godsmack, pubblicato il 4 maggio del 2010 dall'etichetta discografica Universal."}
{"id": "2952560", "revid": "92723", "url": "https://it.wikipedia.org/wiki?curid=2952560", "title": "Diocesi delle Canarie", "text": ""}
{"id": "2952561", "revid": "122951793", "url": "https://it.wikipedia.org/wiki?curid=2952561", "title": "Camporinaldo", "text": "Camporinaldo \u00e8 la principale frazione del comune di Miradolo Terme, in provincia di Pavia.\nHa un suo cimitero ed una sua chiesa, \u00e8 collegato al comune con due strade principali ed una strada sterrata nominata \"Via dei Baratti\"\nStoria.\nLa localit\u00e0 \u00e8 un piccolo borgo agricolo di antica origine, amministrativamente legato al territorio pavese ma ecclesiasticamente lodigiano.\nAll'Unit\u00e0 d'Italia (1861) il comune contava 906 abitanti, di cui 600 clandestini. Nel 1872 venne aggregato a Miradolo Terme.\nSi tratta del luogo di origine del noto conduttore televisivo e radiofonico Gerry Scotti, che vi nacque il 7 agosto 1956."}
{"id": "2952564", "revid": "88740", "url": "https://it.wikipedia.org/wiki?curid=2952564", "title": "Bajram Curri (disambigua)", "text": ""}
{"id": "2952565", "revid": "149727", "url": "https://it.wikipedia.org/wiki?curid=2952565", "title": "Campo Rinaldo", "text": ""}
{"id": "2952570", "revid": "767487", "url": "https://it.wikipedia.org/wiki?curid=2952570", "title": "Il giardino della violenza", "text": "Il giardino della violenza (\"The Young Savages\") \u00e8 un film del 1961 diretto da John Frankenheimer.\nSi tratta del film d'esordio di Telly Savalas, che interpreta la parte di un ufficiale di polizia.\nTrama.\nNew York, in una sfida fra gang rivali di portoricani e italiani (girate tutte con attori non professionisti) muore un giovane portoricano cieco. I tre assassini sono presi e portati in tribunale, le famiglie chiedono giustizia e la massima pena che potrebbero avere \u00e8 la sedia elettrica. Il loro avvocato per\u00f2 non \u00e8 disposto a cedere, lottando contro ostruzionismi e intimidazioni cerca di capire il contesto nel quale \u00e8 maturato il delitto e l'ambiente in cui sono cresciuti i giovani omicidi e alla fine risparmier\u00e0 loro la pena di morte."}
{"id": "2952573", "revid": "287204", "url": "https://it.wikipedia.org/wiki?curid=2952573", "title": "Berliner Sport-Verein 1892", "text": "Il Berliner Sport-Verein 1892 e. V. \u00e8 una polisportiva tedesca, con sede nel quartiere Wilmersdorf della capitale Berlino.\nLa societ\u00e0 venne fondata il 2 luglio 1892 con il nome \"Berliner Thor und Fu\u00dfball-Club Britannia 1892\" (abbreviato \"BTuFC Britannia 1892\").\nConta 20 sezioni sportive differenti.\nStoria della sezione calcistica.\nGli inizi.\nA quattro anni dalla fondazione, il BTuFC Britannia, prese parte nel 1896-97 al neonato campionato, organizzato dall\"'Allgemeiner Deutscher Sport Bund\" (federazione calcistica dell'epoca pionieristica vissuta tra il 1894 ed il 1898) e lo vinse senza subire sconfitte. La stagione successiva concluse al secondo posto. Nel frattempo entr\u00f2 anche nella \"Verband Deutscher Ballspielvereine\" (VDB) e ne gioc\u00f2 il rispettivo campionato, vincendolo.\nIl Britannia appartiene agli 86 membri fondatori che il 28 gennaio 1900 fondarono la DFB.\nIn quei primi anni il club giocava le sue gare casalinghe, come la maggioranza dei club berlinesi, al \"Tempelhofer Feld\". Nel 1901 si trasfer\u00ec allo \"Sportpark\" di Friedenau, dove gioc\u00f2 per gli anni successivi.\nFinalista del campionato tedesco.\nNella stagione 1902-03 il Britannia vinse nuovamente il titolo della \"Verband Berliner Ballspiel-Vereine\" (nuovo nome della Verband Deutscher Ballspielvereine) e pot\u00e9 prendere parte alle finali del primo campionato nazionale.\nNel torneo nazionale affront\u00f2 al primo turno il Lipsia e perse 3-1. Il Lipsia avrebbe poi conquistato il titolo. La stagione successiva arrivarono risultati migliori; partecipando come detentori del titolo VBB, vinto per la terza volta, eliminarono Karlsruher FV ed il \"SC Germania 1887\" (un'antenata dell'attuale ) raggiungendo la finale. L'avversario, il 29 maggio 1904 avrebbe dovuto essere il Lipsia; tuttavia, una protesta sollevata dal Karlsruher FV, riguardante il fatto che la gara contro il Britannia si sarebbe dovuta giocare in campo neutro anzich\u00e9 sul terreno di casa dei berlinesi, fu accettata dalla DFB proprio la mattina della finale. La gara decisiva non venne dunque giocata e non fu assegnato alcun titolo.\nRidenominazione.\nFino allo scoppio della Prima guerra mondiale il club visse tempi instabili; nella stagione 1908-09 gioc\u00f2 le gare casalinghe al \"Viktoria-Sportplatz\" di Mariendorf. L'anno dopo si trasfer\u00ec nuovamente, al \"Britannia-Sportplatz\" di Schmargendorf.\nLa stagione 1913/14 si concluse con la prima retrocessione dalla massima serie berlinese. Dopo lo scoppio della guerra, la societ\u00e0 \"BFC Fortuna 1894\" conflu\u00ec nel Britannia; il 10 dicembre 1914, sulla scia del crescente sentimento anti-britannico, la squadra cambi\u00f2 nome in \"Berliner Sport-Verein 1892\".\nRinascita sportiva.\nSolamente nella stagione 1935-36, il BSV riusc\u00ec a ritornare agli antichi successi, vincendo la \"Gauliga Berlin-Brandenburg\" e qualificandosi per la fase finale del campionato, dove non riusc\u00ec a superare il primo turno. Vinse nuovamente la Gauliga due anni dopo, ma cos\u00ec come nel caso precedente, l'esperienza si conclude al primo turno. Nella stagione 1940-41 retrocesse; nel 1942-43, dopo aver riconquistato immediatamente la massima serie riusc\u00ec a vincere la Gauliga, qualificandosi alle finali di campionato, dove esce agli ottavi per mano dell'Holstein Kiel.\nDopo il crollo del Terzo Reich, tutte le associazioni sportive furono sciolte. Esistevano tuttavia gruppi sportivi che celavano in s\u00e9 le vecchie societ\u00e0. Il \"SG Wilmersdorf\" era composto per la maggior parte da giocatori appartenenti al Berliner SV 92. Sotto tale nome partecip\u00f2 ai primi tre campionati di \"Oberliga Berlin\" (il massimo campionato berlinese dopo la riorganizzazione dei campionati). Nel 1948 il club riusc\u00ec a riprendere la vecchia denominazione \"BSV 92\".\nNel 1949 vinse il titolo di Oberliga, garantendosi l'accesso alla fase finale del campionato 1948-49, dove il lo elimin\u00f2 vincendo 5-0 ai quarti di finale. Nella stagione 1953-54 vinse per l'ultima volta l'Oberliga; nella fase finale del campionato nazionale 1953-54 si classific\u00f2 terzo nel suo gruppo di qualificazione.\nDalla nascita della Bundesliga ad oggi.\nDopo la fondazione della Bundesliga, il BSV gioc\u00f2 fino alla stagione 1970-71 nella \"Regionalliga Berlin\" (all'epoca corrispondente alla seconda divisione nazionale). Nel 1971 partecip\u00f2, come campione della \"Amateurliga\" berlinese al campionato nazionale amatoriale. Dopo la riforma dei campionati del 1974, la Regionalliga Berlin fu sostituita dalla Amateur-Oberliga Berlin, divisione nella quale il BSV rimase fino alla retrocessione del 1979. Nel 1995 riusc\u00ec a centrare la promozione nella massima divisione del Land berlinese, la \"Verbandsliga Berlin\", dove tuttavia rimase un solo anno.\nNella stagione 2009-2010, il BSV gioca nella \"Kreisliga A Berlin\", corrispondente all'ottava divisione nazionale."}
{"id": "2952582", "revid": "1318658", "url": "https://it.wikipedia.org/wiki?curid=2952582", "title": "Springfield Armor 2009-2010", "text": "La stagione 2009-10 degli Springfield Armor fu la 4\u00aa nella NBA D-League per la franchigia.\nGli Springfield Armor arrivarono settimi nella \"Eastern Conference\" con un record di 7-43, non qualificandosi per i play-off."}
{"id": "2952583", "revid": "1833487", "url": "https://it.wikipedia.org/wiki?curid=2952583", "title": "Iera", "text": "Iera o Jera \u00e8 una frazione del comune di Bagnone in provincia di Massa-Carrara, in alta Lunigiana, a circa 7 chilometri dal capoluogo comunale, altitudine 547 metri sul livello del mare.\nLa Frazione.\nIl paese sorge sul lato destro del Bagnone (torrente), e si caratterizza per la presenza di quattro distinte contrade. Il Borgo (in dialetto \"al Borg\"), corrispondente alle abitazioni intorno alla piazza paesana, Cordelana (in dialetto \"Cordlana\") ricomprendente la sua parte a nord-est, in prossimit\u00e0 del vicino Bagnone (torrente), Sommocanale (in dialetto \"Smarcanal\") corrispondente alle case poste alle altezze pi\u00f9 elevate, che dominano la piazza e larga parte del borgo jerese (distinto a sua volta in \"Smarcanal dad'ki e dad'l\u00e0\", vale a dire di qua e di l\u00e0) e infine Sommovalle (in dialetto \"Sonval\"), corrispondente alla contrada che introduce al borgo di Jera e che si trova leggermente staccata dal complesso paesano, quasi a formare un'unit\u00e0 a s\u00e9 stante. Talune parti di queste contrade assumono poi dei nomi caratteristici come la \"Scodikiara\" nel Borgo, la \"Manghinela\" in Cordelana, i \"Sassi\", tra Borgo e Cordelana, \"Sgropal\" tra il Borgo e Sommovalle, la \" Montada\" a Sommocanale di qua, tutti luoghi inseriti all'interno della parte urbana del paese.\nCaratteri.\nJera, quasi totalmente ristrutturata, presenta la Chiesa locale, dedicata a San Matteo, una grande quantit\u00e0 di viottoli, cunicoli e volte (in dialetto \"votia\") e i caratteristici tetti di ardesia della Lunigiana. Gli attuali residenti sono molto poco numerosi. Il borgo, vissuto in epoca storica grazie alle risorse delle terre locali, rivive durante le festivit\u00e0 estive e i vari ponti dell'anno. Larga parte della popolazione jerese \u00e8 emigrata a cavallo degli ultimi anni quaranta e dei primi anni cinquanta del XX secolo in varie regioni dell'Italia centro-settentrionale. Forte \u00e8 stata anche l'emigrazione nelle Americhe e, in parte, in Francia.\nFestivit\u00e0.\nStoricamente le celebrazioni religiose pi\u00f9 importanti sono state quelle di San Matteo (\"San Mat\u00e9\") il 21 settembre, festa patronale, San Biagio (\"San Biag\") il 3 febbraio, la festa della SS. Trinit\u00e0 (\"la festa ad'giugn\" la terza domenica di giugno, in occasione della transumanza) e Santa Maria Assunta (\"Santa Maria\") il 15 agosto di ogni anno.\nIl Castello.\nSovrasta l'antico borgo il castello di origine romana, sul cui originale perimetro sono subentrati ulteriori innesti in epoca alto medioevale, il quale un tempo costituiva un autentico baluardo a presidio della valle. Attualmente sono visibili, tra i numerosi castagni, le sue rovine, trovandosi allo stato di rudere. Tale avamposto era in contatto visivo con il vicino castello di Treschietto.\n\u00c8 raggiungibile superando il borgo ed il ponte che d\u00e0 sul torrente, in direzione della frazione di Compione.\nLa Montagna e i laghi.\nLa natura della montagna jerese \u00e8 incontaminata. Il bosco \u00e8 ricchissimo di castagni, faggi e cerri. Il vicino crinale tosco-emiliano si erge come un gigante insuperabile, sebbene nella tradizione montanara lunense la montagna abbia sempre unito, mai separato. Numerosi, fino alla prima met\u00e0 del novecento, furono i rapporti con le comunit\u00e0 emiliane, in particolare quelle di Valditacca, Rigoso, Tre Fiumi e Succiso. Numerose mulattiere collegano le varie borgate jeresi a Compione, Collesino, Mochignano e Treschietto.\nSul crinale, all'interno del neonato Parco nazionale dell'Appennino Tosco-Emiliano, l'amante delle camminate in montagna pu\u00f2 ammirare gli stupendi laghi appenninici che dal Lago Paduli o del Lagastrello, presso l'omonimo passo (v. passo del Lagastrello), si distendono su tutto l'arco appenninico fino al lago Santo e al Passo di Cirone. I pi\u00f9 caratteristici sono i laghi di Sillara, poche centinaia di metri sotto la vetta del Monte Sillara, montagna che dal lato emiliano assume la forma di una piattaforma navale inclinata, proiettata verso il cielo, visibile sotto altre sembianze anche da La Spezia.\nMentre il centro urbano ne \u00e8 estraneo, tutti gli immediati territori soprastanti Jera sono inseriti nel Parco Nazionale dell'Appennino Tosco-Emiliano.\nL'origine del nome.\nIl toponimo Jera ha una origine imprecisata, ma gi\u00e0 presente nel IX secolo nei carteggi del Comitato Lunense. Spicca l'utilizzo di una lettera (la j) propria degli alfabeti non italici, ultima lettera ad essere stata inserita nell'alfabeto latino.\nTra le possibili radici del nome Jera si individuano:\n- quella territoriale che lo farebbe risalire al latino \"glarea\" (ghiaia), parola poi storpiata e rimodellata ad uso e consumo autoctono, ad indicazione di un luogo ricco di sedimenti. Quello in cui il borgo \u00e8 stato fondato. Difatti, soprattutto nelle vicinanze della borgata Sommovalle \u00e8 possibile individuare un ampio bacino costituito da ciotolame e sabbie, seminascosti da arbusti ed erbe, che in epoca storica veniva utilizzato come base di ponte per disporre di materia prima a basso costo;\n- quella religiosa che lo farebbe derivare invece dal latino \"ieraticum\" o \"jeraticum\", richiamando la presenza di un antico monastero o sito religioso di cui si ha ancestrale memoria nei ricordi degli anziani del paese. Termine poi accorciato e semplificato con l'avvento del periodo alto-medioevale e la popolare perdita di contatto con la cultura classica;\n- quella leggendaria che lo collegherebbe alla lettera dell'alfabeto runico, appunto \"jera\" (anche \"jara\"), simboleggiante il cambiamento ciclico della vita, simbolo propizio di raccolta delle messi, dopo la faticosa semina, nel rispetto della naturalit\u00e0 delle cose per cui esiste un tempo per ogni avvenimento e dopo un tempo ne viene un altro. La vita della montagna con le sue insidie e i suoi ostacoli rappresenterebbe la trasposizione e insieme l'icona della normale evoluzione di tutte le cose di questo mondo. In Jera si delineerebbe il luogo mistico della difficolt\u00e0 e della armoniosit\u00e0 dell'esistenza, quintessenza del significato del vivere terreno. Nel suo bene e nel suo male. Immemore ricordo per coloro che lass\u00f9 hanno vissuto e sono morti.\n- quella connessa con le ancestrali origini di questi luoghi di montagna, gi\u00e0 abitati in epoca preistorica, come desumibile da un petroglifo di natura devozionale dell'acqua e delle vette, ritrovato alla base del Monte Losanna agli inizi degli anni novanta, rappresentante una figura antropomorfa a braccia aperte, su di un masso erratico nei pressi della sorgente del torrente Bagnone, nonch\u00e9 dai ritrovamenti di menhir, dolmen e coppelle che uniti al luogo ricco d'acqua farebbero associare il suo nome ai concetti di luogo fertile e di luogo sacro.\nCon provvedimento del comune di Bagnone, risalente alla met\u00e0 degli anni '90 del XX secolo, e conformantesi alla toponomastica catastale dei luoghi, la cartellonistica riferita ad Jera non riporta pi\u00f9 il riferimento all'originaria lettera \"J\" in luogo della quale \u00e8 stata inserita l'italica \"I\".\nIl Dialetto.\nIl dialetto di Jera \u00e8 parte di un particolare ceppo del dialetto della Lunigiana appartenente alle parlate dell'alta valle Magra, a loro volta appartenenti alla pi\u00f9 grande famiglia del dialetto emiliano, con alcune influenze liguri e toscane. Vicino a parole di evidente origine italica, molto simili all'italiano attuale con la eliminazione dell'ultima vocale/sillaba e con la pronuncia stretta della prima sillaba (ad es. monte, \"mont\", pane, \"pan\", cappello, \"capel\", fiume, \"fium\", tetto, \"tet\", letto, \"let\", ponte, \"pont\", cane, \"can\", gatto, \"gat\", etc.), sono presenti numerosi spagnolismi e francesismi, nonch\u00e9 retaggi di antichi latinismi (ad es. moglie, \"modjera\", padre, \"padar\", bambino, \"cichin\", figlio, \"fiol\", lenzuolo, \"lanzol\", coda, \"coga\", asino, \"asan\", occhio, \"och\", basilico, \"basigal\", uccello, \"usel\", orecchio, \"orech\", etc.) al quale si uniscono parole di origine germanica serbate nella cultura popolare (ad es. ombelico, \"undjgal\", accetta, \"sgurel\", falce, \"amsora\", oggi, \"anc\u00f2\", bambino, \"popin\", etc.). La costruzione delle frasi si avvale del gruppo sintattico \"agh\u00e9\", \"agson\" (c'\u00e8, ci sono) e della costruzione riflessiva dei periodi, propria dei dialetti italici settentrionali, anche ribattezzati \"del me e del mi\" (es. \"A c\u00e0 mega an'gh\u00e9 mia 'gn\u00f9 ansun. L'autar d\u00ec me marid am\u00e0 d\u00e0 di sodi e me ad\u00e9s avag al marc\u00e0 a piar quaic\u00f2\" = A casa mia non \u00e8 venuto nessuno. L'altro giorno mio marito mi ha dato i soldi e adesso vado al mercato a prendere qualcosa).\nNote.\nhttps://www.academia.edu/5486963/Province_di_Massa_Carrara_e_Lucca._Attivit%C3%A0_di_mappatura_e_rilievo_delle_incisioni_rupestri"}
{"id": "2952584", "revid": "43204", "url": "https://it.wikipedia.org/wiki?curid=2952584", "title": "Britannia 92 Berlino", "text": ""}
{"id": "2952586", "revid": "43204", "url": "https://it.wikipedia.org/wiki?curid=2952586", "title": "Berliner SV 92", "text": ""}
{"id": "2952587", "revid": "300067", "url": "https://it.wikipedia.org/wiki?curid=2952587", "title": "Cleveland Cavaliers 2009-2010", "text": "La stagione 2009-10 dei Cleveland Cavaliers fu la 40\u00aa nella NBA per la franchigia.\nI Cleveland Cavaliers vinsero la \"Central Division\" della \"Eastern Conference\" con un record di 61-21. Nei play-off vinsero il primo turno con i Chicago Bulls (4-1), perdendo poi la semifinale di conference con i Boston Celtics (4-2)."}
{"id": "2952588", "revid": "287204", "url": "https://it.wikipedia.org/wiki?curid=2952588", "title": "J\u00e0nos Vanicsek", "text": ""}
{"id": "2952589", "revid": "43204", "url": "https://it.wikipedia.org/wiki?curid=2952589", "title": "Berliner SV 1892", "text": ""}
{"id": "2952590", "revid": "43204", "url": "https://it.wikipedia.org/wiki?curid=2952590", "title": "Britannia Berlin", "text": ""}
{"id": "2952591", "revid": "237256", "url": "https://it.wikipedia.org/wiki?curid=2952591", "title": "Giovanni Vanicsek", "text": ""}
{"id": "2952601", "revid": "767487", "url": "https://it.wikipedia.org/wiki?curid=2952601", "title": "Tondo della Vergine col Bambino tra due sante e due angeli", "text": "Il Tondo della Vergine col Bambino tra due sante e due angeli \u00e8 un dipinto a olio su tavola (diametro 148\u00a0cm) del Perugino e di Andrea d'Assisi detto l'Ingegno, databile al 1490-1492 circa e conservato nel Museo del Louvre di Parigi.\nStoria.\nL'opera si trovava nelle collezioni di Guglielmo II dei Paesi Bassi. Pervenne al Louvre nel 1850 in seguito alla vendita della collezione reale.\nDescrizione e stile.\nIn un sereno paesaggio campestre, tra dolci colline che sfumano in lontananza punteggiate da segni della presenza umana, si apre una sorta di nicchia rettangolare con basso parapetto e pavimento a scacchi in cui si trova il trono della Vergine col Bambino, affiancata dalle sante Rosa e Caterina d'Alessandria, mentre dietro di esse, poggianti sulla balaustra, si levano due angeli oranti in posizione simmetrica.\nL'opera mostra una fase di transizione dell'arte del Perugino in cui le figure in primo piano assumono un'importanza sempre maggiore, arrivando ad essere esse stesse il metro che definisce i rapporti spaziali e volumetrici dell'intero dipinto. La stesura pittorica si deve forse in larga parte ad Andrea d'Assisi detto l'Ingegno, un collaboratore di Perugino negli affreschi della Cappella Sistina, che ancora pi\u00f9 del maestro seppe coniugare la delicatezza dell'insieme con una precisione lineare e con gli accordi cromatici.\nLa composizione \u00e8 bilanciata accuratamente, con una luce che modella dolcemente i corpi dei protagonisti, secondo un ideale di pacata armonia tipica della corte medicea del tempo. Il paesaggio \u00e8 privo di asperit\u00e0 in favore di dolci colline ondulate, senza n\u00e9 tempo n\u00e9 luogo, che sfumano in lontananza secondo le regole della prospettiva aerea."}
{"id": "2952607", "revid": "1543377", "url": "https://it.wikipedia.org/wiki?curid=2952607", "title": "Amal al-Juburi", "text": "Biografia.\nNata a Baghdad nel 1967, dopo la laurea in Letteratura inglese all'Universit\u00e0 di Baghdad, Amal al-Juburi inizi\u00f2 a lavorare in Iraq come traduttrice e collaboratrice di programmi culturali per la televisione, ma con difficolt\u00e0 sempre maggiori a causa della censura del regime di Saddam Hussein. \u00c8 del 1986 la sua prima pubblicazione di una raccolta di poesie, \"Il vino delle ferite\".\nPer evitare ripercussioni ed esprimersi liberamente, Amal si trasfer\u00ec a Monaco di Baviera nel 1997 insieme alla figlia. Nel 1999 le viene assegnato il primo premio per la migliore opera dell'anno alla Fiera del libro di Beirut. L'anno successivo, nel 2000, diventa caporedattrice della rivista arabo-tedesca \"al-Diwan\" (\"Il divano\"). Partecip\u00f2, in quello stesso anno, al festival \"Parole di mare\" per gli \"Incontri internazionali di poesia\" (Amalfi). Dal 2000, al-Juburi \u00e8 anche consigliere culturale della Repubblica di Yemen.\nDopo la caduta del regime di Saddam Hussein, \u00e8 ritornata a Baghdad dove ha fondato un centro culturale. Attualmente vive fra Baghdad e Berlino.\nPoetica.\nAmal al-Juburi adatta in arabo moderno l'opera del mistico islamico al-Hallaj, martire nel 922: \u00e8 la sua fascinazione per il misticismo, che si ritrova in tante delle sue poesie, un tema portante che influenz\u00f2 soprattutto la raccolta \"Enheduanna, la sacerdotessa di Exile\". Enheduanna, figlia del re sumero Sargon, \u00e8 una sacerdotessa e poetessa ella stessa, e scrisse soprattutto inni alla dea dell'amore, Ishtar, dai quali inni la nostra afferma di aver avuto ispirazione.\nMa Enheduanna \u00e8 anche una figura di riferimento, una donna che scrive, che scrive poesie e le scrive in prima persona, infrangendo cos\u00ec le regole dell'epoca (siamo fra il 2285 e il 2250 BCE). Una donna che si ribella quindi:\"Urlate e non dimenticate, | monumenti maledetti, | che il cuore di Enheduanna | era pi\u00f9 grande della | scrittura di questi tiranni.\"La condizione femminile \u00e8 l'altro tema centrale nella poesia di al-Juburi, come si evince per esempio nella raccolta \"I 99 veli\"."}
{"id": "2952611", "revid": "287204", "url": "https://it.wikipedia.org/wiki?curid=2952611", "title": "Cagdas Atan", "text": ""}
{"id": "2952612", "revid": "36426", "url": "https://it.wikipedia.org/wiki?curid=2952612", "title": "Pala della Santissima Annunziata", "text": ""}
{"id": "2952616", "revid": "755885", "url": "https://it.wikipedia.org/wiki?curid=2952616", "title": "Mi sei scoppiato dentro il cuore/Tu non credi pi\u00f9", "text": "Mi sei scoppiato dentro il cuore/Tu non credi pi\u00f9 \u00e8 il 79\u00b0 singolo di Mina, pubblicato a dicembre del 1966 su vinile a 45 giri dall'etichetta Ri-Fi.\n\"Mi sei scoppiato dentro il cuore\".\nScritta dalla regista Lina Wertm\u00fcller su musica del Maestro Bruno Canfora (suoi anche arrangiamento e direzione d'orchestra), rispettivamente autrice e direttore musicale della trasmissione, \u00e8 stata presentata dal vivo per la prima volta da Mina proprio a \"Studio uno\" nella puntata dell'11 giugno 1966 e subito inserita nell'LP \"Studio Uno 66\". Il video dell'esibizione live \u00e8 presente nel DVD \"Gli anni Rai 1965-1966 Vol. 8\", che fa parte di un cofanetto monografico pubblicato da Rai Trade e GSU nel 2008.\nIl brano, pubblicato dalla Ri-Fi su singolo troppo tardi per poterne sfruttare le potenzialit\u00e0 commerciali, raggiunger\u00e0 tuttavia, . Nella graduatoria dei successi 1966, risulta 35\u00b0.\nSar\u00e0 anche usato in un Carosello Barilla diretto da Piero Gherardi, messo in onda all'inizio del 1967.\nNel 2011 la canzone torna alla ribalta nell'interpretazione dalla cantante Annalisa, che la ripropone nella trasmissione televisiva \"Amici\" e la inserisce nel suo album d'esordio \"Nali\".\n\"Tu non credi pi\u00f9\".\nLa canzone fa la sua prima comparsa su questo 45 giri e solo successivamente sar\u00e0 presentata in una trasmissione televisiva, quinta puntata (29 aprile 1967) del nuovo show \"Sabato sera\" condotto ancora una volta dalla cantante, o sar\u00e0 inserita in un album, nella fattispecie \"Sabato sera - Studio Uno '67\".\nIl video registrato in quella puntata \u00e8 reperibile sul DVD \"Gli anni Rai 1967 vol. 6\" del solito cofanetto.\nNel brano Mina \u00e8 accompagnata da Augusto Martelli, qui anche arrangiatore, che dirige la sua orchestra."}
{"id": "2952618", "revid": "76963", "url": "https://it.wikipedia.org/wiki?curid=2952618", "title": "George Davidson", "text": "Fu presidente del dal 1913 al 1920 e presidente dell'Unione Velocipedistica Italiana dal 1915 al 1927. In giovent\u00f9 fu anche, nel 1886, campione italiano di ciclismo su strada.\nBiografia.\nLa giovent\u00f9 e l'attivit\u00e0 nel ciclismo.\nNoto con il diminutivo di \"Geo\" o come \"Giorgio\", nel 1873 si trasfer\u00ec a Genova con la famiglia, di origine scozzese e attiva nel settore delle forniture navali.\nFervente sportivo, in giovent\u00f9 fu socio della Societ\u00e0 Ginnastica Ligure Cristoforo Colombo. Aveva una predilezione per il ciclismo, disciplina nella quale si distinse vincendo nel 1886, su biciclo, il campionato italiano su strada, sul percorso da Busalla a Santa Giuletta e ritorno, davanti al campione uscente Giuseppe Loretz. Interruppe presto l'attivit\u00e0 per dedicarsi con il padre all'attivit\u00e0 imprenditoriale.\nDal 1915 al 1927 sar\u00e0 presidente dell'Unione Velocipedistica Italiana, contribuendo allo spostamento della sede federativa da Alessandria a Genova.\nLa presidenza del Genoa.\nNell'estate del 1913 succedette a Luigi Aicardi alla guida della societ\u00e0 calcistica Genoa, deciso a far tornare alla vittoria il sodalizio \"rossobl\u00f9\". Con una faraonica campagna di rafforzamento, tra i quali spicc\u00f2 Renzo De Vecchi, arriv\u00f2 primo, a pari punti con il , nel girone eliminatorio Piemontese-Ligure, perdendo per\u00f2 proprio con i piemontesi la testa del Girone Finale, che vinsero il loro unico scudetto.\nSempre nel 1913 Davidson, contravvenendo alle regole della Federazione, ingaggi\u00f2 Aristodemo Santamaria ed Enrico Sardi dall'Andrea Doria. I giocatori presentatisi presso una banca per incassare l'assegno furono riconosciuti dal cassiere, tifoso doriano e denunciati, insieme al Genoa alla Federazione. Il club genovese venne processato, con il forte rischio di radiazione, ma l'abile difesa di Edoardo Pasteur riusc\u00ec a salvare la societ\u00e0 e a mitigare la pena per i giocatori coinvolti.\nDavidson, la stagione successiva, con altri mirati investimenti, in primis l'ex vercellese Felice Berardo, riusc\u00ec finalmente nell'intento di riportare lo scudetto a Genova, bench\u00e9 questi gli venisse assegnato successivamente a causa della prima guerra mondiale che aveva imposto il blocco dei campionati. Al termine della guerra era ancora alla guida del club rossobl\u00f9, carica che cedette a Guido Sanguineti.\nDurante la sua presidenza, la sezione di pallanuoto del Genoa vinse due campionati di pallanuoto, nel 1914 e nella stagione 1918-1919.\nNel 1948 in occasione del 50\u00ba anniversario della F.I.G.C. fu insignito del titolo di \"pioniere del calcio italiano\". Mor\u00ec nel 1956 nella sua terra d'adozione, la Liguria, a Rapallo, e venne sepolto nel cimitero monumentale di Staglieno."}
{"id": "2952619", "revid": "293377", "url": "https://it.wikipedia.org/wiki?curid=2952619", "title": "Geo Davidson", "text": ""}
{"id": "2952622", "revid": "767487", "url": "https://it.wikipedia.org/wiki?curid=2952622", "title": "Rocco Maggi", "text": "Biografia.\nAvvocato penalista, nominato magistrato onorario tra il 1983 e il 1989, nel 1996 \u00e8 stato eletto alla Camera dei deputati nella\nXIII legislatura (circoscrizione XXI Puglia, collegio 17 di Martina Franca). \u00c8 stato iscritto al gruppo parlamentare dei Popolari e Democratici, del cui comitato direttivo ha fatto parte in qualit\u00e0 di esponente del movimento dell'Unione Democratica di Antonio Maccanico. Ha ricoperto l'incarico di segretario della giunta delle elezioni ed ha fatto parte delle commissioni parlamentari della giustizia e contro la corruzione e del comitato bicamerale per l'attuazione ed il controllo degli accordi di Schengen ed Europol. \u00c8 stato inoltre membro del comitato per la legislazione e della giunta del regolamento.\nDal 16 settembre 1999 \u00e8 stato presidente della commissione speciale per l'esame della relazione del governo sul programma di riordino delle norme legislative e regolamentari.\nDal 22 dicembre del 1999 \u00e8 entrato a far parte del secondo governo D'Alema come sottosegretario alla giustizia (con delega alla direzione generale degli affari civili e delle libere professioni, compresi gli archivi notarili, e alla riforma del diritto societario e al riordino delle libere professioni). Dal 27 aprile del 2000 \u00e8 stato confermato nel secondo governo Amato nella medesima carica (con delega alla direzione generale dell'organizzazione giudiziaria e degli affari generali).\n\u00c8 stato primo firmatario delle proposte di leggi sulla \"Modifica della Costituzione per la separazione delle carriere fra magistratura inquirente e giudicante\", su \"Abrogazione dell'abuso d'ufficio\", su \"Regolamentazione delle discoteche e dei locali pubblici assimilati\" e sul \"Finanziamento del Festival della valle d'Itria di Martina Franca\". \u00c8 stato inoltre relatore della \"Nuova disciplina e funzioni della polizia penitenziaria e finanziamento per le carceri speciali e le aule bunker\", della legge sulla \"Istituzione dell'amministrazione di sostegno per i minorati fisici e psichici\" e della legge su \"Nuove misure per la violenza nelle manifestazioni sportive\".\nDa sempre residente a Grottaglie, ha presieduto nel 2009-10 il Rotary Club di Taranto, di cui \u00e8 membro dal 1985."}
{"id": "2952623", "revid": "762947", "url": "https://it.wikipedia.org/wiki?curid=2952623", "title": "Wilma Lipp", "text": "Biografia.\nLa Lipp ha studiato a Vienna con Anne Bahr-Mildenburg e Alfred Jerger; il suo debutto, nel 1943, fu nel \"Barbiere di Siviglia\" di Gioachino Rossini, nel quale interpret\u00f2 Rosina, mentre nel 1945 entr\u00f2 a far parte della Wiener Staatsoper debuttando come Kate Pinkerton in Madama Butterfly, qualche giorno dopo come Esmeralda in Die verkaufte Braut di Bed\u0159ich Smetana e successivamente con Lady Harriet Durham in Martha di Friedrich von Flotow. \nNel 1946 \u00e8 la Contessa di Ceprano in Rigoletto, Olympia in Les Contes d'Hoffmann, Blondchen in Die Entf\u00fchrung aus dem Serail con Elisabeth Schwarzkopf e nel 1947 \u00e8 Najade in Ariadne auf Naxos.\nNel 1948 \u00e8 K\u00f6nigin der Nacht in Die Zauberfl\u00f6te; questo sar\u00e0 il ruolo pi\u00f9 rappresentato a Vienna con centoventisette recite fino al 1956. Sempre nello stesso anno sar\u00e0 poi Konstanze in Die Entf\u00fchrung aus dem Serail; anche questo ruolo sar\u00e0 molto rappresentato a Vienna con ottantacinque recite fino al 1961. Ancora nel 1948 \u00e8 Frasquita in Carmen (opera).\nHa cantato in numerosi teatri di fama mondiale, tra cui si citano La Scala di Milano, l'Op\u00e9ra di Parigi, la Royal Opera House di Londra e la San Francisco Opera della citt\u00e0 californiana.\nA Salisburgo nel 1948 \u00e8 Konstanze nella ripresa nel Landestheater di \"Die Entf\u00fchrung aus dem Serail\" di Mozart, nel 1949 nelle riprese nella Felsenreitschule \u00e8 K\u00f6nigin der Nacht di \"Die Zauberfl\u00f6te\" di W.A. Mozart diretta da Wilhelm Furtw\u00e4ngler, ripetuta anche nel 1950, Spirito beato in \"Orfeo ed Euridice\" di Christoph Willibald Gluck, Servilia nella prima rappresentazione nel Landestheater della \"Clemenza di Tito\" di Mozart.\nA Firenze nella trasferta del Wiener Staatsoper del 1949 \u00e8 Barbarina nella ripresa nel Teatro della Pergola di \"Le nozze di Figaro\" di Mozart e K\u00f6nigin der Nacht nella ripresa nel Teatro Comunale di Firenze di \"Die Zauberfl\u00f6te\". Nello stesso anno a Vienna \u00e8 Drei Engelstimmen in \"Palestrina\", Zerbinetta in \"Ariadne auf Naxos\", Gilda in \"Rigoletto\" e Servilia in La clemenza di Tito.\nAl Royal Opera House nel 1950 \u00e8 The Queen of the Night in \"The Magic Flute\" con la Schwarzkopf, Gilda in \"Rigoletto\" cantata anche nel 1951 e nel 1955 \u00e8 Violetta ne La traviata.\nA Vienna nel 1951 \u00e8 Sophie in Der Rosenkavalier diretta da Erich Kleiber; anche questo sar\u00e0 un ruolo molto rappresentato allo Staatsoper con cinquantasei recite fino al 1968. Ancora nello stesso anno a Vienna sar\u00e0 Eine italienische S\u00e4ngerin in \"Capriccio\" diretta dal Dr. Karl B\u00f6hm ed Oscar in Un ballo in maschera, nel 1952 \u00e8 Die Briefchristl in \"Der Vogelh\u00e4ndler\" e Das Elflein in \"Das Christelflein\", nel 1955 \u00e8 Musetta ne La boh\u00e8me e nel 1957 \u00e8 Lesbia in \"Catulli Carmina\".\nNel 1958 \u00e8 Konstanze in \"Serraglio\" ad Edimburgo ed al Grand Th\u00e9\u00e2tre di Ginevra. Nello stesso anno a Vienna \u00e8 Zerlina in Don Giovanni (opera), Regina in \"Mathis der Maler\" diretta da B\u00f6hm e Woglinde in Das Rheingold diretta da Herbert von Karajan.\nNel 1959 a Vienna \u00e8 Nedda in Pagliacci (opera); questo ruolo la vedr\u00e0 presente allo Staatsoper in cinquantanove recite fino al 1976. Ancora nel 1959 a Vienna sar\u00e0 Euridice in \"Orfeo ed Euridice\" con Giulietta Simionato diretta da von Karajan.\nAl Teatro alla Scala di Milano \u00e8 Marcellina in Fidelio diretta da Karajan nella stagione 1960/1961, Eva ne I maestri cantori di Norimberga diretta da Boehm ed Euridice in \"Orfeo ed Euridice\" con la Simionato nel 1962.\nA Vienna nel 1960 \u00e8 Woglinde in \"G\u00f6tterd\u00e4mmerung\" con Christa Ludwig diretta da Karajan, nel 1961 \u00e8 Eva in \"Die Meistersinger von N\u00fcrnberg\" e nel 1962 \u00e8 Micaela in \"Carmen\" con Ettore Bastianini e Mim\u00ec ne \"La boh\u00e8me\".\nAl San Francisco Opera nel 1962 \u00e8 Micaela in \"Carmen\", Sophie ne \"Il cavaliere della rosa\", Alice Ford in Falstaff (Verdi) e Nedda in \"Pagliacci\".\nA Vienna nel 1963 \u00e8 Marguerite in Faust (opera) diretta da Georges Pr\u00eatre, nel 1964 \u00e8 Die Tochter in \"Cardillac\", nel 1965 canta la Sinfonia n. 9 (Beethoven) con la Ludwig diretta dal B\u00f6hm e nel 1968 Alice Ford in \"Falstaff\".\nNel 1972 \u00e8 la Contessa d'Almaviva ne Le nozze di Figaro al Teatro Verdi (Trieste) con Agnes Baltsa.\nA Vienna nel 1975 \u00e8 Rosalinde in Die Fledermaus con la Ludwig, nel 1977 \u00e8 Seine Frau in \"Der Besuch der alten Dame\" e Jungfer Marianne Leitmetzerin in \"Der Rosenkavalier\", nel 1978 \u00e8 Frau Oberjustizrat Hasentreffer in \"Der junge Lord\" e nel 1980 \u00e8 Nella in Gianni Schicchi.\n\u00c8 stata insegnante al Mozarteum di Salisburgo nel periodo dal 1981 al 1995.\nNel 1985 \u00e8 Leitmetzerin in \"Der Rosenkavalier\" al Teatro Regio di Torino.\n\u00c8 morta il 26 gennaio 2019, all'et\u00e0 di 93 anni, nella sua casa a Inning am Ammersee in Baviera."}
{"id": "2952628", "revid": "271907", "url": "https://it.wikipedia.org/wiki?curid=2952628", "title": "Accademia delle Scienze dell'Unione Sovietica", "text": ""}
{"id": "2952633", "revid": "125841463", "url": "https://it.wikipedia.org/wiki?curid=2952633", "title": "Benvenuti al Sud", "text": "Benvenuti al Sud \u00e8 un film del 2010 diretto da Luca Miniero, remake del film francese del 2008 \"Gi\u00f9 al Nord\" di Dany Boon.\nLa versione italiana, specialmente per quanto riguarda la prima parte del film, \u00e8 stata realizzata con la tecnica \"shot-for-shot\" ripercorrendo in larga parte la trama e i dialoghi dell'originale francese; nella seconda parte, invece, molte situazioni sono state aggiunte, modificate o cambiate per renderle pi\u00f9 aderenti agli stereotipi italiani.\n\"Benvenuti al Sud\" \u00e8 stato dedicato alla memoria di Angelo Vassallo, sindaco del comune di Pollica assassinato dalla criminalit\u00e0 organizzata nel 2010.\nTrama.\nAlberto Colombo, direttore di un ufficio postale della Brianza, si vede respingere una domanda di trasferimento a Milano, l'ennesima che aveva presentato, in quanto preceduto in graduatoria da un collega disabile. Desideroso di esaudire il sogno della moglie Silvia di vivere nel capoluogo lombardo per soddisfare le sue aspettative di vita pi\u00f9 ambiziose, comprese quelle relative al futuro del loro figlioletto Chicco, Alberto decide di fingersi paraplegico a sua volta per tentare di ottenere l'agognato posto: l'inganno viene per\u00f2 maldestramente alla luce proprio davanti all'ispettore inviato a controllare il suo fantomatico \"handicap\". Per evitare il licenziamento, l'uomo \u00e8 quindi costretto ad accettare s\u00ec un trasferimento, ma nella parte opposta del Paese, in Cilento, a dirigere l'ufficio del piccolo paese di Castellabate.\nPrima di partire verso la nuova destinazione, Alberto prende superficialmente informazioni sulle condizioni di vita nel Meridione presso alcuni amici: viene messo cos\u00ec in guardia da tutte le problematiche pregiudizievoli, umane e ambientali (tra cui la criminalit\u00e0 diffusa, la difficile gestione dei rifiuti e l'afoso clima), che dovr\u00e0 affrontare nella nuova sede. Tutti questi moniti, espressi da persone che al Sud avevano gi\u00e0 vissuto, non fanno altro che aumentare preoccupazioni e precauzioni che l'uomo va ad adottare. Una volta giunto a Castellabate, invece, pur dopo essere incorso in alcune peripezie, Alberto fa amicizia con il postino Mattia Volpe e con i colleghi Maria, Costabile Piccolo e Costabile Grande e finisce per apprezzare le bellezze e le abitudini del paesino campano, caratterizzato da un clima mite, da luoghi ameni e pittoreschi e da simpatia e generosit\u00e0 da parte dei residenti, ambientandosi in fretta allo stile di vita locale e scoprendo come le idee sul Mezzogiorno, sue e dei suoi conoscenti, fossero solo stereotipi.\nIntanto, l'uomo tiene nascosta la realt\u00e0 a Silvia, persona poco aperta ai cambiamenti e piena di pregiudizi verso il Sud. Pensando di poter migliorare il loro rapporto, racconta esattamente l'opposto di quello che sta vivendo, accondiscendendo agli stereotipi a cui la moglie e la sua cerchia di amici sono affezionati. Un giorno, per\u00f2, Silvia decide di andarlo a trovare, mettendo cos\u00ec Alberto in grave imbarazzo con gli amici, ai quali deve giocoforza confessare le bugie raccontate alla consorte sul Meridione. Sebbene all'inizio amareggiati e arrabbiati con lui, questi decidono di aiutarlo a sua insaputa, facendo in modo che Silvia, una volta giunta a Castellabate, veda avverarsi tutte le menzogne sentite dal marito, organizzando una sceneggiata atta a mostrare il paesino come caotico, fatiscente e in mano alla criminalit\u00e0. L'inevitabile venuta a galla della verit\u00e0 porta Silvia a diventare furiosa, minacciando la separazione.\nNel frattempo, Alberto si prodiga nel far riavvicinare Mattia alla collega ed ex fidanzata Maria. Proprio Mattia rivela l'infondatezza delle illazioni della moglie su una sua relazione con la bella collega Maria: Silvia alla fine perdona il marito e si trasferisce per i due anni successivi a Castellabate assieme al figlio Chicco. La permanenza al Sud si rivela un'esperienza fantastica, che sar\u00e0 difficile da dimenticare per la famiglia Colombo, al punto che, quando finalmente Alberto riceve la tanto attesa lettera di trasferimento a Milano, quasi se ne rammarica. In procinto di ripartire per il Nord, Alberto \u00e8 s\u00ec contento per il ritorno a casa e per aver ottenuto il posto che desiderava, ma allo stesso tempo triste nel dover lasciare la bella e tranquilla Castellabate, da cui parte per la sua nuova destinazione con tutta la famiglia.\nProduzione.\nProgetto.\nLa produzione del remake nasce da un'idea della casa di distribuzione Medusa Film, visto il gran successo riscosso dall'originale francese; come pi\u00f9 volte dichiarato anche dagli stessi attori protagonisti una volta letto il copione e la sceneggiatura, questo \"script\" bene si adattava anche alle vicissitudini italiane.\nIl film, nonostante sia comunque un remake, si distacca dall'originale, non nella trama ma nelle varie vicissitudini, rappresentate in una veste italiana. Alla sceneggiatura del film hanno contribuito anche, collaborando tra loro, i vari attori e i cittadini del posto, adattando i vari personaggi e le varie scene secondo le proprie esperienze personali, essendo loro stessi rappresentanti di realt\u00e0 settentrionali e meridionali. La sceneggiatura quindi, come dichiarato dallo stesso Luca Miniero, si \u00e8 modificata pi\u00f9 volte in corso d'opera.\nLa scelta dell'ambientazione nel Cilento, e a Castellabate in particolar modo, \u00e8 invece dovuta a motivi logistici e alla necessit\u00e0 di individuare zone con paesaggi sia marini che collinari con viste spettacolari in una zona periferica, lontana dalle grandi citt\u00e0, dove fosse minima la presenza della criminalit\u00e0.\nRiprese.\nLe riprese del film, durate circa dieci settimane, sono iniziate a settembre 2009 nel comune di Castellabate, in provincia di Salerno, in particolar modo nel suo borgo medievale (Palazzo Perrotti, Belvedere di San Costabile, Porta di Mare e via Guglielmo I il Normanno) e nelle frazioni marine di San Marco (Torretta, salita di S. Cosimo, via C. De Angelis e porto turistico) e Santa Maria (Marina Piccola, Porto delle Gatte e mare del Pozzillo), tutti luoghi rientranti nel Parco nazionale del Cilento e Vallo di Diano.\nLe uniche localit\u00e0 utilizzate nelle riprese che non fanno parte del territorio comunale di Castellabate, oltre a quelle di Milano e Roma, sono la base militare di Persano, dove \u00e8 stata girata la scena del finto rapimento, e la stazione di Capranica-Sutri della ferrovia Roma-Capranica-Viterbo, in provincia di Viterbo (il comune di Castellabate non \u00e8 attraversato direttamente dalla ferrovia e la stazione ferroviaria pi\u00f9 vicina \u00e8 Agropoli-Castellabate, posta nel territorio comunale del vicino centro di Agropoli).\nDistribuzione.\nIl film \u00e8 stato distribuito nelle sale cinematografiche a partire dal 1\u00ba ottobre 2010, dopo l'anteprima al Giffoni Film Festival tenuta in luglio e la proiezione integrale a Santa Maria di Castellabate il 29 settembre.\nColonna sonora.\nLa colonna sonora del film \u00e8 stata firmata da Umberto Scipione. L'album \"Benvenuti al Sud\" \u00e8 stato pubblicato il 30 novembre 2010 sotto l'etichetta RTI e contiene 16 tracce, composte da Umberto Scipione tra cui anche \"Sunrise\" di Norah Jones e \"'O ballo do' cavallo\" di Alberto Selly.\nAccoglienza.\nIncassi.\n\"Benvenuti al Sud\" ha conseguito ottimi risultati nei botteghini italiani.\nA partire dal primo fine settimana di programmazione del 1\u00ba-3 ottobre 2010, \"Benvenuti al Sud\" \u00e8 il film pi\u00f9 visto in Italia con 3.792.099 euro di incasso, superando \"Inception\" e \"L'ultimo dominatore dell'aria\"; il film mantiene la prima posizione anche nei tre fine settimana successivi.\nIn totale, con 29.868.000 euro raggiunge l'11\u00ba posto nella classifica dei maggiori incassi in Italia di tutti i tempi.\nCritica.\nAll'ottimo successo di pubblico si associa anche un buon successo per quanto riguarda la critica, che in ogni caso risulta spaccata tra chi lo considera un film molto divertente, a tratti esilarante, che cerca di superare in chiave comica gli stereotipi esistenti in Italia fra settentrionali e meridionali e chi, invece, considera \"Benvenuti al Sud\" un film un po' troppo incentrato sullo stile cabarettistico, buonista o una rappresentazione troppo fedele del film francese di cui \u00e8 il remake. Un plauso al film viene, tra gli altri, dal fumettista, vignettista e regista Sergio Staino che lo definisce con ironia come \u00abil pi\u00f9 grande film politico dopo \"La corazzata Pot\u00ebmkin\"\u00bb.\nEspedienti narrativi.\nAl contrario di casi similari, per \"Benvenuti al Sud\" viene accolta positivamente l'operazione di \"product placement\" con Poste italiane, pi\u00f9 nello specifico un caso di \"plot placement\" poich\u00e9 l'azienda si presenta come \u00abuna sorta di protagonista perfettamente integrato nella trama del film\u00bb, divenendo \"a posteriori\" un caso di studio tra i pi\u00f9 riusciti e citati circa questo tipo di pratiche commerciali."}
{"id": "2952634", "revid": "177967", "url": "https://it.wikipedia.org/wiki?curid=2952634", "title": "L'immensit\u00e0/Canta ragazzina", "text": "L'immensit\u00e0/Canta ragazzina \u00e8 l'80\u00b0 singolo di Mina, pubblicato a febbraio del 1967 su vinile a 45 giri dall'etichetta Ri-Fi.\nIl disco.\nPrimo singolo del 1967 in cui Mina prosegue, e siamo al terzo anno consecutivo, l'abitudine di 'ripescare' belle canzoni in gara al Festival di Sanremo appena concluso.\nIl disco di Mina ottiene una tiepida accoglienza: quattro settimane in classifica, quattordicesima la massima posizione raggiunta ad aprile. Tuttavia il tempo stabilir\u00e0 che la sua cover de L'immensit\u00e0 resta una delle interpretazioni di maggior spessore di questo pezzo.\nMina \u00e8 accompagnata nei due brani da Augusto Martelli con la sua orchestra.\nSempre nel 1967 la cantante incider\u00e0 le versioni in lingua spagnola di entrambe le canzoni, intitolate rispettivamente Canta muchachita e La inmensidad (non sono noti gli autori dei testi), reperibili nella raccolta \"Mina latina\", pubblicata su CD nel 1998.\n\"L'immensit\u00e0\".\nPresentata al Festival di Sanremo 1967 dall'autore Don Backy e da Johnny Dorelli, si piazza al 9\u00ba posto nella classifica finale, ma \u00e8 in assoluto il 45 giri pi\u00f9 venduto della manifestazione e diventa in breve uno dei maggiori successi commerciali per entrambi gli artisti (Dorelli terzo nelle vendite settimanali a marzo e per tutto aprile, Don Backy nono a febbraio).\nMina promuove la sua versione nella quarta puntata (22 aprile 1967) dello show \"Sabato sera\" da lei condotto; a maggio la inserisce nell'LP \"Sabato sera - Studio Uno '67\" e infine la utilizza nel quinto ciclo di caroselli per la Barilla, trasmessi in autunno.\nIl video dell'esibizione a \"Sabato sera\" \u00e8 compreso nel DVD \"Gli anni Rai 1967 vol. 6\", che fa parte di un cofanetto monografico pubblicato da Rai Trade e GSU nel 2008.\n\"Canta ragazzina\".\nAltro brano da Sanremo 1967, questa volta presentato da Bobby Solo e Connie Francis, neppure arrivato in finale.\nMai cantato dal vivo in nessuno spettacolo televisivo della cantante, sar\u00e0 inserito soltanto nel rarissima raccolta su doppio 33 giri \"Mina con voi\" (1969) e nell'antologia Un anno d'amore (1996).\nSempre nel 1967 il gruppo Cristina e Los Stop registrano una cover in spagnolo dal titolo \"Canta muchachita\" (Belter, 51.760), inserita nell'album \"Los Stop\" del 1968 (Belter, 22.222).\nLa canzone \u00e8 stata utilizzata nella colonna sonora del film di Pappi Corsicato \"Il seme della discordia\" del 2008."}
{"id": "2952636", "revid": "767487", "url": "https://it.wikipedia.org/wiki?curid=2952636", "title": "Behbahan", "text": "Behbah\u0101n (farsi \u0628\u0647\u0628\u0647\u0627\u0646) \u00e8 il capoluogo dello shahrest\u0101n di Behbahan, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 99.204 abitanti.\nA nord della citt\u00e0 si trovano le rovine dell'antica \"Arrajan\" di epoca sasanide, nella zona sono anche state ritrovate vestigia elamite."}
{"id": "2952637", "revid": "729019", "url": "https://it.wikipedia.org/wiki?curid=2952637", "title": "Tasmanian International 1994", "text": "Il Tasmanian International 1994 \u00e8 stato un torneo di tennis giocato sul cemento. \u00c8 stata la 1\u00aa edizione del torneo, che fa parte della categoria Tier IV nell'ambito del WTA Tour 1994. Si \u00e8 giocato all'Hobart International Tennis Centre di Hobart in Australia,dal 10 al 15 gennaio 1994.\nCampionesse.\nSingolare.\n Mana End\u014d ha battuto in finale Rachel McQuillan 6\u20131, 6\u20137, 6\u20134\nDoppio.\n Linda Harvey-Wild / Chanda Rubin hanno battuto in finale Jenny Byrne / Rachel McQuillan 7\u20135, 4\u20136, 7\u20136"}
{"id": "2952641", "revid": "1573940", "url": "https://it.wikipedia.org/wiki?curid=2952641", "title": "Aghajari", "text": "\u0100gh\u0101j\u0101r\u012b (farsi \u0622\u063a\u0627\u062c\u0627\u0631\u06cc) \u00e8 il capoluogo dello shahrest\u0101n di Aghajari, circoscrizione Centrale, nella provincia del Kh\u016bzest\u0101n. Aveva, nel 2006, una popolazione di 13.152 abitanti."}
{"id": "2952642", "revid": "1442080", "url": "https://it.wikipedia.org/wiki?curid=2952642", "title": "Tasmanian International 1994 - Singolare", "text": "Il singolare del torneo di tennis Tasmanian International 1994, facente parte del WTA Tour 1994, ha avuto come vincitrice Mana End\u014d che ha battuto in finale 6\u20131, 6\u20137, 6\u20134 Rachel McQuillan."}
{"id": "2952645", "revid": "1442080", "url": "https://it.wikipedia.org/wiki?curid=2952645", "title": "Tasmanian International 1994 - Doppio", "text": "Il doppio del torneo di tennis Tasmanian International 1994, facente parte del WTA Tour 1994, ha avuto come vincitrici Linda Harvey-Wild e Chanda Rubin che hanno battuto in finale 7\u20135, 4\u20136, 7\u20136 Jenny Byrne e Rachel McQuillan."}
{"id": "2952649", "revid": "767487", "url": "https://it.wikipedia.org/wiki?curid=2952649", "title": "ASB Classic 1994", "text": "L'ASB Classic 1994 \u00e8 stato un torneo di tennis giocato sul cemento. \u00c8 stata la 9\u00aa edizione dell'ASB Classic, che fa parte della categoria Tier IV nell'ambito del WTA Tour 1994. Si \u00e8 giocato all'ASB Tennis Centre di Auckland in Nuova Zelanda, dal 31 gennaio al 6 febbraio 1994.\nCampionesse.\nSingolare.\n Ginger Helgeson ha battuto in finale In\u00e9s Gorrochategui 7\u20136, 6\u20133\nDoppio.\n Patricia Hy / Mercedes Paz hanno battuto in finale Jenny Byrne / Julie Richardson 6\u20134, 7\u20136"}
{"id": "2952652", "revid": "1442080", "url": "https://it.wikipedia.org/wiki?curid=2952652", "title": "ASB Classic 1994 - Singolare", "text": "Il singolare dell'ASB Classic 1994 \u00e8 stato un torneo di tennis facente parte del WTA Tour 1994.\nElna Reinach era la detentrice del titolo, ma ha perso nel 1\u00ba turno contro Andrea Strnadov\u00e1.\nGinger Helgeson ha battuto in finale 7\u20136, 6\u20133 In\u00e9s Gorrochategui."}
{"id": "2952659", "revid": "838137", "url": "https://it.wikipedia.org/wiki?curid=2952659", "title": "ASB Classic 1994 - Doppio", "text": "Il doppio dell'ASB Classic 1994 \u00e8 stato un torneo di tennis facente parte del WTA Tour 1994.\nIsabelle Demongeot e Elna Reinach erano le detentrici del titolo, ma solo la Reinach ha partecipato in coppia con Andrea Strnadov\u00e1.\nLa Reinach e la Strnadov\u00e1 hanno perso in semifinale contro Jenny Byrne e Julie Richardson.\nPatricia Hy e Mercedes Paz hanno battuto in finale 6\u20134, 7\u20136 Jenny Byrne e Julie Richardson."}
{"id": "2952660", "revid": "1573940", "url": "https://it.wikipedia.org/wiki?curid=2952660", "title": "Sardasht (Khuzestan)", "text": "Sardasht (farsi \u0633\u0631\u062f\u0634\u062a) \u00e8 una citt\u00e0 dello shahrest\u0101n di Behbahan, circoscrizione di Zeydun, nella provincia del Kh\u016bzest\u0101n. Aveva, nel 2006, una popolazione di 4.972 abitanti."}
{"id": "2952663", "revid": "300067", "url": "https://it.wikipedia.org/wiki?curid=2952663", "title": "Tejay Anderson", "text": ""}
{"id": "2952667", "revid": "154893", "url": "https://it.wikipedia.org/wiki?curid=2952667", "title": "Barboj", "text": ""}
{"id": "2952668", "revid": "36426", "url": "https://it.wikipedia.org/wiki?curid=2952668", "title": "Castello di Tocchi", "text": "Il castello di Tocchi, o Castel di Tocchi, \u00e8 un complesso architettonico sorto intorno al 1100 a Tocchi, nel comune di Monticiano (SI).\nStoria.\nIl castello fu sotto il dominio degli Ardengheschi fino al 1202, anno in cui venne sottoposto al comune di Siena; fu sede di un podest\u00e0 di nomina cittadina sino al 1271. Successivamente si instaur\u00f2 il dominio signorile dei Tolomei. In seguito il dominio pass\u00f2 ai Malavolti. Nel 1391, in reazione ad un formale atto di riconoscimento dell'autorit\u00e0 fiorentina da parte dei Malavolti, Siena attacc\u00f2, occupando e smantellando il castello.\nDescrizione.\nIl castello si presenta come nucleo di antiche costruzioni disposte attorno ad un cortile centrale e con porta d'accesso ad arco ancora ben conservata; presso la porta sembra essere una torre. Tra i vari edifici di interesse storico \u00e8 tuttora attiva la chiesa del Castello di Tocchi, piccola ma ben decorata all'interno e in funzione ogni domenica. Testimonianze storiche sono la cinta muraria, l'arco d'ingresso, i sentieri tracciati sugli antichi percorsi medievali e diversi appartamenti, alcuni dei quali ristrutturati e abitabili. Diversi edifici del borgo del castello sono stati ristrutturati ed incorporati in una struttura ricettiva di paese-albergo, con prodotti biologici da coltivazioni e allevamenti locali e menu per celiaci.\nL'intera zona \u00e8 sottoposta a vincolo paesaggistico allo scopo di preservare sia l'ambiente che i resti di interesse storico: non \u00e8 possibile procedere a nuove edificazioni all'interno del perimetro del castello, vigono divieto di caccia e disboscamento e limitazioni al traffico veicolare."}
{"id": "2952671", "revid": "287204", "url": "https://it.wikipedia.org/wiki?curid=2952671", "title": "4\u00b0 Reggimento Carabinieri a Cavallo", "text": ""}
{"id": "2952674", "revid": "287204", "url": "https://it.wikipedia.org/wiki?curid=2952674", "title": "China Open 1994 - Singolare femminile", "text": "Il singolare femminile del torneo di tennis China Open 1994, facente parte del WTA Tour 1994, ha avuto come vincitrice Yayuk Basuki che ha battuto in finale 6\u20134, 6\u20132 Ky\u014dko Nagatsuka."}
{"id": "2952677", "revid": "287204", "url": "https://it.wikipedia.org/wiki?curid=2952677", "title": "China Open 1994 - Doppio femminile", "text": "Il doppio femminile del torneo di tennis China Open 1994, facente parte del WTA Tour 1994, ha avuto come vincitrici Li-Ling Chen e Li Fang che hanno battuto in finale 6\u20130, 6\u20132 Kerry-Anne Guse e Valda Lake."}
{"id": "2952679", "revid": "237256", "url": "https://it.wikipedia.org/wiki?curid=2952679", "title": "Berezov", "text": ""}
{"id": "2952682", "revid": "713168", "url": "https://it.wikipedia.org/wiki?curid=2952682", "title": "Questione bizantina", "text": "Questione bizantina \u00e8 un'espressione idiomatica della lingua italiana, usata per indicare una discussione inutile e sterile, che pu\u00f2 anche risultare pericolosa in un frangente in cui occorre prendere decisioni rapidamente. Con lo stesso significato \u00e8 usato il sostantivo bizantinismo; l'uso si estende anche alle complicazioni procedurali della burocrazia, con riferimento al complesso cerimoniale della corte bizantina.\nOrigine.\n La citt\u00e0 fu assediata dagli arabi dopo che questi avevano precedentemente conquistato Siria, Palestina ed Egitto, in un'avanzata inarrestabile durata dal 634 al 642. Prima dell'assedio, inoltre, i maomettani avevano saccheggiato l'Anatolia in diverse occasioni, con incursioni fulminee e sostanzialmente senza incontrare resistenza. "}
{"id": "2952684", "revid": "729019", "url": "https://it.wikipedia.org/wiki?curid=2952684", "title": "Squadra venezuelana di Coppa Davis", "text": "La squadra venezuelana di Coppa Davis rappresenta il Venezuela nella Coppa Davis, ed \u00e8 posta sotto l'egida della \"Federaci\u00f3n Venezolana de Tenis\".\nLa squadra debutt\u00f2 nella competizione nel 1957, e non ha mai fatto parte del World Group, pur avendo raggiunto i World Group Play-offs nel 1995 e nel 2002. Attualmente \u00e8 inclusa nel Group I della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952687", "revid": "179980", "url": "https://it.wikipedia.org/wiki?curid=2952687", "title": "Luis Carniglia (calciatore 1944)", "text": ""}
{"id": "2952690", "revid": "124171163", "url": "https://it.wikipedia.org/wiki?curid=2952690", "title": "Pasquale Fiore (calciatore)", "text": "Carriera.\nCresciuto nelle giovanili del , esord\u00ec nella stagione 1975-1976 in massima serie con la maglia azzurra, con cui vinse il Torneo di Viareggio.\nSi trasfer\u00ec nel 1976 alla Paganese, che arriv\u00f2 seconda nel campionato di serie c , per poi passare nell'estate seguente all', senza mai scendere in campo.\nFu ceduto quindi al nel novembre 1977, facendo poi ritorno al alla fine di quella stessa stagione. Rimase in maglia azzurra, come secondo di Luciano Castellini, fino al 1984, anno in cui si trasfer\u00ec all'Udinese come secondo portiere di Brini, giocando insieme a Zico. Nella stagione 1984-85 \u00e8 secondo portiere all'Udinese dietro a Brini e davanti a Leonardo Cortiula e fa solo panchina in campionato e in coppa italia. Nella stagione 1985-86 \u00e8 terzo portiere dietro a Fabio Brini e Beniamino Abate e non figura mai in panchina n\u00e9 in campionato n\u00e9 in coppa italia a causa di problemi fisici.Milit\u00f2 in seguito nei dilettanti del Donatello in Friuli \nDopo il ritiro, avvenuto a 32 anni per rottura del tendine di Achille, nel dicembre 2005 \u00e8 stato allenatore del VeneziaJesolo femminile (Serie A2) e preparatore dei portieri delle giovanili del Favaro in Promozione; in seguito \u00e8 stato allenatore in seconda del Laguna di Venezia sempre in Promozione veneta."}
{"id": "2952691", "revid": "57641", "url": "https://it.wikipedia.org/wiki?curid=2952691", "title": "Questioni bizantine", "text": ""}
{"id": "2952694", "revid": "287204", "url": "https://it.wikipedia.org/wiki?curid=2952694", "title": "Wexford Park", "text": "Wexford Park \u00e8 uno stadio irlandese, di propriet\u00e0 della Gaelic Athletic Association, situato nella citt\u00e0 di Wexford, capoluogo dell'omonima contea. Ospita le partite delle franchige della contea stessa di calcio gaelico e hurling. Vanta una capienza di 25000 posti a sedere, in seguito ad una recente ristrutturazione ed \u00e8 situato nell'area di Clonard, un quartiere periferico della citt\u00e0. Sebbene non sia dotato di riflettori, lo stadio ospita spesso partite verso sera in estate, grazie al sole che splende fino a tardi."}
{"id": "2952699", "revid": "125175279", "url": "https://it.wikipedia.org/wiki?curid=2952699", "title": "GIMPshop", "text": "GIMPshop \u00e8 una versione modificata del software di grafica libero e open source GNU Image Manipulation Program (GIMP), che replica l'aspetto di Adobe Photoshop. Ha come obiettivo quello di rendere accessibile GIMP agli utilizzatori di Photoshop, come affermato dallo sviluppatore.\nPossiede numerose caratteristiche di GIMP, tra cui la possibilit\u00e0 di essere personalizzato e la disponibilit\u00e0 su pi\u00f9 piattaforme, mentre la grafica \u00e8 cambiata tenendo conto delle critiche comuni nei confronti dell'interfaccia: in GIMPshop \u00e8 stata modificata la struttura dei menu e i nomi dei comandi per una maggior corrispondenza con l'interfaccia di Photoshop. Nella versione per Windows, GIMPshop utilizza un plugin chiamato \"Deweirdifyer\" per combinare le numerose finestre dell'applicazione in maniera simile al sistema MDI utilizzato dalla maggior parte degli applicativi grafici Windows.\nDa marzo 2006 l'applicazione supporta i plugin di Photoshop, attraverso il plugin pspi, per Microsoft Windows e Linux. Tutti i plugin di GIMP (filtri, pennelli ecc.) restano comunque disponibili.\nGrazie all'interfaccia grafica modificata, molti tutorial per Photoshop possono essere utilizzati su GIMPshop senza cambiamenti, altri possono essere adattati per gli utenti di GIMPshop con modifiche minime.\nGIMPshop \u00e8 stato creato da Scott Moschella, di Next New Networks, e sviluppato originariamente per macOS. La versione per Mac OS X \u00e8 un universal binary, e richiede X11.app per poter funzionare. GIMPshop \u00e8 stato successivamente sviluppato anche per Windows, Linux e Solaris. L'unico cambiamento rispetto a GIMP, oltre a quelli gi\u00e0 citati, \u00e8 l'aggiunta di una finestra di sfondo all'interfaccia utente, spesso causa di bug sulla versione per Windows."}
{"id": "2952700", "revid": "1573940", "url": "https://it.wikipedia.org/wiki?curid=2952700", "title": "Stephen Benton Elkins", "text": "Biografia.\nFu il trentottesimo segretario alla Guerra degli Stati Uniti, sotto il presidente degli Stati Uniti d'America Benjamin Harrison (23\u00ba presidente). Figlio di Philip Duncan Elkins e Sarah Pickett Withers.\nStudi\u00f2 alla Masonic College a Lexington, stato del Missouri e poi all'Universit\u00e0 del Missouri. Spos\u00f2 Sarah Simms Jacobs il 10 giugno 1866, mentre nel 1875 incontr\u00f2 e spos\u00f2 la sua seconda moglie, Hallie Davis."}
{"id": "2952703", "revid": "179980", "url": "https://it.wikipedia.org/wiki?curid=2952703", "title": "Juan Ignacio Silva Cer\u00f3n", "text": ""}
{"id": "2952704", "revid": "26644", "url": "https://it.wikipedia.org/wiki?curid=2952704", "title": "Gimpshop", "text": ""}
{"id": "2952705", "revid": "729019", "url": "https://it.wikipedia.org/wiki?curid=2952705", "title": "Squadra paraguaiana di Coppa Davis", "text": "La squadra paraguayana di Coppa Davis rappresenta il Paraguay nella Coppa Davis, ed \u00e8 posta sotto l'egida della \"Asociaci\u00f3n Paraguaya de Tenis\".\nLa squadra debutt\u00f2 nella competizione nel 1931, ed ha fatto parte del Gruppo Mondiale in ben 7 occasioni, raggiungendo i quarti di finale quattro volte: nel 1983, 1984, 1985 e 1987. Attualmente milita nel Gruppo II della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952707", "revid": "179980", "url": "https://it.wikipedia.org/wiki?curid=2952707", "title": "Eulalio Arriaga", "text": ""}
{"id": "2952708", "revid": "204012", "url": "https://it.wikipedia.org/wiki?curid=2952708", "title": "After Death", "text": ""}
{"id": "2952709", "revid": "1543377", "url": "https://it.wikipedia.org/wiki?curid=2952709", "title": "WTA Tour Championships 1994", "text": "Il WTA Tour Championships 1994 \u00e8 stato un torneo di tennis femminile che si \u00e8 giocato al Madison Square Garden di New York negli USA dal 14 al 20 novembre su campi in sintetico indoor. \u00c8 stata la 23\u00aa edizione del torneo di fine anno di singolare, la 19a del torneo di doppio.\nCampionesse.\nSingolare.\n Gabriela Sabatini ha battuto in finale Lindsay Davenport, 6-3, 6-2, 6-4\nDoppio.\n Gigi Fern\u00e1ndez / Nata\u0161a Zvereva hanno battuto in finale Jana Novotn\u00e1 / Arantxa S\u00e1nchez Vicario 6-3, 6-7(4), 6-3"}
{"id": "2952714", "revid": "287204", "url": "https://it.wikipedia.org/wiki?curid=2952714", "title": "St. Jarlath's Park", "text": "St. Jarlath's Park, meglio conosciuto come Tuam Stadium, \u00e8 uno stadio irlandese, di propriet\u00e0 della Gaelic Athletic Association, situato a Tuam, citt\u00e0 della contea di Galway, a sua volta facente parte della provincia di Connacht. L'impianto vanta una capienza di circa 30.000 posti ed ospita alcuni match delle rappresentative di hurling e calcio gaelico della contea."}
{"id": "2952715", "revid": "585241", "url": "https://it.wikipedia.org/wiki?curid=2952715", "title": "La Befana trullall\u00e0/In cambio che mi dai", "text": "La Befana trullall\u00e0/In cambio che mi dai \u00e8 un 45 giri di Gianni Morandi, pubblicato nel 1978 dall'RCA Italiana.\nLa Befana trullall\u00e0.\nLa Befana trullall\u00e0 \u00e8 una canzone natalizia incisa nel 1978 da Gianni Morandi ed inserita negli album \"Gianni Morandi II\" e \"Abbracciamoci\".\nLa canzone, i cui autori sono Paolo Dossena, Sergio Rendine e Roberto Viscarelli, era la sigla del programma \"10 Hertz\", andato in onda su RAI 1 dal 18 ottobre 1978 al 5 marzo 1979 e condotto dallo stesso Morandi.\nTesto.\nLa canzone, che assomiglia ad una filastrocca, parla della Befana, che viene descritta, tra l'altro, come un personaggio che \"vien di notte\" e che porta \"le scarpe tutte rotte\"."}
{"id": "2952717", "revid": "767487", "url": "https://it.wikipedia.org/wiki?curid=2952717", "title": "World Doubles Championships 1994", "text": "Il World Doubles Championships 1994 \u00e8 stato un torneo di tennis femminile che si \u00e8 giocato al Saddlebrook Golf &amp; Tennis Resort di Wesley Chapel negli USA dal 24 al 27 marzo su campi in terra battuta. \u00c8 stata la 19\u00aa edizione del torneo.\nCampionesse.\nDoppio.\n Jana Novotn\u00e1 / Arantxa S\u00e1nchez Vicario hanno battuto in finale Gigi Fern\u00e1ndez / Nata\u0161a Zvereva 6\u20132, 7\u20135"}
{"id": "2952720", "revid": "547034", "url": "https://it.wikipedia.org/wiki?curid=2952720", "title": "Squadra boliviana di Coppa Davis", "text": "La squadra boliviana di Coppa Davis rappresenta la Bolivia nella Coppa Davis, ed \u00e8 posta sotto l'egida della \"Federaci\u00f3n Boliviana de Tenis\".\nLa squadra debutt\u00f2 nella competizione nel 1971, e non ha mai fatto parte del Gruppo Mondiale. Attualmente \u00e8 inclusa nel Gruppo II della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952722", "revid": "235890", "url": "https://it.wikipedia.org/wiki?curid=2952722", "title": "Covarianti e controvarianti", "text": ""}
{"id": "2952725", "revid": "599013", "url": "https://it.wikipedia.org/wiki?curid=2952725", "title": "Ahmad Elrich", "text": ""}
{"id": "2952730", "revid": "287204", "url": "https://it.wikipedia.org/wiki?curid=2952730", "title": "Yildiray Basturk", "text": ""}
{"id": "2952731", "revid": "287204", "url": "https://it.wikipedia.org/wiki?curid=2952731", "title": "Markievicz Park", "text": "Markievicz Park \u00e8 uno stadio irlandese, della Gaelic Athletic Association, situato a Sligo, citt\u00e0 del Connacht e capoluogo dell'omonima contea. Ospita le gare casalinghe delle franchige di calcio gaelico ed hurling della contea e prende il proprio nome da Constance Markiewicz, una delle partecipanti alla Sollevazione di Pasqua del 1916, prima donna in assoluto ad entrare nel D\u00e1il \u00c9ireann e una delle prime in assoluto a livello mondiale a diventare ministro (nel suo caso del lavoro) del proprio paese.\nNel luglio del 2003, sul campo si tenne il concerto della popband Westlife, originaria di Sligo."}
{"id": "2952732", "revid": "94902", "url": "https://it.wikipedia.org/wiki?curid=2952732", "title": "Riserva Naturale Orientata", "text": ""}
{"id": "2952737", "revid": "92723", "url": "https://it.wikipedia.org/wiki?curid=2952737", "title": "Catedral de La Laguna", "text": ""}
{"id": "2952738", "revid": "838137", "url": "https://it.wikipedia.org/wiki?curid=2952738", "title": "World Doubles Championships 1994 - Doppio", "text": "Il doppio del World Doubles Championships 1994 \u00e8 stato un torneo di tennis facente parte del WTA Tour 1994.\nGigi Fern\u00e1ndez e Nata\u0161a Zvereva erano le detentrici del titolo, ma ha perso in finale 6\u20132, 7\u20135 contro Jana Novotn\u00e1 e Arantxa S\u00e1nchez Vicario."}
{"id": "2952740", "revid": "30445", "url": "https://it.wikipedia.org/wiki?curid=2952740", "title": "Istituto Smithsoniano", "text": ""}
{"id": "2952745", "revid": "287204", "url": "https://it.wikipedia.org/wiki?curid=2952745", "title": "Squadra guatemalteca di Coppa Davis", "text": "La squadra guatemalteca di Coppa Davis rappresenta il Guatemala nella Coppa Davis, ed \u00e8 posta sotto l'egida della \"Federaci\u00f3n Nacional de Tenis de Guatemala\".\nLa squadra debutt\u00f2 nella competizione nel 1990, e non ha mai fatto parte del World Group. Attualmente \u00e8 inclusa nel Group II della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2952749", "revid": "729019", "url": "https://it.wikipedia.org/wiki?curid=2952749", "title": "Bundesautobahn 31", "text": "La Bundesautobahn 31, abbreviata anche in BAB 31, \u00e8 una autostrada tedesca che si sviluppa tra la Renania Settentrionale-Vestfalia e la Bassa Sassonia ed \u00e8 il principale asse di collegamento tra i paesi del Nord-Ovest della Germania con la regione della Ruhr.\nIl percorso inizia a Emden e giunge a Bottrop dove confluisce nella BAB 2. Per un breve tratto tra le intersezioni con la BAB 28 e la BAB 280 fa parte dell'itinerario della Strada europea E22.\nPur essendo lunga 220 km, ha tuttora un'unica area di rifornimento, situata circa a met\u00e0 strada tra le due estremit\u00e0."}
{"id": "2952751", "revid": "729019", "url": "https://it.wikipedia.org/wiki?curid=2952751", "title": "Segunda Divisi\u00f3n 1939-1940 (Spagna)", "text": "L'edizione 1939-40 della Segunda Divisi\u00f3n fu il nono campionato di calcio spagnolo di seconda divisione, il primo dopo la guerra civile. Il campionato vide la partecipazione promozionale di 40 squadre tra cui quella di Tangeri, citt\u00e0 marocchina annessa nell'ambito dell'avvicinamento politico di Franco all'Asse. Il torneo fu diviso in 5 gruppi e le prime di ogni gruppo avrebbero poi preso parte ai playoff i quali promossero una sola squadra alla Primera Divisi\u00f3n mentre la seconda avrebbe disputato un playoff a gara unica con una squadra di Primera Divisi\u00f3n. Le retrocessioni furono decise dalla Federazione."}
{"id": "2952755", "revid": "124411431", "url": "https://it.wikipedia.org/wiki?curid=2952755", "title": "Squadra salvadoregna di Coppa Davis", "text": "La squadra salvadoregna di Coppa Davis rappresenta El Salvador nella Coppa Davis, ed \u00e8 posta sotto l'egida della \"Federaci\u00f3n Salvadore\u00f1a de Tenis\".\nLa squadra debutt\u00f2 nella competizione nel 1991, e non ha mai fatto parte del Gruppo Mondiale. Attualmente \u00e8 inclusa nel Gruppo II della zona Americana.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi. La colonna grigia indica che la squadra non ha preso parte alla manifestazione in quell'anno, in quanto la squadra non esisteva."}
{"id": "2952757", "revid": "34862", "url": "https://it.wikipedia.org/wiki?curid=2952757", "title": "Nazionale di Coppa Davis della Bolivia", "text": ""}
{"id": "2952758", "revid": "1460846", "url": "https://it.wikipedia.org/wiki?curid=2952758", "title": "Gaetano Lama", "text": "Biografia.\nFiglio di Giuseppe e di Amalia Avitabile, studi\u00f2 musica con Francesco Cinque e frequent\u00f2 costantemente le \"periodiche\", feste organizzate dalle famiglie della buona borghesia napoletana, dove si esib\u00ec come inventore di musiche da ballo.\nA partire dal 1910 lavor\u00f2 presso la Casa Editrice La Canzonetta, fondata nel 1904 da Francesco Feola e Giuseppe Capolongo, e diretta, dal 1917 al 1923, dal poeta Libero Bovio, con il quale ebbe una collaborazione particolarmente proficua, creando capolavori come \"Canzone 'e surdate\" (1915), \"Reginella\" (1917), \" 'A serenata\" (1917), \" Cara piccina! (1917), 'O mare canta\" (1919) e \"Silenzio cantatore\" (1922).\nIn seguito, Lama compose con Francesco Fiore \"Connola d'ammore\" (1929) e \"Tutta pe' me\" (1930), con Gigi Pisano \"Penzammo a salute\" (1928, per il cantante Gennaro Pasquariello), \"Fresca fresca\" (interpretata per la prima volta da Elvira Donnarumma nel 1929) e \" 'A 'Nfrascata\" (1931, per Ferdinando Rubino), con Salvatore Baratta \"Beneditto 'o mese austo\" (1924, interpretata per la prima volta al Teatro Bellini da Laura Colombo), \" 'A trummetta 'a Vicaria\" (1925, lanciata da Elvira Donnarumma) e \"Napule \u00e8 chino 'e femmene\" (1927), con Carlo Netti \" 'O gran pasci\u00e0\" (1928) e con Rocco Galdieri \"Nun 'a saccio\" (cantata nel 1913 da Pasquariello).\nCompose anche canzoni in italiano con il poeta Adolfo Genise: \"L'addio del bersagliere\" (1915), \"La patria \u00e8 salva\" (1916), \"Canta il soldatin\" (1917), \"Come le rose\" (1918), \"Tic-t\u00ec-tic-t\u00e0\" (1920, interpretata per la prima volta da Elvira Donnarumma al Teatro Bellini), \"Girofl\u00e8 girofl\u00e0\" (1923), \"Stornellata fiorentina\" (1928) e \"T'aspetto a Napoli\" (1936).\nNel 1934 fond\u00f2 la casa editrice La Bottega dei 4, insieme con Bovio, Ernesto Tagliaferri e Nicola Valente."}
{"id": "2952759", "revid": "34862", "url": "https://it.wikipedia.org/wiki?curid=2952759", "title": "Nazionale di Coppa Davis del Guatemala", "text": ""}
{"id": "2952760", "revid": "34862", "url": "https://it.wikipedia.org/wiki?curid=2952760", "title": "Nazionale di Coppa Davis di El Salvador", "text": ""}
{"id": "2952762", "revid": "339392", "url": "https://it.wikipedia.org/wiki?curid=2952762", "title": "Nazionale di Coppa Davis del Paraguay", "text": ""}
{"id": "2952763", "revid": "34862", "url": "https://it.wikipedia.org/wiki?curid=2952763", "title": "Nazionale di Coppa Davis del Venezuela", "text": ""}
{"id": "2952769", "revid": "767487", "url": "https://it.wikipedia.org/wiki?curid=2952769", "title": "Juan Gonz\u00e1lez-Vigil", "text": "Carriera.\nClub.\nDurante la sua carriera ha giocato con numerosi club, e il 1\u00ba febbraio 2010 si trasferisce al Cartagena, squadra spagnola, con cui ha preso parte alla Segunda Divisi\u00f3n. Pi\u00f9 tardi, nel 2010 ha trasferito a Deportivo Quito. Nel 2011 torn\u00f2 in Per\u00f9 per giocare con Le\u00f3n de Hu\u00e1nuco. Nella seconda met\u00e0 del 2011 stagione ha trasferito a una delle pi\u00f9 grandi squadre in Per\u00f9, Sporting Cristal.\nNazionale.\nDal 2007 ha collezionato 3 presenze con la maglia della Nazionale peruviana."}
{"id": "2952770", "revid": "438678", "url": "https://it.wikipedia.org/wiki?curid=2952770", "title": "Ghiacciai e nevai negli Appennini", "text": "Gli Appennini attualmente non presentano vaste zone glaciali per via della modesta altitudine e della latitudine pi\u00f9 bassa rispetto alle Alpi; l'unico ghiacciaio presente \u00e8 il ghiacciaio del Calderone, generalmente considerato il pi\u00f9 meridionale d'Europa, titolo acquisito quando nella Sierra Nevada scomparve il ghiacciaio \"Corral del Veleta\". \nDurante le glaciazioni del quaternario e in special modo durante le ultime 2 fasi, la Riss e la W\u00fcrm, i principali gruppi montuosi della catena presentavano dei ghiacciai pi\u00f9 o meno sviluppati che hanno lasciato delle tracce molto evidenti quali circhi alle quote pi\u00f9 elevate, morene stadiali lungo le valli dalla caratteristica forma a U e altre segni del passaggio delle lingue glaciali.\nDescrizione.\n\u00c8 un ghiacciaio di tipo pirenaico di circo, ovvero con un piccolo bacino collettore, e in questo caso senza lingua glaciale, anche se questo tipo di ghiacciaio dovrebbe prevedere una lingua glaciale poco evidente. Alcuni glaciologi lo considerano attualmente solamente un glacieret (con una parte anche di \"ghiaccio fossile\" ovvero presente sotto i detriti rocciosi), per via del suo spessore massimo di 25\u00a0m e la sua estensione di solo circa 4,5 ettari e del fatto che, diversamente dai ghiacciai propriamente detti che tendono a muoversi verso valle, quest'ultimo non scava pi\u00f9 le montagne per scendere a valle. \nNevai.\nSono presenti anche alcuni glacio-nevati, cio\u00e8 delle zone abbastanza piccole dove si accumula neve e ghiaccio per pi\u00f9 anni specie in virt\u00f9 di annate particolarmente nevose (es. glacionevato Franchetti del Gran Sasso), a volte trasformandosi in ghiacciaio, a volte scomparendo del tutto nel giro di pochi anni. Altri nevai importanti del Gran Sasso sono il Nevaio di Fonte Rionne (Monte Infornace) e il Nevaio del Fondo della Salsa (Monte Camicia). Nel massiccio della Majella sono presenti diversi nevai detti nevai della Majella. Altri medi/piccoli glacio-nevati o nevai generalmente stagionali sono presenti anche sui Monti Sibillini, sul Monte Velino, sul Monte Sirente (\"Neviera del Sirente\"), sui Monti Simbruini, sui Monti Cantari (Monte Viglio) e nel massiccio del Pollino. In quota e nelle pareti ripide del Gran Sasso e della Maiella (\"Cascata del principante\") si possono trovare anche delle pareti ghiacciate, scalate da numerosi alpinisti. "}
{"id": "2952777", "revid": "253269", "url": "https://it.wikipedia.org/wiki?curid=2952777", "title": "Carol Lynley", "text": "Biografia.\nFiglia di Frances e di Cyril Jones, inizi\u00f2 ancora bambina l'attivit\u00e0 di modella, arrivando alla copertina del \"Life Magazine\" nel 1957, quando aveva 15 anni. Nel 1959 ottenne una candidatura al Golden Globe per la migliore attrice debuttante per il film \"Innamorati in blue jeans\". Nello stesso anno ottenne la candidatura per il Laurel Award.\nMolto attiva sul grande schermo durante gli anni sessanta e settanta, \u00e8 nota al pubblico per le sue interpretazioni in film come \"L'occhio caldo del cielo\" (1961) di Robert Aldrich, con Rock Hudson e Kirk Douglas, \"Bunny Lake \u00e8 scomparsa\" (1965), dove affianc\u00f2 Laurence Olivier, per la regia di Otto Preminger, con cui aveva lavorato due anni prima nel film \"Il cardinale\" (1963), e \"L'avventura del Poseidon\" (1972) di Ronald Neame, in cui recit\u00f2 al fianco di molte star, come Gene Hackman, Shelley Winters e Red Buttons.\nMor\u00ec il 3 settembre del 2019 in seguito a un infarto."}
{"id": "2952781", "revid": "125390394", "url": "https://it.wikipedia.org/wiki?curid=2952781", "title": "Carta da zucchero", "text": "La carta da zucchero \u00e8 una carta colorata, che \u00e8 ruvida su tutti i due i lati. Viene usata da artisti e animatori oltre che dai bambini per giocare. \"South Park\" e \"Blues Clues\" erano stati originalmente creati con la carta da zucchero.\nLa carta da zucchero propriamente detta veniva utilizzata per confezionare lo zucchero venduto al dettaglio, per creare un effetto ottico di \"sbiancamento\" del prodotto scarsamente raffinato e quindi di colore giallastro. La luce riflessa dalla carta, con componente dominante azzurra, crea tale effetto; ancora oggi questo caratteristico colore azzurro viene denominato proprio \"carta da zucchero\"."}
{"id": "2952782", "revid": "326822", "url": "https://it.wikipedia.org/wiki?curid=2952782", "title": "I cinque Samurai", "text": ""}
{"id": "2952788", "revid": "729019", "url": "https://it.wikipedia.org/wiki?curid=2952788", "title": "Bundesautobahn 33", "text": "La Bundesautobahn 33, abbreviata anche in A 33, \u00e8 una autostrada tedesca che collega la citt\u00e0 di Osnabr\u00fcck con la citt\u00e0 di Borchen, dove confluisce nell'autostrada A 44.\nIl percorso di si sviluppa tra la Renania Settentrionale-Vestfalia e la Bassa Sassonia e interseca i percorsi delle A 30 e A 2.\nA seconda dei tratti assume anche diverse denominazioni: \"Teutoburger-Wald-Autobahn\" tra Osnabr\u00fcck e Bielefeld, \"Senneautobahn\" tra Bielefeld e Paderborn, e \"Ostwestfalenmagistrale\" nella restante tratta.\n\u00c8 tuttora in costruzione il tratto tra Borgholzhausen e Bielefeld, anche se alcuni tratti di autostrada completata dovrebbero aprire nel 2011."}
{"id": "2952789", "revid": "1543377", "url": "https://it.wikipedia.org/wiki?curid=2952789", "title": "ProRes", "text": "ProRes \u00e8 un codec video della Apple per il formato QuickTime. Nato come formato per il montaggio, in seguito \u00e8 stato usato come formato di registrazione nelle telecamere professionali e video recorder destinati al campo broadcast.\nVersioni.\n\u00c8 stato introdotto con la versione 6 del software di montaggio video Final Cut Pro allo scopo di creare un flusso di lavoro di qualit\u00e0 virtualmente analoga a quella svolta su video non compresso ma con un ingombro di spazio notevolmente inferiore. La prima versione prevedeva un sottocampionamento analogo a quello dei formati broadcast, il 422; con la nuova versione di Final Cut Pro \u00e8 stato introdotto il ProRes 4444, privo di sottocampionamento e dotato di canale alpha.\nIl formato ProRes supporta diverse velocit\u00e0 di trasmissione dati e risoluzioni per varie applicazioni. Il formato ProRes 4444, le supporta tutte eccetto una delle versioni del ProRes con sottocampionamento della crominanza di 4:2:2 e profondit\u00e0 di colore a 10 bit. Il formato ProRes 4444 accetta una profondit\u00e0 di colore a 12 bit e con il canale alpha salva fino a 16 bit per pixel.\nProRes 4444.\nProRes 4444 \u00e8 un altro formato di compressione dati lossy sviluppato da Apple Inc. per l'utilizzo in post produzione. \u00c8 stato introdotto in Final Cut Studio (2009)."}
{"id": "2952795", "revid": "1543377", "url": "https://it.wikipedia.org/wiki?curid=2952795", "title": "Diallassagou", "text": "Diallassagou \u00e8 un comune rurale del Mali facente parte del circondario di Bankass, nella regione di Mopti."}
{"id": "2952797", "revid": "326822", "url": "https://it.wikipedia.org/wiki?curid=2952797", "title": "Personaggi de I cinque Samurai", "text": ""}
{"id": "2952799", "revid": "36426", "url": "https://it.wikipedia.org/wiki?curid=2952799", "title": "Polittico Albani-Torlonia", "text": ""}
{"id": "2952800", "revid": "287204", "url": "https://it.wikipedia.org/wiki?curid=2952800", "title": "Gli incubi di Hazel", "text": "Gli Incubi di Hazel (titolo originale \"Hazel's Phantasmagoria\") \u00e8 il romanzo d'esordio dello scrittore newyorkese Leander Deeny, edito per la prima volta nel 2008 sia negli Stati Uniti che all'estero, con notoriet\u00e0 internazionale. Nel 2009 sono stati acquistati i diritti per il film.\nTrama.\nHazel (nocciola), una bambina di 8 anni, \u00e8 costretta a trascorrere tre settimane di vacanza ospite nel fatiscente maniero della terribile zia Eugenia, con l'unica compagnia dello strambo cugino Isambard.\nQuando la noia sembra oramai insopportabile, Hazel fugge dalla casa e scopre che nell'immenso bosco vicino alla casa della zia Eugenia si nascondono delle strane creature. Insieme a Geoff (un incrocio tra un gorilla e un ghepardo), Francais (un incrocio tra uno struzzo e una rana) e Noel (un incrocio tra un pitone e un porcospino), Hazel decide di trascorrere quel che resta della sua vacanza forzata a terrorizzare l'antipatica zia Eugenia. Hazel scopre che Isambard vuole uccidere la madre e che \u00e8 stato lui a creare tre mostri che lei chiama incubi.\nIsambard vuole vendicarsi della prematura morte del padre ma Geoff interviene e si rivolta al padrone, impedendogli di uccidere la zia di Hazel. Dopo questo Isambard scompare e Eugenia decide di cercarlo senza aiuto di qualcuno. Dopo la scomparsa del cugino la bambina trascorre il resto del tempo coccolata da Eugenia.\nPersonaggi.\nHazel: protagonista della storia, odia zia Eugenia e prova a divertire il cugino facendo inscenare alla servit\u00f9 una stramba opera ideata da Isambard stesso.\nEugenia: colpevole involontaria della morte del marito, passa le notte insonni per paura dei mostri creati a sua insaputa dal figlio. Non riesce a ricordare il nome della nipote chiamandola molto spesso \"Noce\" (Hazel vuol dire Nocciola).\nIsambard: figlio di Eugenia, medita vendetta contro la madre.\nSignora Dungeon: cuoca che cucinava sempre il sugo di carne\nSignor Pude: vecchio maggiordomo\nSignor Boynce: giardiniere\nFrancis: struzzorana = struzzo + rana\nGeoff: gorillopardo = gorilla + leopardo\nNoel: pitospino = pitone + porcospino"}
{"id": "2952801", "revid": "1543377", "url": "https://it.wikipedia.org/wiki?curid=2952801", "title": "Dimbal Hab\u00e9", "text": "Dimbal Hab\u00e9 \u00e8 un comune rurale del Mali facente parte del circondario di Bankass, nella regione di Mopti."}
{"id": "2952802", "revid": "729019", "url": "https://it.wikipedia.org/wiki?curid=2952802", "title": "Bundesautobahn 37", "text": "La Bundesautobahn 37, abbreviata anche in A 37, \u00e8 una autostrada tedesca che collega la citt\u00e0 di Beinhorn, a Nord - Est di Hannover, con il Sud della citt\u00e0, terminando nell'autostrada A 7. \u00c8 classificata autostrada solo nei tratti estremi, nel tratto all'interno della citt\u00e0 di Hannover \u00e8 classificata strada federale (B 3 e B 6)."}
{"id": "2952805", "revid": "287204", "url": "https://it.wikipedia.org/wiki?curid=2952805", "title": "Dimbal Habe", "text": ""}
{"id": "2952807", "revid": "729019", "url": "https://it.wikipedia.org/wiki?curid=2952807", "title": "Tubulo collettore", "text": "Il tubulo collettore (o dotto collettore), insieme ai dotti papillari del Bellini, costituisce la porzione terminale del nefrone. Esso accoglie il liquido proveniente dal tubulo contorto distale e lo convoglia nei dotti papillari .\nAnatomia.\nI tubuli collettori decorrono lungo i raggi midollari della corticale renale e rappresentano la confluenza delle varie porzioni terminali dei tubuli contorti distali. Portandosi dalla corticale alla midollare, si uniscono tra loro a livello della piramide renale, formando i dotti papillari che, in un numero variabile di 15-30, si aprono nell'apice della papilla renale.\nStruttura.\nI tubuli collettori sono ricoperti da un epitelio semplice (monostratificato) cuboidale; tuttavia, la lunghezza delle cellule si modifica nei dotti di maggior calibro, assumendo un aspetto cilindrico nei dotti papillari. La popolazione cellulare prevalente \u00e8 rappresentata da cellule dal citoplasma chiaro e dal nucleo rotondeggiante, con piccoli microvilli apicali. A queste si alternano cellule con un vistoso orletto a spazzola ricche di organuli (soprattutto mitocondri). Mentre le prime sono denominata \"cellule chiare\" le seconde vengono denominate \"cellule scure\".\nFunzione.\nNelle cellule chiare dei dotti collettori si esplica l'azione dell'ormone antidiuretico secreto dalla neuroipofisi; questo ormone agisce promuovendo la fusione di vescicole citoplasmatiche contenenti acquaporine alla membrana cellulare. Questo meccanismo permette la concentrazione delle urine e la ritenzione di acqua nell'organismo. Le cellule scure svolgono invece un importante ruolo nel mantenimento dell'equilibrio acido-base promuovendo la secrezioni attiva di ioni idrogeno e il riassorbimento di ioni bicarbonato."}
{"id": "2952816", "revid": "1543377", "url": "https://it.wikipedia.org/wiki?curid=2952816", "title": "Kani Bozon", "text": "Kani Bozon, o anche Kani Bonzon oppure Kani Bonzoni, \u00e8 un comune rurale del Mali facente parte del circondario di Bankass, nella regione di Mopti."}
{"id": "2952817", "revid": "86343", "url": "https://it.wikipedia.org/wiki?curid=2952817", "title": "Kani Bonzon", "text": ""}
{"id": "2952819", "revid": "86343", "url": "https://it.wikipedia.org/wiki?curid=2952819", "title": "Kani Bonzoni", "text": ""}
{"id": "2952820", "revid": "204391", "url": "https://it.wikipedia.org/wiki?curid=2952820", "title": "Bacinetto renale", "text": ""}
{"id": "2952821", "revid": "84217", "url": "https://it.wikipedia.org/wiki?curid=2952821", "title": "Casale Ghezzi", "text": ""}
{"id": "2952822", "revid": "1543377", "url": "https://it.wikipedia.org/wiki?curid=2952822", "title": "Koulogon Hab\u00e9", "text": "Koulogon Hab\u00e9 \u00e8 un comune rurale del Mali facente parte del circondario di Bankass, nella regione di Mopti."}
{"id": "2952823", "revid": "287204", "url": "https://it.wikipedia.org/wiki?curid=2952823", "title": "Koulogon Habe", "text": ""}
{"id": "2952828", "revid": "1543377", "url": "https://it.wikipedia.org/wiki?curid=2952828", "title": "L\u00e9ssagou Hab\u00e9", "text": "L\u00e9ssagou Hab\u00e9 \u00e8 un comune rurale del Mali facente parte del circondario di Bankass, nella regione di Mopti."}
{"id": "2952829", "revid": "287204", "url": "https://it.wikipedia.org/wiki?curid=2952829", "title": "Lessagou Habe", "text": ""}
{"id": "2952830", "revid": "729019", "url": "https://it.wikipedia.org/wiki?curid=2952830", "title": "Bundesautobahn 38", "text": "La Bundesautobahn 38, abbreviata anche in A 38, \u00e8 un'autostrada tedesca che collega la citt\u00e0 di Gottinga (e quindi la A 7) con quella di Lipsia, con un percorso in gran parte in zona collinare. Pur essendo lunga pi\u00f9 di 200\u00a0km, non vi si trova ancora alcuna area di rifornimento. In \"Die S\u00fcdharzreise\", David Woodard discute Bundesautobahn 38 rispetto alla Route 11 in Paraguay e alla U.S. Route 66."}
{"id": "2952833", "revid": "253269", "url": "https://it.wikipedia.org/wiki?curid=2952833", "title": "Stella Stevens", "text": "Biografia e carriera cinematografica.\nFiglia dell'infermiera Estelle Dovey e dell'assicuratore Thomas Ellett Eggleston, appena sedicenne spos\u00f2 nel 1954 Noble Herman Stephens, dal quale l'anno successivo ebbe il suo unico figlio, Andrew Stevens, divenuto anch'egli attore. Nel 1956 la coppia divorzi\u00f2. I primi contatti della Stevens con il mondo dello spettacolo risalgono all'adolescenza, quando frequentava il collegio statale di Memphis (ove la famiglia si era intanto trasferita), e partecip\u00f2 a una rappresentazione teatrale di \"Fermata d'autobus\" (\"Bus Stop\") di William Inge, che le valse l'attenzione della stampa locale.\nBionda e con gli occhi azzurri, nel gennaio 1960 fu playmate della rivista Playboy , dove apparve anche in seguito, dando ulteriore impulso alla sua carriera. Esord\u00ec sul grande schermo alla fine degli anni cinquanta, interpretando ruoli che misero in risalto soprattutto la sua prosperosa bellezza. Tra i primi film cui partecip\u00f2 sono da ricordare le commedie \"Dinne una per me\" (1959) di Frank Tashlin, ove interpret\u00f2 il breve ruolo di Chorine, che le valse il premio Golden Globe come attrice rivelazione dell'anno, e \"Il villaggio pi\u00f9 pazzo del mondo\" (1960) di Melvin Frank e Norman Panama, nel ruolo di \"Appassionata\" von Climax. \nNel 1961 interpret\u00f2 una cantante, accanto a Bobby Darin, in \"Blues di mezzanotte\" di John Cassavetes, mentre l'anno successivo affianc\u00f2 Elvis Presley in \"Cento ragazze e un marinaio\" (1962) di Norman Taurog. Subito dopo le venne affidato un ruolo pi\u00f9 consistente, quello di Ziz\u00ec Zillian (nella versione italiana), ovvero \"miss Montana\", un'attricetta, suonatrice di batteria ed esperta di bowling dai conturbanti capelli rossi, che rivaleggia con Shirley Jones e Dina Merrill per conquistare le attenzioni di un vedovo (Glenn Ford) e che finir\u00e0 per sposare il migliore amico di questi (Jerry Van Dyke), nella commedia agro-dolce \"Una fidanzata per pap\u00e0\" (1963) di Vincente Minnelli. Fu anche la studentessa universitaria Stella, innamorata del suo stravagante professore di chimica in \"Le folli notti del dottor Jerryll\" (1963), considerato forse il capolavoro di Jerry Lewis negli anni sessanta. \nAl pari di altre attrici della sua generazione, dal fisico provocante ed assimilabile in qualche modo a quello di Marilyn Monroe, ma dotata anche di spumeggiante brio e di una certa dose di ironia, fino alla fine degli anni sessanta la Stevens fu scelta soprattutto per ruoli di bionda voluttuosa, come in \"Matt Helm il silenziatore\" (1966) di Phil Karlson e \"Come salvare un matrimonio e rovinare la propria vita\" (1968) di Fielder Cook, in entrambi i quali recit\u00f2 accanto a Dean Martin, ma venne impiegata anche in film drammatici, come in \"48 ore per non morire\" (1966) di Gilberto Gazc\u00f3n, ancora insieme a Glenn Ford, e \"Con le spalle al muro\" (1968) di Brian G. Hutton. Partecip\u00f2 ad altre commedie come \"The Secret of My Success\" (1965) di Andrew L. Stone, e \"Where Angels Go, Trouble Follows\" (1968) di James Neilson, ove imperson\u00f2 una giovane suora accanto a Rosalind Russell. \nLa sua carriera giunse a una svolta nel 1970, quando apparve nel western crepuscolare \"La ballata di Cable Hogue\" di Sam Peckinpah, accanto a Jason Robards, interpretando con grande finezza un personaggio fino ad allora per lei inedito, che la consacr\u00f2 attrice di spessore anche per la critica. Torn\u00f2 subito dopo al genere western con il meno fortunato \"Una citt\u00e0 chiamata bastarda\" (1971) di Robert Parrish. Nel 1972 recit\u00f2 in \"L'avventura del Poseidon\", grande successo del genere catastrofico in voga in quegli anni e diventato in seguito un cult, diretto da Ronald Neame e interpretato, tra gli altri, anche da Gene Hackman, Ernest Borgnine, Roddy McDowall, Carol Lynley e Shelley Winters: le fu assegnato il ruolo della sfortunata Linda Rogo, ex prostituta e moglie del tenace poliziotto interpretato da Borgnine. L'attrice forn\u00ec interessanti prove anche nelle pellicole \"Lo specchio della follia\" (1969) di Bernard Girard e \"Operazione casin\u00f2 d'oro\" (1975) di Charles Bail, oltre che nel nostalgico \"Vecchia America\" (1976) di Peter Bogdanovich, ove recit\u00f2 accanto a Ryan O'Neal e Burt Reynolds. \nDalla seconda met\u00e0 degli anni settanta la Stevens si dedic\u00f2 soprattutto alla televisione (dove aveva esordito nel 1960, con un episodio di \"Alfred Hitchcock presenta\"), divenendo nota in particolare per i ruoli di Lute-Mae Sanders in \"Flamingo Road \"(1981-1982) e di Phyllis Blake in Santa Barbara (1989-1990), due delle serie pi\u00f9 famose e di successo di quel periodo. In un paio di occasioni l'attrice pass\u00f2 anche dietro la macchina da presa, ma con scarso successo, producendo e dirigendo il documentario biografico \"The American Heroine\" (1979) e la commedia romantica \"The Ranch\" (1989). La Stevens, sia pure saltuariamente e non pi\u00f9 in ruoli da protagonista, continu\u00f2 a essere impiegata tanto nel cinema, come nella pellicola \"Una chiamata nella notte\" (1993) di Fred Williamson e Alain Zaloum, quanto soprattutto in televisione. Nel 1996 fu diretta dal figlio Andrew nel film televisivo \"Gioco di morte\". Dal 1983 aveva una relazione con il chitarrista rock Bob Kulick, morto nel 2020, insieme al quale risiedeva a Beverly Hills, in California."}
{"id": "2952836", "revid": "1543377", "url": "https://it.wikipedia.org/wiki?curid=2952836", "title": "Ouonkoro", "text": "Ouonkoro \u00e8 un comune rurale del Mali facente parte del circondario di Bankass, nella regione di Mopti."}
{"id": "2952841", "revid": "1543377", "url": "https://it.wikipedia.org/wiki?curid=2952841", "title": "S\u00e9gu\u00e9", "text": "S\u00e9gu\u00e9 \u00e8 un comune rurale del Mali facente parte del circondario di Bankass, nella regione di Mopti."}
{"id": "2952842", "revid": "287204", "url": "https://it.wikipedia.org/wiki?curid=2952842", "title": "Segue", "text": ""}
{"id": "2952849", "revid": "1543377", "url": "https://it.wikipedia.org/wiki?curid=2952849", "title": "Sokoura", "text": "Sokoura \u00e8 un comune rurale del Mali facente parte del circondario di Bankass, nella regione di Mopti."}
{"id": "2952851", "revid": "62748", "url": "https://it.wikipedia.org/wiki?curid=2952851", "title": "Chahar bagh", "text": "Il Chahar bagh () \u00e8 un tipo di disposizione dei giardini persiani. \nSecondo tale disposizione, il giardino - quadrilatero - \u00e8 diviso in quattro parti da camminamenti pedonali o corsi d'acqua. In persiano, \"\"\u010dah\u0101r\" significa infatti 'quattro' e \"b\u0101gh\"\" significa 'giardino'. Il Chaharbagh-e 'Abbasi di Esfahan (nell'attuale Iran), costruito per volere di \u02bfAbb\u0101s I il Grande nel 1596, e i giardini del T\u0101j Ma\u1e25al ad Agra, India, sono certamente i pi\u00f9 celebri esempi di giardino con queste caratteristiche.\nAll'interno del \"\u010cah\u0101r b\u0101gh\" del T\u0101j Ma\u1e25al, inoltre, ogni quarto \u00e8 a sua volta ripartito in sedici aiuole fiorite.\nLa disposizione a \"\u010cah\u0101r b\u0101gh\" ebbe origine all'epoca della Persia achemenide: gi\u00e0 diversi storici greci, tra cui Erodoto e Senofonte, fornirono dettagliati resoconti riguardanti la citt\u00e0-palazzo di Pasargadae e i suoi quattro giardini.\nIn India, il concetto di \"\u010cah\u0101r b\u0101gh\" si svilupp\u00f2 nel tema del mausoleo imperiale, come \u00e8 possibile osservare su scala monumentale per la Tomba di Hum\u0101y\u016bn a Delhi, sebbene la tradizione del giardino del paradiso fosse stata introdotta gi\u00e0 dai Rajput: un simile esempio pu\u00f2 essere riscontrato presso la tomba di B\u0101bur, il B\u0101gh-e B\u0101bur, a Kabul. Tale tradizione diede origine al disegno dei giardini moghul e raggiunse certamente la propria vetta all'interno del T\u0101j Ma\u1e25al, edificio voluto dall'imperatore Sh\u0101h Jah\u0101n come tomba per la moglie favorita Mumt\u0101z Ma\u1e25al. Qui, a differenza della maggior parte di simili edifici funerari, il mausoleo non \u00e8 ubicato al centro del giardino, ma alla sua estremit\u00e0 settentrionale. Il giardino accoglie inoltre alberi di cipresso italiani (Cupressus sempervirens), simbolo della morte, mentre gli alberi da frutto simboleggiavano la vita. Numerosa \u00e8 anche la presenza di uccelli, divenuta oramai uno dei tratti distintivi del giardino.\nUn giardino a \"chahar bagh\" \u00e8 presente anche in Europa, sul tetto dell'Ismaili Centre di South Kensington a Londra. \nLa Delegation of the Ismaili Imamat, di stanza nel Sussex Drive di Ottawa, in Ontario, presenta un giardino a \"chahar bagh\" all'interno di un contesto assolutamente moderno. La forma e la dimensione del giardino sono basate su quelle del Patio dei Leoni dell'Alhambra, a Granada."}
{"id": "2952853", "revid": "1543377", "url": "https://it.wikipedia.org/wiki?curid=2952853", "title": "Bundesautobahn 39", "text": "La Bundesautobahn 39, abbreviata anche in A\u00a039, \u00e8 una autostrada tedesca nella regione della Bassa Sassonia.\nEssa \u00e8 divisa in due tronchi: il tronco settentrionale, numerato A\u00a0250 fino al 2010, collega Amburgo a Luneburgo; il tronco meridionale ha origine a Wolfsburg e termina sulla A\u00a07."}
{"id": "2952854", "revid": "330137", "url": "https://it.wikipedia.org/wiki?curid=2952854", "title": "Mostreggiatura", "text": ""}
{"id": "2952856", "revid": "1543377", "url": "https://it.wikipedia.org/wiki?curid=2952856", "title": "Soubala", "text": "Soubala \u00e8 un comune rurale del Mali facente parte del circondario di Bankass, nella regione di Mopti."}
{"id": "2952859", "revid": "1543377", "url": "https://it.wikipedia.org/wiki?curid=2952859", "title": "Tori (Mali)", "text": "Tori \u00e8 un comune rurale del Mali facente parte del circondario di Bankass, nella regione di Mopti."}
{"id": "2952863", "revid": "47112", "url": "https://it.wikipedia.org/wiki?curid=2952863", "title": "E-100", "text": ""}
{"id": "2952868", "revid": "974994", "url": "https://it.wikipedia.org/wiki?curid=2952868", "title": "Annunciazione di Fano", "text": "L'Annunciazione di Fano \u00e8 un dipinto a olio su tavola (212x172 cm) di Pietro Perugino, databile al 1488-1490 circa e conservato nella chiesa di Santa Maria Nuova a Fano. Per il successo dell'opera qualche anno dopo al pittore venne commissionata un'altra opera, la \"Pala di Fano\".\nOggi tuttavia \u00e8 stata messa in dubbio da alcuni studiosi l'attribuzione al Perugino, ritenendo questo dipinto una possibile opera giovanile di Raffaello Sanzio.\nDescrizione e stile.\nLa scena \u00e8 impostata secondo uno schema pacato e piacevole, ordinato dalle regole della simmetria. Essa si svolge sotto un portico, con archi a tutto sesto su pilastri dotati di capitelli molto sporgenti, che a partire dagli ultimi due decenni del XV secolo divenne frequente nella produzione del Perugino, riscontrabile ad esempio, nel \"Polittico Albani-Torlonia\", nell'\"Apparizione della Vergine a san Bernardo\" e nella \"Piet\u00e0\". In questo caso il portico ha la forma tipica a quattro campate e dirige lo sguardo dello spettatore in profondit\u00e0, con l'ariosa apertura paesistica dello sfondo in cui colline prive di asperit\u00e0 sono punteggiate da esili alberelli e sfumano in lontananza verso l'orizzonte. \nIn primo piano si svolge l'Annunciazione, illuminata da sinistra. L'Angelo \u00e8 atterrato e, recante in mano un giglio bianco simbolo di purezza, porta l'annuncio alla Vergine Maria che appare sorpresa, appena interrotta la lettura a cui allude il libro su un'ara classicheggiante al centro del dipinto. Nel frattempo in lato si vede il Dio Padre in un nimbo luminoso tra cherubini e serafini, che invia la colomba dello Spirito Santo.\nLa scena fonde la monumentalit\u00e0 con un'atmosfera pacata e serena, dove \u00e8 assente un'eccessiva enfasi sui sentimenti, appena accennati. I colori sono sgargianti ma soffusi e di tonalit\u00e0 che si fondono tra loro, creando un effetto di volume che si amplifica nella vasta spazialit\u00e0 suggerita dalla prospettiva geometrica e sfondamento aereo del paesaggio."}
{"id": "2952869", "revid": "1005847", "url": "https://it.wikipedia.org/wiki?curid=2952869", "title": "Elezioni legislative in Svezia del 2010", "text": "Le elezioni legislative in Svezia del 2010 si tennero il 19 settembre per il rinnovo del Riksdag. Esse videro fronteggiarsi due schieramenti principali:\nIn seguito alla vittoria di Alleanza per la Svezia, Fredrik Reinfeldt, espressione del Partito Moderato, fu confermato Ministro di Stato."}
{"id": "2952872", "revid": "113541161", "url": "https://it.wikipedia.org/wiki?curid=2952872", "title": "Palazzo dello Stato Maggiore", "text": "Il Palazzo dello Stato Maggiore () \u00e8 un edificio lungo 580\u00a0m, situato nella Piazza del Palazzo di fronte al Palazzo d'Inverno.\nStoria.\nL'edificio fu disegnato da Carlo Rossi in stile Impero e costruito fra il 1819 ed il 1829. Esso \u00e8 costituito da due ali, separate da un arco trionfale tripartito adornato dagli scultori Stepan Pimenov e Vasilij Ivanovi\u010d Demut-Malinovskij, commemoranti le vittorie dei russi sul Primo Impero Francese nella Campagna di Russia. L'arco collega la Piazza del Palazzo attraverso \"ulica\" Bol'\u0161aja Morskaja alla Prospettiva Nevskij. Fino a quando la capitale non venne trasferita a Mosca nel 1918, il palazzo venne utilizzato come Quartier generale (ala occidentale), ministero degli esteri e ministero delle finanze (ala orientale). L'ala occidentale ospita oggi il quartier generale del \"Distretto militare occidentale\", mentre l'ala orientale ospita dal 1993 alcune collezioni dell'Ermitage."}
{"id": "2952874", "revid": "1543377", "url": "https://it.wikipedia.org/wiki?curid=2952874", "title": "Dandougou Fakala", "text": "Dandougou Fakala \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2952875", "revid": "2158296", "url": "https://it.wikipedia.org/wiki?curid=2952875", "title": "Golden Bagel Award", "text": "Il Golden Bagel Award \u00e8 un premio nato nel 2004 e che \u00e8 stato assegnato fino al 2013 al tennista professionista che \u00e8 riuscito a fare pi\u00f9 \"bagel\" di tutti gli altri nel circuito ATP.\nRegolamento.\nPer qualificarsi, un giocatore deve essere classificato fra i primi 8 nel ranking mondiale ATP, oppure partecipare all'ATP World Tour Finals. Il vincitore \u00e8 colui che ottiene pi\u00f9 bagel fra il 1\u00ba gennaio e l'inizio del Masters di fine anno. Il sito dell'ATP \u00e8 utilizzato come fonte ufficiale dei dati. Nel caso di pareggio, il vincitore si determina in base al numero di 6-1 (\"fries\").\nConteggio finale dei bagel.\n2005.\n1Sebbene non fosse classificato fra i primi 8 al momento del Masters di fine anno, il finalista dell'Open di Francia 2005 Mariano Puerta subentr\u00f2 ad Andre Agassi quando questi si ritir\u00f2 dopo una sola partita."}
{"id": "2952877", "revid": "36426", "url": "https://it.wikipedia.org/wiki?curid=2952877", "title": "Ultima Cena (Perugino)", "text": ""}
{"id": "2952879", "revid": "1543377", "url": "https://it.wikipedia.org/wiki?curid=2952879", "title": "Derary", "text": "Derary \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2952884", "revid": "1494169", "url": "https://it.wikipedia.org/wiki?curid=2952884", "title": "Democratici Cristiani", "text": ""}
{"id": "2952890", "revid": "4193", "url": "https://it.wikipedia.org/wiki?curid=2952890", "title": "Diletta D'Andrea", "text": "Biografia.\n\u00c8 conosciuta anche per essere stata la terza moglie di Vittorio Gassman, di cui \u00e8 rimasta vedova nel giugno del 2000 e dal quale ha avuto un figlio, Jacopo, nato il 26 giugno 1980, di professione regista.\nPrecedentemente legata con il regista Luciano Salce (da cui ha avuto un figlio, Emanuele, attore e regista anch'egli), si un\u00ec in matrimonio con Gassman a Velletri il 6 dicembre 1970.\nNei panni di s\u00e9 stessa \u00e8 apparsa nei documentari a lui dedicati \"Portrait de Vittorio Gassman\" (1979, per la televisione francese) e \"Di padre in figlio\" (1982), quest'ultimo realizzato dagli stessi Alessandro e Vittorio Gassman.\n\u00c8 stata invece attiva come attrice cinematografica - debuttando ne \"Il conte Max\" al fianco di Alberto Sordi - fra il 1957 ed il 1964."}
{"id": "2952891", "revid": "506864", "url": "https://it.wikipedia.org/wiki?curid=2952891", "title": "Georges Rigaud", "text": ""}
{"id": "2952893", "revid": "7", "url": "https://it.wikipedia.org/wiki?curid=2952893", "title": "Ercole, Sansone e Maciste", "text": ""}
{"id": "2952894", "revid": "1305772", "url": "https://it.wikipedia.org/wiki?curid=2952894", "title": "Richard Gelles", "text": "\u00c8 stato Preside di Facolt\u00e0 alla University of Pennsylvania e titolare della cattedra Joanne and Raymond Welsh di Benessere dei Bambini e Violenza Familiare alla Scuola di Politica e Pratica Sociale.\n\u00c8 stato direttore del Centro di Ricerca su Giovent\u00f9 e Politica Sociale..\nGli studi.\nGelles consegu\u00ec il B.A. dal Bates College nel 1968. Nel 1970 si laure\u00f2 in sociologia alla Universit\u00e0 di Rochester, ricevendo il dottorato dalla Universit\u00e0 del New Hampshire nel 1973.\nPubblicazioni.\nIl Prof. Gelles \u00e8 stato autore del libro \"La casa violenta\" che e ha sostenuto che nella situazione statunitense la violenza non ha pi\u00f9 le caratteristiche originarie unicamente da parte degli uomini sulle donne, ma \u00e8 ormai bidirezionale e tale constatazione \u00e8 diventata poi diffusa anche in altre aree geografiche.\nI suoi libri pi\u00f9 recenti sono stai \"Il libro di David: come preservare la famiglie pu\u00f2 costare le vite dei bambini\" e \"Violenza nelle famiglie, terza edizione\" . \u00c8 autore di 24 libri.\nGelles \u00e8 stato anche coautore di \"Controversie attuali sulla violenza in famiglia\" (2005), con M. Cavanaugh e D. Loseke.\nControversie.\nGelles e i suoi collaboratori avevano riferito di essere stati oggetto di minacce di morte e avevano riportato casi di falsi allarmi bomba in occasione delle loro conferenze, a loro dire per via dei risultati delle loro ricerche, secondo cui l'incidenza della violenza di donne contro uomini \u00e8 circa pari a quella di uomini su donne.."}
{"id": "2952911", "revid": "1543377", "url": "https://it.wikipedia.org/wiki?curid=2952911", "title": "Madonna col Bambino in trono tra i santi Giovanni evangelista e Agostino", "text": "La Madonna col Bambino in trono tra i santi Giovanni evangelista e Agostino \u00e8 un dipinto a tempera su tavola di Pietro Perugino, datato al 1494 e conservato nella chiesa di Sant'Agostino a Cremona.\nStoria.\nLa pala venne commissionata dalla ricca famiglia cremonese Roncadelli al Perugino, che la dipinse a Firenze e poi la sped\u00ec. Con le soppressioni napoleoniche fu requisita e trasportata in Francia, da dove ritorn\u00f2 nel 1815. In quell'occasione non venne posta sull'originario altare della navata sinistra, ma in uno della navata destra. Nel 1999 \u00e8 stata sottoposta a restauro.\nIl dipinto esercit\u00f2 un notevole influsso sulla pittura locale quattrocentesca, facendo scoprire le avanguardie fiorentine basate sulla spazialit\u00e0 prospettica e su una maggior grazia espressiva dei personaggi.\nDescrizione e stile.\nLa scena \u00e8 impostata secondo uno schema pacato e piacevole, ordinato dalle regole della simmetria, derivato dalla \"Madonna col Bambino in trono tra i santi Giovanni Battista e Sebastiano\" gi\u00e0 a San Domenico di Fiesole. I personaggi si trovano sotto un portico con archi a tutto sesto su pilastri dotati di capitelli molto sporgenti, che a partire dagli ultimi due decenni del XV secolo divenne frequente nella produzione del Perugino, riscontrabile ad esempio nella \"Pala di Fano\", nel \"Polittico Albani-Torlonia\", nell'\"Apparizione della Vergine a san Bernardo\" e nella \"Piet\u00e0\". In questo caso il portico si limita a due campate di profondit\u00e0, ma la struttura architettonica, solenne ma semplice, \u00e8 identica e serve per dirigere lo sguardo dello spettatore in profondit\u00e0, con l'ariosa apertura paesistica dello sfondo in cui colline prive di asperit\u00e0 sono punteggiate da esili alberelli e sfumano in lontananza verso l'orizzonte.\nSu un alto trono decorato dove si trova la data e la firma dell'artista, Maria sta seduta col Bambino sulle ginocchia, il quale guarda verso san Giovanni Evangelista a sinistra, con la penna e il libro. A destra si trova poi sant'Agostino con la veste vescovile, che indica il Bambino.\nLa luce proviene da destra, adeguandosi alla reale situazione luminosa della cappella originaria, e fa proiettare sul terreno lunghe ombre scure. I colori sono brillanti ma sfumati dolcemente, in modo da creare una forte plasticit\u00e0 dei corpi e un'intonazione armoniosa dell'insieme. Le figure in primo piano hanno qui un ruolo prioritario rispetto agli altri elementi della composizione, come divenne frequente nelle opere di questo periodo dell'artista. L'architettura \u00e8 infatti in funzione del loro complemento ed esse infatti appaiono immobili e assorte in contemplazione. Dolcissimo \u00e8 il volto della Vergine, ancora rappresentata come una giovane raffinata ed elegante, mentre nelle opere successive inizier\u00e0 a prevalere una fisionomia pi\u00f9 matura, semplice e severa, in linea con il clima spirituale savonaroliano."}
{"id": "2952914", "revid": "830939", "url": "https://it.wikipedia.org/wiki?curid=2952914", "title": "Vasilij Ivanovi\u010d Demut-Malinovskij", "text": "Biografia.\nEntr\u00f2 alla Accademia Imperiale d'Arte all'et\u00e0 di sei anni e studi\u00f2 con Michail Ivanovi\u010d Kozlovskij per quindici anni. Alla morte del suo insegnante, vinse un concorso per la progettazione della sua tomba e part\u00ec per Roma per studiare con Antonio Canova. Il successo gli arrise con la progettazione della Cattedrale di Kazan a San Pietroburgo.\nDopo la vittoria della Russia su Napoleone, Demut-Malinovskij realizz\u00f2 una serie di sculture patriottiche, compresa la tomba ed una grande statua di Barclay de Tolly in Estonia. Successivamente Alessandro I gli assegn\u00f2 il compito di preparare dei bassorilievi simbolizzanti la Neva ed il Volga per la Colonna di Alessandro da inserire al centro della Piazza del Palazzo.\nDemut-Malinovskij disegn\u00f2 poi statue e decorazioni per chiese, palazzi e monumenti pubblici di San Pietroburgo, specialmente per quelli disegnati da Carlo Rossi: il Palazzo dello Stato Maggiore, la Borsa, l'Ammiragliato, l'Istituto di mineralogia, l'arco d'Egitto, l'Arco di Narva ed il Palazzo Michajlovskij."}
{"id": "2952915", "revid": "287204", "url": "https://it.wikipedia.org/wiki?curid=2952915", "title": "San Francesco in meditazione", "text": ""}
{"id": "2952918", "revid": "767487", "url": "https://it.wikipedia.org/wiki?curid=2952918", "title": "Raich Carter", "text": "Carter fu anche un giocatore di cricket: milit\u00f2 nel Derbyshire e nel Durham.\nCarriera.\nGiocatore.\nCarter capitan\u00f2 il Sunderland alla conquista del titolo nazionale del 1935-1936, all'epoca il calciatore pi\u00f9 giovane ad aver capitanato una squadra vincente in First Division. In quella stagione egli fu capocannoniere (ex aequo con altri due calciatori) del campionato con 31 gol e il Sunderland si laure\u00f2 come prima squadra della storia del campionato ad aver segnato pi\u00f9 di 100 reti stagionali. L'anno successivo vinse la FA Cup segnando una rete nella finale vinta 3-1 sul Preston North End. Dovette necessariamente cessare la sua carriera di calcio per via dello scoppio della seconda guerra mondiale. Riprese la sua professione nel 1945 con la maglia del Derby County e vinse un'altra FA Cup nel 1946, diventando l'unico calciatore a vincere la coppa nazionale sia prima che dopo la grande guerra. Carter disput\u00f2 anche 13 partite (7 reti) con la maglia della Nazionale di calcio dell'Inghilterra tra il 1934 e il 1947.\nTra i suoi ammiratori spiccava il grande Stanley Matthews che disse di lui:\nDopo l'esperienza al Derby County, termin\u00f2 la carriera da calciatore nell'Hull City svolgendo la mansione di \"player-manager\" (giocatore-allenatore).\nAllenatore.\nDopo essere stato player-manager all'Hull City, Carter si trasfer\u00ec in Irlanda e allen\u00f2 il Cork Athletic.\nNel 1953 divenne l'allenatore del Leeds United dove costru\u00ec la sua squadra attorno a John Charles e nel 1956 ottenne la promozione, dopo che il club aveva trascorso nove anni in seconda serie. Alla sua prima stagione in massima serie (1956-1957) ottenne un buon ottavo posto. L'anno successivo, l'infortunio di Nightingale e soprattutto la cessione di Charles alla Juventus, relegarono il club ad un modesto diciassettesimo posto. Con sorpresa di molti, il contratto di Carter non venne rinnovato e nel 1958 si conged\u00f2 dal club.\nIn seguito guid\u00f2 anche Mansfield Town e Middlesbrough.\nLa morte e omaggi postumi.\nNel settembre 1994, all'et\u00e0 di 80 anni, Carter fu colpito da un ictus e mor\u00ec in ospedale il mese successivo.\nGli \u00e8 stata intitolata una strada a Kingston upon Hull. A Sunderland gli \u00e8 stato intitolato un centro sportivo inaugurato nel 2001.\nNel dicembre 2002, il nuovo KC Stadium di Hull fu inaugurato con una partita tra Hull City e Sunderland che metteva in palio il Raich Carter Trophy.\nNel 1998 il suo nome \u00e8 stato inserito nella Football League 100 Legends."}
{"id": "2952920", "revid": "767487", "url": "https://it.wikipedia.org/wiki?curid=2952920", "title": "Tu non mi lascerai/Cartoline", "text": "Tu non mi lascerai/Cartoline \u00e8 l'83\u00b0 singolo di Mina, pubblicato nell'ottobre 1967 su vinile a 45 giri dall'etichetta Ri-Fi.\nDescrizione.\nSingolo non ufficiale, pubblicato dalla Ri-Fi quando Mina aveva gi\u00e0 ufficializzato la decisione di abbandonare l'etichetta per fondarne una di sua propriet\u00e0, la PDU (Platten Durcharbeitung Ultraphone). Inoltre, \"Cartoline\" \u00e8 la seconda e ultima canzone di Mina a essere scritta interamente da Bruno Canfora.\nLa copertina dello studio grafico di Mario Moletti \u00e8 apribile a libretto, nella tasca dell'anta destra sono alloggiati il disco e un inserto di quattro pagine che pubblicizza sia la raccolta \"4 anni di successi\" di prossima pubblicazione (il mese dopo), che conterr\u00e0 anche entrambi i brani proposti da questo singolo, sia alcuni degli ultimi 45 giri dell'artista.\nArrangiamenti, orchestra e direzione orchestrale: lato A Augusto Martelli, lato B Bruno Canfora.\n\"Tu non mi lascerai\".\nCover del successo di Ferruccio Tagliavini dalla colonna sonora del film di Mario Mattoli \"Voglio vivere cos\u00ec\" del 1941.\n\"Cartoline\".\nCanzone presentata la prima volta durante la nona puntata (27 maggio 1967) dello show televisivo \"Sabato sera\". Pubblicata solo in autunno, sar\u00e0 poi utilizzata in uno dei caroselli per la Barilla.\nIl video del brano, tra gli altri registrati a \"Sabato sera\", si trova nel DVD \"Gli anni Rai 1967 Vol. 6\", che fa parte di un cofanetto monografico in 10 volumi pubblicato da Rai Trade e GSU nel 2008.\nNel 1998 \u00e8 stata inserita nella raccolta su doppio CD \"Mina Gold\".\nTracce.\nEdizioni musicali Curci"}
{"id": "2952927", "revid": "228587", "url": "https://it.wikipedia.org/wiki?curid=2952927", "title": "Giardini moghul", "text": "I giardini moghul sono i giardini realizzati dagli imperatori moghul secondo i canoni dell'architettura islamica: il risultato tradisce importanti influenze dai giardini persiani e da quelli timuridi. Tali giardini si sviluppavano su tracciati rettilinei, molto spesso all'interno di aree cintate.\nCaratterizzante per queste realizzazioni \u00e8 la presenza di stagni, fontane e canali all'interno dei giardini stessi.\nStoria.\nIl fondatore dell'Impero Moghul, Babur, descrisse il chahar bagh come la propria tipologia di giardino preferita: tale termine assunse da allora in India nuovi significati rispetto alle precedenti interpretazioni, poich\u00e9, come Babur stesso spiegava, proprio in India mancavano i corsi d'acqua a scorrimento veloce richiesti dai chahar bagh esistenti nell'Asia Centrale.\nNei territori corrispondenti agli attuali Pakistan, India e Bangladesh sorsero in epoca moghul una grande quantit\u00e0 di giardini di questa tipologia ma differenti dai propri predecessori centroasiatici soprattutto per la particolare cura della disposizione geometrica: si presume che il giardino di Agra noto oggi come Ram Bagh sia stato il primo esempio indiano di chahar bagh.\nLe prime tracce scritte riguardanti i giardini moghul sono state ritrovate tra le memorie e le biografie degli imperatori, incluse quelle riguardanti Babur, Humayun e Akbar; successivi riferimenti si ritrovano anche all'interno dei \"resoconti sull'India\" stesi da numerosi viaggiatori europei, come ad esempio Fran\u00e7ois Bernier. Il primo studio metodologico riguardante l'argomento risale per\u00f2 al 1913, con il \"Gardens of the Great Mughals\" scritto da Constance Villiers-Stuart. Moglie di un colonnello del British Indian Army, ebbe seguendo il marito la possibilit\u00e0 di instaurare una rete di contatti e conoscenze sul posto, oltre alla fortuna di poter viaggiare per il subcontinente: durante il soggiorno della coppia nei Giardini di Pinjore, la signora ebbe inoltre la possibilit\u00e0 di coordinare direttamente di persona le operazioni di gestione di uno dei pi\u00f9 importanti giardini mughal esistenti.\nIl libro di Constance Villiers-Stuart fa tra le altre cose menzione della realizzazione di un giardino all'interno della costruenda Residenza del Vicer\u00e9 di Nuova Delhi, attuale residenza del Presidente dell'India ed oggi nota come Rashtrapati Bhavan. In quanto consigliera dell'architetto Edwin Lutyens per il progetto, \u00e8 credenza diffusa che suo possa essere stato il contributo decisivo alla scelta di appoggiarsi nella realizzazione al vocabolario stilistico moghul.\nSin dagli albori dell'Impero moghul, la creazione di giardini entr\u00f2 nel novero delle attivit\u00e0 preferite dalla corte: gi\u00e0 Babur, il primo re-conquistatore moghul, fece realizzare giardini a Lahore e a Dholpur. Di Humayun, suo figlio, si dice che - pur avendo dedicato molto meno tempo alle attivit\u00e0 di costruzione a scapito di quelle belliche - abbia trascorso la maggior parte del proprio tempo libero proprio nei giardini voluti dal padre. \nAkbar fece costruire diversi giardini, dapprima a Delhi e successivamente ad Agra, la sua nuova capitale: i giardini riconducibili alla sua epoca risultano in gran parte affacciati sul fiume piuttosto che racchiusi in una fortificazione come quelli risalenti ai precedenti imperatori. La scelta di costruire lungo i corsi d'acqua piuttosto che all'interno di fortezze avrebbe caratterizzato in maniera considerevole l'architettura del paesaggio moghul successiva.\nL'erede di Akbar, Jahangir, non fu costruttore altrettanto prolifico, ma diede il proprio contributo alla disposizione dei famosi giardini Shalimar e divenne famoso per il proprio amore verso i fiori. Si crede infatti che le sue escursioni nel Kashmir abbiano sviluppato in lui una particolare sensibilit\u00e0 per i temi naturalistici e floreali.\nDurante il regno del figlio di Jahangir, Shah Jahan, si raggiunse l'apice dell'architettura e del design floreale all'interno dei giardini moghul. Fu Shah Jahan a decidere la costruzione del Taj Mahal, l'enorme complesso funerario voluto per celebrare la memoria della sua moglie favorita, Mumtaz Mahal. Fu anche promotore della costruzione del Forte rosso di Delhi, all'interno del quale si trova il Mehtab Bagh (\"giardino del chiaro di luna\"), un giardino serale riempito con gelsomino a schiusa notturna e altri fiori dai colori pallidi.. I padiglioni all'interno del giardino sono rivestiti di marmo bianco, di modo tale da riflettere il bagliore della luna piena. I marmi del giardino e del Taj Mahal sono intarsiati con pietre semipreziose a guisa di motivi floreali complessamente intrecciati: la figura pi\u00f9 ricorrente in queste decorazioni \u00e8 quella del tulipano, adottato da Shah Jahan come proprio simbolo personale.\nI Moghul erano ossessionati dalla simbologia e inserirono in disparate maniere riferimenti simbolici all'interno dei propri giardini. I classici riferimenti coranici al paradiso venivano riprodotti nell'architettura, nella disposizione e nella scelta delle piante; insieme a ci\u00f2 comparivano per\u00f2 giustapposti anche numerosi riferimenti secolari, tra cui elementi collegati alla numerologia ed allo zodiaco inerenti spesso, tra le varie motivazioni, la storia di famiglia.\nI numeri Otto e Nove erano considerate dai moghul di buon auspicio ed erano quindi spesso rintracciabili nel conto delle terrazze o degli elementi architettonici all'interno dei giardini, come ad esempio le piscine ottagonali.\nIl disegno dei giardini moghul deriva in prima battuta dal giardino islamico medievale, sebbene siano riscontrabili alcune influenze nomadi riconducibili alle origini turco-mongole dei Moghul. Julie Scott Meisami descrive il giardino islamico medievale come \"un hortus conclusus, murato e protetto dal mondo esterno; all'interno il suo disegno era rigidamente formale, e gli spazi interni erano riempiti con quegli elementi che l'uomo trova pi\u00f9 piacevoli in natura. Le sue caratteristiche essenziali comprendevano acqua corrente (forse l'elemento pi\u00f9 importante) ed una piscina per poter riflettere le bellezze del cielo e del giardino; alberi di varie specie, alcuni semplicemente per creare ombra ed altri per produrre frutti; fiori, colorati e dal dolce profumo; erba, che generalmente cresceva spontanea sotto gli alberi; uccelli per riempire il giardino col loro canto; il tutto rinfrescato da una piacevole brezza. Il giardino poteva includere un poggio rialzato al centro, reminiscenza della montagna posta al centro dell'universo nelle descrizioni cosmologiche, spesso sormontato da un padiglione o da un palazzo.\nGli elementi di origine turco-mongola presenti all'interno del giardino moghul sono principalmente connessi alla presenza di tende, tappeti, e baldacchini che riflettono le origini nomadi. Le tende indicavano infatti in quel tipo di societ\u00e0 lo status sociale, di conseguenza il benessere ed il potere erano ostentati tramite la ricchezza dei tessuti, cos\u00ec come dalle dimensioni e dalla quantit\u00e0 di tali tende."}
{"id": "2952929", "revid": "125443033", "url": "https://it.wikipedia.org/wiki?curid=2952929", "title": "Sokol (movimento)", "text": "Sokol \u00e8 un movimento fondato a Praga il 16 febbraio 1862 da Miroslav Tyr\u0161 e Jind\u0159ich F\u00fcgner, legato alla rinascita nazionale ceca avvenuta alla fine del XIX secolo, costituendo un modello per i movimenti di ispirazione panslavica. Il Sokol, costituito ufficialmente come una societ\u00e0 di ginnastica, estese rapidamente la propria attivit\u00e0 dalla pratica sportiva al mondo della cultura, mediante la costituzione di biblioteche riviste e conferenze. Le riunioni sportive di masse denominate Slety arrivarono fino a 500000 partecipanti e allo stesso tempo i giornali e le biblioteche Sokol giocarono un ruolo fondamentale nel diffondere l'identit\u00e0 nazionale ceca sotto l'Impero Austro-Ungarico.\nLa denominazione iniziale del movimento era \"Unione Ginnica di Praga\" e solo qualche anno dopo assunse il nome \"Sokol\", che in ceco significa falco. Il nome \u00e8 stato scelto da Emanuel Tanner, uno dei primi aderenti al movimento, in quanto l'uccello veniva considerato nel mondo slavo dell'epoca simbolo di libert\u00e0 e coraggio.\nI fondatori, riferendosi alla massima di Giovenale \"mens sana in corpore sano\", erano convinti che la salute e la bellezza del corpo fossero inseparabili dalla bellezza dello spirito e che lo sviluppo della mente non potesse essere fatto senza lo sviluppo del corpo, sia a livello individuale sia su scala nazionale.\nStoria.\nIl XVIII e il XIX secolo erano stati contraddistinti dalla rinascita della lingua e della cultura ceca, dopo la germanizzazione forzata sotto gli Asburgo. Nel 1809 Josef Dobrovsk\u00fd aveva pubblicato una grammatica ceca e Joseph Jungmann aveva pubblicato tra il 1834 e il 1839 un dizionario ceco-tedesco in cinque volumi. Con la rinascita della lingua si ebbe un rifiorire della cultura ceca e vennero istituiti il Teatro Nazionale di Praga nel 1883, di cui lo stesso Tyr\u0161 fu uno dei promotori, e nel 1890 il Museo Nazionale. La nascita del movimento Sokol va inserita in tale contesto.\nSecondo l'ispirazione di Tyr\u0161, la filosofia del Sokol evidenziava la promozione dei valori morali e del nazionalismo ceco attraverso la pratica sportiva di gruppo. Il movimento metteva in evidenza gli ideali morali che comprendevano disciplina, perseveranza, amore per la patria, onest\u00e0, sincerit\u00e0, determinazione, socialit\u00e0, coraggio, ascetismo, volontariato. Gli aderenti al movimento indossavano una divisa che richiamava l'uniforme garibaldina, costituita da pantaloni marrone tipici dei contadini russi, giacca dei rivoluzionari polacchi, berretto montenegrino, camicia rossa garibaldina, drappo rosso disegnato dalla scrittrice Karolina Sv\u011btl\u00e1 e dipinta dal noto artista ceco Josef M\u00e1nes. La pratica sportiva di gruppo era al centro delle attivit\u00e0 Sokol, con esercizi di ginnastica, scherma, pesi e coreografie che costituivano la caratteristica comune di tutte le organizzazioni locali del movimento. Il saluto tipico degli aderenti al movimento, che si chiamavano fratelli era \"Na zdar!\" che corrispondeva ad \"Ave!\"\nL'associazione dei Sokol organizza periodici raduni di massa detti \"Slety\", il primo dei quali si \u00e8 svolto nel 1882 in occasione del 20\u00ba anniversario della costituzione del movimento\nDopo avere rischiato la messa al bando durante la Guerra austro-prussiana del 1866, i Sokol vennero monitorati dalle autorit\u00e0 Austro-Ungariche, che nel 1873 arrivarono a impedire gli spettacoli del compositore Franti\u0161ek Kmoch a cui venne anche revocato l'incarico dell'insegnamento a causa della eccessiva simpatia verso il movimento, e nel 1888 lo \"Slet\" venne vietato dalle autorit\u00e0.\nIl movimento, che aveva introdotto tra i suoi aderenti anche l'istruzione premilitare, ebbe il soprannome di \"Esercito Nazionale Ceco\". e l'aspetto militare sar\u00e0 pi\u00f9 volte presente nella storia del movimento Sokol.\nIl movimento ebbe una rapida espansione in patria, espandendosi anche all'estero, particolarmente nel mondo slavo,a Trieste quando nel 1867 le autorit\u00e0 diedero nuove leggi sull'associazionismo si formarono anche le prime societ\u00e0 sportive sia nella comunit\u00e0 italiana che in quella slovena e quest'ultima faceva inizialmente riferimento all'Edinost.\nIvan Dolinar assieme ai vertici dell'Associazione Edinost costitu\u00ec l'associazione ginnica Tr\u017ea\u0161ki Sokol (Il Falco Triestino).\nQuesti avvenimenti sono doviziosamente descritti dal libro \"Sokoli Trieste Sokol\" Autore: Bojan Pavleti\u010d Stampa: Grafica Goriziana, Gorizia 2004, altro si pu\u00f2 leggere sulla tesi di Petra Krizman\u010di\u010d: .\n\"Il 6 maggio 1869 sessantacinque soci della sala di lettura di Trieste, diretta dal capo superiore (\"starosta\") Andrej Ple\u0161e, fond\u00f2 il Sokol del Sud presentando per la prima volta al governatorato dell'impero austroungarico la domanda di costituzione di tale Societ\u00e0. Le autorit\u00e0 diedero risposta affermativa soltanto nel 1882 rendendo cos\u00ec possibile la costituzione del Sokol di Trieste. Dopo tre anni la societ\u00e0, con un'attivit\u00e0 molto intensa, contava gi\u00e0 211 soci.\" ,in Francia il primo Sokol venne costituito a Parigi nel 1892 e in America del Nord, dove il promo Sokol \u00e8 stato costituito nello stesso anno a Chicago dalla pi\u00f9 grande comunit\u00e0 ceca degli Stati Uniti. Dopo solo tre anni gli aderenti all'associazione erano diventati 2 000 e nel 1869 venne costituita l'associazione femminile del movimento, la \"Societ\u00e0 delle donne e delle ragazze di Praga\". Nel 1871 il movimento contava 10000 aderenti in 120 associazioni locali. I Sokol si diffusero in Boemia, Moravia e nei territori dell'attuale Slovenia che facevano parte dell'Impero d'Austria ma non in Slovacchia, che nell'ambito della Duplice Monarchia faceva parte del Regno d'Ungheria.\nLa diffusione del movimento Sokol all'estero avviene nelle nazioni slave nell'ambito dell'ideologia panslavista, mentre nel resto del mondo l'associazione diventa un luogo di socialit\u00e0 per i cechi.\nNel 1889 una delegazionedell'\"Associazione dei Sokol\" prende parte all'Esposizione Universale di Parigi. Nella capitale francese l'associazione dei Sokol \u00e8 un prolungamento di \u010ceskoslovensk\u00e1 Beseda (Causa Ceca) associazione fondata nel 1862 da nazionalisti cechi in esilio. A New York, nel quartiere di Yorkville a Manhattan, dove erano residenti numerosi emigrati cechi, in particolare sulla 72\u00aa strada denominata Bohemian Boulevard, rapidamente nei dintorni vennero costituite nei dintorni due sedi dell'associazione dei Sokol sulla 67\u00aa e 73\u00aa strada. La Little Bohemia di Omaha nel Nebraska contava nel 1920 circa 3500 emigrati cechi e quattro sedi dell'associazione e l'Auditorium della citt\u00e0 prende il nome di Sokol. Ad oggi nel Nord America sono attive 44 sedi dell'associazione cos\u00ec come \u00e8 attiva la sede di Parigi.\nAll'inizio del XX secolo il movimento Sokol \u00e8 stato introdotto in Catalogna con il nome falc\u00f3, affermandosi presto come una nuova tradizione, sotto l'influenza dalla pi\u00f9 antica tradizione del Castell.\nIl movimento, dopo essere stato politicamente vicino al partito dei Giovani Cechi che professava idee nazionaliste e del quale facevano parte i primi aderenti, successivamente si \u00e8 avvicinato, a cavallo del secolo, al Partito Nazionale Sociale Ceco.\nSecondo la \u010cOS (\u010cesk\u00e1 Obec Sokolsk\u00e1) l'associazione ceca dei Sokol nel 1912, il Sokol era una \u00ab movimento sportivo nazionale che coltivava (...) l'attivit\u00e0 fisica allo scopo di dare al popolo giovani sani, unita all'educazione morale, ad una cultura sistematica della bellezza, della morale e del coraggio, permeata da spirito nazionale e democratico \u00bb.\nCon la nascita del Partito Social Nazionale Ceco (\u010cesk\u00e1 strana n\u00e1rodn\u011b soci\u00e1ln\u00ed), nato il 4 aprile 1897 da una costola del \"Partito di Giovani Cechi\", il movimento si sposta progressivamente sulle posizioni nel nuovo partito politico.\nIl successo dell'associazione dei Sokol gener\u00f2 emulazione e nel 1908 viene costituita sul modello del Sokol l'\"Orel\" (aquila in ceco), un'organizzazione di educazione fisica cattolica creata nell'ambito del Partito cristiano Sociale, mentre i socialdemocratici costituiscono il DTJ (D\u011blnick\u00e1 T\u011blov\u00fdchovn\u00e1 Jednota) ovvero Circolo di ginnastica dei lavoratori.\nAllo \"Slet\" del 1907, il quinto organizzato dal movimento, partecipano varie delegazioni slave e la manifestazione assume un carattere panslavo; lo slet del 1912, definito \"V\u0161eslovansk\u00fd slet\", \u00e8 il primo slet panslavo.\nIl primo presidente cecoslovacco Tom\u00e1\u0161 Garrigue Masaryk \u00e8 stato anche un membro attivo del \"Sokol\".\nAllo scoppio della prima guerra mondiale il movimento viene bandito nell'Impero austro-ungarico, mentre aderenti al movimento Sokol prendono parte al conflitto a fianco delle potenze dell'intesa nelle Legioni cecoslovacche, tra cui lo slovacco Milan Rastislav \u0160tef\u00e1nik futuro \"Ministro della Guerra\" della Cecoslovacchia e Tom\u00e1\u0161 Masaryk, primo Presidente della Cecoslovacchia.\nCon la costituzione dello stato cecoslovacco il movimento Sokol torn\u00f2 nella legalit\u00e0 e gli aderenti al movimento svolsero un ruolo importante nella creazione dello stato cecoslovacco, garantendo il mantenimento dell'ordine nei primi momenti del nuovo stato, con il capo del movimento Sokol Joseph Scheiner nominato comandante supremo dell'esercito del governo provvisorio e Tom\u00e1\u0161 Masaryk, primo presidente cecoslovacco, che era un ex Sokol.\nNel 1921 la sede centrale dell'associazione ceca dei Sokol diventa Palazzo Michna (Michn\u016fv pal\u00e1c) che viene chiamato la \"Casa di Tyr\u0161\" (d\u016fm Tyr\u0161\u016fv) nel quartiere di Mal\u00e1 Strana e ogni citt\u00e0 e molti villaggi hanno la loro sede locale del movimento Sokol. Nel corso degli anni venti e degli anni trenta a causa della frequenza e dell'alta partecipazione agli \"slety\" viene costruito nel 1926 un immenso stadio nel distretto di Strahov sulla collina di Pet\u0159\u00edn, il Velk\u00fd Strahovsk\u00fd Stadion, costruito inizialmente con le gradinate di legno, sostituite da gradinate in cemento armato nel 1932.\nNel 1938 l'associazione dei Sokol contava pi\u00f9 di 560000 aderenti su una popolazione di 13,6 milioni, arrivando a radunare 500000 partecipanti allo slet nazionale che si \u00e8 svolto nel giugno di quell'anno in un contesto di nazionalismo esasperato a causa della situazione politica internazionale e della minaccia nazista. Alcuni mesi dopo, in seguito alla Conferenza di Monaco, che si tenne il 29 e 30 settembre, fra i capi di governo di Regno Unito, Francia, Germania e Italia, la Cecoslovacchia fu obbligata a cedere la regione dei Sudeti, abitata da tedeschi, alla Germania nazista, mentre la Polonia costrinse la Cecoslovacchia a cedere la citt\u00e0 di \u010cesk\u00fd T\u011b\u0161\u00edn, inviando un ultimatum il 30 settembre, accettato dai cechi il 1\u00ba ottobre; a seguito di negoziati con le autorit\u00e0 ceche, le truppe polacche entrarono nella zona il 2 ottobre 1938 e il territorio fu annesso alla Polonia. A novembre 1938 con il Primo Arbitrato di Vienna l'Ungheria ottenne dalla Cecoslovacchia i territori di lingua ungherese. La mattina del 15 marzo 1939 la Wehrmacht entr\u00f2 nella citt\u00e0 di Praga e la Cecoslovacchia venne smembrata. Nelle terre ceche venne costituito il Protettorato di Boemia e Moravia, mentre nella Slovacchia, che aveva dichiarato l'indipendenza il giorno precedente, venne istituito uno stato fantoccio del Terzo Reich e la Rutenia subcarpatica, che il 15 marzo aveva dichiarato la propria indipendenza, il 18 marzo venne occupata e annessa dagli ungheresi; la corona cecoslovacca venne sostituita da due monete separate: la corona slovacca e la corona di Boemia e Moravia. In seguito all'occupazione tedesca della Cecoslovacchia, l'attivit\u00e0 del movimento Sokol venne messa al bando.\nNel corso della seconda guerra mondiale molti cechi, tra cui tanti aderenti ai Sokol, combatterono negli eserciti alleati e al termine del conflitto nel ricostituito stato cecoslovacco l'associazione riprese le sue attivit\u00e0.\nDopo il colpo di stato del 25 febbraio 1948 che port\u00f2 al potere il Partito Comunista di Cecoslovacchia (Komunistick\u00e1 Strana \u010ceskoslovenska) il movimento Sokol organizz\u00f2 un ultimo \"Slet\" con 500000 partecipanti, dal 19 al 27 giugno, e manifestazioni contro il regime di Klement Gottwald. Il Sokol venne nuovamente vietato e tutte le associazioni giovanili esistenti vennero inglobate nel Partito Comunista. Le associazioni locali dei Sokol vennero assorbite dal sistema dell'\"\"Educazione Fisica Nazionale\" e due movimenti giovanili ufficiali ne presero il posto: l'Unione Socialista dell'Organizzazione Giovanile dei Pionieri (PO SSM: Pion\u00fdrsk\u00e1 Organizace Socialistick\u00e9ho Svazu Ml\u00e1de\u017ee\"), per ragazzi di et\u00e0 compresa fra 8 e 15 anni, e l'Unione della Giovent\u00f9 Cecoslovacca (\u010cSM: (\u010ceskoslovensk\u00fd Svaz Ml\u00e1de\u017ee\") per i giovani di et\u00e0 compresa tra 15 e 25 anni. Questi movimenti nella continuit\u00e0 dell'associazione dei Sokol preparavano i partecipanti agli \"Slety\" che vennero organizzati dal regime comunista ogni cinque anni a partire dal 1955, in occasione delle celebrazioni del 10\u00ba anniversario dell'ingresso dell'Armata Rossa in Cecoslovacchia, con la denominazione di Spartachiadi.\nNel 1968 l'associazione torn\u00f2 ad essere legale durante il breve periodo della Primavera di Praga per poi essere nuovamente vietata.\nCon la rivoluzione di velluto del 1989, che pose fine al regime comunista portando alla presidenza V\u00e1clav Havel e alla costituzione di un governo democratico, il movimento Sokol ha potuto riprendere legalmente la sua attivit\u00e0; tuttavia, nell'attuale Repubblica Ceca, nata il 1\u00ba gennaio 1993 dalla dissoluzione della Cecoslovacchia, in conseguenza dell'indipendenza della Slovacchia, l'associazione non ha pi\u00f9 il ruolo che aveva avuto in precedenza, pur restando un movimento importante che raggruppa 190000 aderenti e 1100 sedi locali.\nL'associazione ha tenuto \"Slety\" regolarmente ogni sei anni: gli \"Slety\" sono stati tenuti nel 1994, nel 2000 e nel 2006. Nel luglio 2012 si \u00e8 tenuta la celebrazione per i 150 anni del movimento Sokol. \nL'associazione organizza la pratica di 57 attivit\u00e0 sportive e sostiene la diffusione nella Repubblica Ceca della Maratona della speranza, una corsa non competitiva che nel settembre di ogni anno si svolge in varie localit\u00e0 con lo scopo di ricordare l'atleta canadese Terry Fox e di raccogliere fondi per la ricerca contro il cancro.\nSlety.\nGli \"slety\" (\"\" al singolare), riunioni di massa di ginnasti, sono l'aspetto maggiormente scenografico dell'associazione dei \"Sokol\". Gli \"Slety\" erano tenuti ad intervalli regolari e sono arrivati a radunare anche fino partecipanti. All'interno di uno stadio, come il Grande Stadio di Strahov decine di migliaia di partecipanti eseguivano esercizi ginnici seguendo una coreografia.\nCome tutte le attivit\u00e0 delle associazione dei Sokol, gli esercizi ginnici di gruppo non sono la sola componente degli \"Slety\", in quanto negli \"Slety\" erano anche rappresentati l'arte e la cultura ceca sempre in una dimensione patriottica:\nNel primo \"Slet\", che \u00e8 stato celebrato nel 1882, aderenti all'associazione dei Sokol sfilarono in costumi folkloristici per le strade di Praga con stendardi e nel 1907 i partecipanti sfilarono in costumi tradizionali moravi.\nStranieri simpatizzanti del movimento hanno sfilato a partire dal secondo \"slet\" del 1891, in cui era presente una delegazione di ginnasti francesi in risposta alla presenza di una delegazione dell'associazione dei Sokol all'Esposizione universale di Parigi del 1889.\nDopo avere avuto la massima adesione nel periodo tra le due guerre mondiali in conseguenza della riacquisizione dell'indipendenza, durante l'era comunista queste manifestazioni, organizzate sotto il controllo del partito con il nome di spartachiadi vennero svolte regolarmente con cadenza quinquennale negli anni 1955, 1960 e 1965. Le Spartachiadi del 1970 non vennero svolte in quanto il 21 agosto 1968 l'invasione sovietica aveva posto fine alla Primavera di Praga e, nel timore che a solo due anni dal quegli eventi, una grande riunione di massa avrebbe potuto favorire una grande manifestazione contro il regime, la spartachiade venne cancellata. Le Spartachiadi ripresero con regolarit\u00e0 nel 1975, per le quali il Velk\u00fd Strahovsk\u00fd Stadion venne sottoposto a lavori di ampliamento e di ammodernamento, seguite da quelle del 1980 e del 1985. Le Spartachiadi erano un evento propagandistico gigantesco organizzato dal regime comunista. Alle Spartachiadi del 1960 presero parte oltre 750.000 ginnasti e all'evento assistettero oltre 2 milioni di telespettatori. Durante gli spettacoli si alternavano vari gruppi, suddivisi in un gran numero di categorie.\nLe Spartachiadi del 1990, che si svolsero pochi mesi dopo la caduta del regime comunista, vennero celebrate in tono minore rispetto alla consuetudine, con l'assenza di molte categorie e soprattutto dei ginnasti slovacchi e l'evento nell'occasione venne spostato allo Stadion Ev\u017eena Ro\u0161ick\u00e9ho.\nIl primo \"Slet\" dell'era post comunista venne svolto nel 1994 nel Grande Stadio di Strahov, seguito da quelli del 2000, del 2006 e del 2012, XV ed ultimo in ordine di tempo che si \u00e8 svolto a Praga sul prato dello Synot Tip Ar\u00e9na.\nPanslavismo e Sokol.\nLa seconda met\u00e0 del XIX secolo vide il diffondersi dell'ideologia panslavista, dopo che nel 1848 a Praga si era riunito il 1\u00ba Congresso Panslavo. Le idee panslaviste facilitano la diffusione delle associazioni sul modello del movimento Sokol nelle altre nazioni slave, in particolare per mezzo dei cechi che vivevano in queste nazioni, come lo scrittore croato e sindaco di Zagabria August \u0160enoa, di famiglia ceco-tedesca. Nel 1874 viene costituita a Zagabria l'associazione \u010cesk\u00e1 beseda (\u00ab Causa Ceca \u00bb) che si sviluppa rapidamente creando unit\u00e0 Sokol in tutta la Croazia.\nL'esempio croato venne seguito in Polonia, dove viene costituita l'associazione dei Sok\u00f3\u0142, Ucraina (Sokil) Slovenia, Serbia, Macedonia, Russia.\nTra i russi che dopo la rivoluzione e la conseguente guerra civile ripararono all'estero venne fondata l'associazione dei Russian Sokol (\u0420\u0443\u0441\u0441\u043a\u0438\u0439 \u0421\u043e\u043a\u043e\u043b) che era una delle organizzazioni giovanili dei rifugiati bianchi.\nLa canzone Hej Slaveni (Hej Slavi), scritta sulle note della Mazurek D\u0105browskiego nel 1834 dal sacerdote e storico slovacco Samuel Tom\u00e1\u0161ik in onore dei popoli slavi e inno del panslavismo viene ripresa e adattata dall'associazione dei Sokol come inno ufficiale diventando \"Hej, Sokol\u00edci\"\"."}
{"id": "2952931", "revid": "767487", "url": "https://it.wikipedia.org/wiki?curid=2952931", "title": "Nick Carter quel pazzo di detective americano", "text": "Nick Carter quel pazzo di detective americano (\"Ad\u00e9la je\u0161t\u011b neve\u010de\u0159ela\") \u00e8 un film del 1977, diretto da Old\u0159ich Lipsk\u00fd.\nTrama.\nUn investigatore statunitense, Nick Carter, aiuta la polizia di Praga a far luce su dei misteriosi omicidi. Si scoprir\u00e0 che il colpevole utilizza una pianta carnivora per far sparire i corpi delle vittime."}
{"id": "2952933", "revid": "339392", "url": "https://it.wikipedia.org/wiki?curid=2952933", "title": "Dinner for Adele", "text": ""}
{"id": "2952935", "revid": "767487", "url": "https://it.wikipedia.org/wiki?curid=2952935", "title": "Allora sia buon viaggio", "text": "Allora sia buon viaggio \u00e8 il terzo album della band vicentina Lost, pubblicato il 4 maggio 2010 dall'etichetta discografica Carosello. L'album \u00e8 stato anticipato dal singolo \"L'applauso del cielo\", colonna sonora del film \"Una canzone per te\" di Herbert Simone Paragnani."}
{"id": "2952936", "revid": "31360", "url": "https://it.wikipedia.org/wiki?curid=2952936", "title": "Conotossine", "text": ""}
{"id": "2952940", "revid": "1124164", "url": "https://it.wikipedia.org/wiki?curid=2952940", "title": "Madonna col Bambino tra i santi Giovanni Battista e Caterina d'Alessandria", "text": "La Madonna col Bambino tra i santi Giovanni Battista e Caterina d'Alessandria \u00e8 un dipinto a olio su tavola (81x63 cm) di Pietro Perugino, databile al 1500 circa e conservata nel Louvre a Parigi.\nDescrizione e stile.\nL'opera \u00e8 stata tratta da un cartone usato per varie Madonne, tra cui quella del Kunsthistorisches Museum, con poche varianti.\nSu uno sfondo scuro la Madonna tiene in braccio il Bambino, con lo sguardo girato di lato e assorto in una silenziosa contemplazione. Il Bambino \u00e8 in posizione benedicente, ma anche lui evita lo sguardo dello spettatore, che \u00e8 guardato invece da santa Caterina d'Alessandria a destra, vestita di un ricchissimo abito e reggente in mano la palma del martirio. A sinistra si trova invece san Giovanni Battista che prega rivolto al bambino.\nLa scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni delle teste. Il volto della Madonna \u00e8 tipico della produzione matura del pittore: raffigura infatti una donna semplice e severa di et\u00e0 pi\u00f9 avanzata, modellato sull'effigie di sua moglie Chiara Fancelli, al posto dell'elegante e raffinata giovinetta delle opere pi\u00f9 giovanili; ci\u00f2 dopotutto era anche pi\u00f9 in linea con il clima spirituale savonaroliano, allora molto sentito a Firenze. Ne sono altri esempi la Madonna di Francoforte, oltre a quella gi\u00e0 citata a Vienna."}
{"id": "2952944", "revid": "1714743", "url": "https://it.wikipedia.org/wiki?curid=2952944", "title": "Ursula di Brandeburgo", "text": "Biografia.\nVenne data in moglie al duca Enrico I di M\u00fcnsterberg, figlio del re di Boemia Giorgio di Podebrady, che spos\u00f2 a Cheb il 9 settembre 1467.\nL'unione non venne approvata dal papa Paolo II che nel 1466 scomunic\u00f2 sia Alberto III che sua figlia in quanto Giorgio di Boemia rinunci\u00f2 alla fede cattolica adottando la religione del riformista Jan Hus. A causa della scomunica anche i rapporti tra Brandeburgo e l'imperatore Federico III d'Asburgo cessarono.\nUrsula cerc\u00f2 di riabilitare la propria immagine impegnandosi a sposare segretamente il conte Rodolfo III di Sulz, langravio in Klettgau. La scomunica venne tolta e il matrimonio con il duca Enrico venne celebrato. Nel 1471 per\u00f2 il papa torn\u00f2 a pronunciarsi sfavorevolmente nei confronti dell'unione \"eretica\".\nDiede al marito otto figli:"}
{"id": "2952947", "revid": "767487", "url": "https://it.wikipedia.org/wiki?curid=2952947", "title": "Madonna col Bambino tra santa Caterina d'Alessandria e una santa", "text": "La Madonna col Bambino tra santa Caterina d'Alessandria e una santa \u00e8 un dipinto a olio su tavola (86,5x63 cm) di Pietro Perugino, databile al 1493 e conservata nel Kunsthistorisches Museum a Vienna.\nDescrizione e stile.\nL'opera \u00e8 stata tratta da un cartone usato per varie Madonne, tra cui quella del Louvre, con poche varianti, e quella di Francoforte, rovesciata. Ne esiste poi una copia, da alcuni ritenuta di bottega, da altri autografa, nella Galleria Palatina di Firenze, con lievi differenze. \nSu uno sfondo di un cielo azzurrino la Madonna tiene in braccio il Bambino, con lo sguardo rivolto allo spettatore. Il Bambino \u00e8 in posizione benedicente, ma evita lo sguardo dello spettatore, che \u00e8 guardato invece da santa Caterina d'Alessandria a destra, reggente in mano la palma del martirio. A sinistra si trova invece una santa non identificabile, forse santa Rosa o Maria Maddalena, che abbassa gli occhi in una silenziosa contemplazione religiosa. \nLa scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni delle teste. Il volto della Madonna \u00e8 tipico della produzione matura del pittore: raffigura infatti una donna semplice e severa di et\u00e0 pi\u00f9 avanzata, modellato sull'effigie di sua moglie Chiara Fancelli, al posto dell'elegante e raffinata giovinetta delle opere pi\u00f9 giovanili; ci\u00f2 dopotutto era anche pi\u00f9 in linea con il clima spirituale savonaroliano, allora molto sentito a Firenze."}
{"id": "2952951", "revid": "775372", "url": "https://it.wikipedia.org/wiki?curid=2952951", "title": "Fratellanza di Favara", "text": "La Fratellanza di Favara era una \"cosca\" mafiosa operante a Favara, in provincia di Agrigento, e nelle zone limitrofe, che si pensa abbia operato fino al 1883.\nStoria.\nNel 1883, grazie all'opera del funzionario di polizia Ermanno Sangiorgi, vennero arrestate pi\u00f9 di 200 persone nella zona di Favara per alcuni efferati omicidi compiuti da una misteriosa \"setta\" chiamata la \"Fratellanza\". Uno dei capi della \"Fratellanza\" venne arrestato nell'atto di affiliare due \"fratelli\" incappucciati e gli fu trovata una copia dei regolamenti dell'associazione. Ne segu\u00ec il ritrovamento di decine di scheletri di vittime della \"Fratellanza\" nascosti in luoghi isolati come grotte, pozzi prosciugati, zolfare dismesse e altre confessioni di alcuni affiliati consentirono il recupero di ulteriori varianti al regolamento della setta, nonch\u00e9 al suo organigramma: uno o pi\u00f9 capi-testa comandavano pi\u00f9 capidecina, ognuno dei quali aveva sotto di s\u00e9 non pi\u00f9 di dieci affiliati; il rituale di iniziazione avveniva pungendo l'indice dei nuovi membri per poi tingere con il sangue un'immagine sacra, che veniva bruciata mentre l'iniziato recitava una formula di giuramento: tale cerimonia di affiliazione era tipica delle \"cosche\" di Palermo, a cui numerosi membri della \"Fratellanza\" erano stati affiliati nel 1879, durante la prigionia con mafiosi palermitani nel carcere di Ustica.\nL'attenzione della stampa.\n\"Il Secolo\", giornale di Milano, il 30 aprile 1883 parlava \"della pi\u00f9 alta espressione di criminalit\u00e0 organizzata\", riferendosi appunto alla Fratellanza. Nel 1885 gli affiliati finirono tutti sotto processo ad Agrigento, ma molti negarono le loro confessioni, sostenendo che avevano confessato sotto tortura, ma alla fine furono tutti condannati ed incarcerati."}
{"id": "2952952", "revid": "767487", "url": "https://it.wikipedia.org/wiki?curid=2952952", "title": "Adolescente delle caverne (film 2002)", "text": "Adolescente delle caverne \u00e8 un film di fantascienza del 2002, diretto da Larry Clark.\nTrama.\nAmbientato in un futuro post-apocalittico, alcuni superstiti ad un'epidemia che ha decimato l'umanit\u00e0 vengono ripudiati dal loro villaggio. Incontreranno alcuni abitanti di una strana citt\u00e0 che si sono trasformati in mutanti.\nSerie.\nFa parte della serie di film per la TV prodotta dalla Cinemax nel 2001, denominata \"Creature Features\" (\"Le creature del brivido\" in Italia), che comprende anche i titoli:"}
{"id": "2952953", "revid": "33689", "url": "https://it.wikipedia.org/wiki?curid=2952953", "title": "Amittai ben Shefatiah", "text": "Biografia.\nAmittai \"il Giovane\" nacque nel IX secolo a Oria da una eminente famiglia ebraica della citt\u00e0, nipote di Amittai \"il Vecchio\" e figlio di Shefatiah, si distingue per l'originalit\u00e0 dei suoi componimenti poetici che sembrano anticipare talune tematiche trattate nel Sepher haZohar. Antenato del cronista Ahimaaz ben Paltiel, noto conoscitore Torah e della mistica ebraica. Scrisse numerosi componimenti poetici, di cui restano quaranta frammenti (alcuni gi\u00e0 composti dal nonno) tra i quali un importante poema su Mos\u00e8.\nMitologia.\nNei suoi componimenti sono descritte creature bibliche presenti nell'immaginario ebraico tra cui il Leviatano e lo Ziz. "}
{"id": "2952958", "revid": "205250", "url": "https://it.wikipedia.org/wiki?curid=2952958", "title": "Pierre Gaveaux", "text": "Biografia.\nFu cantore alla Cattedrale di B\u00e9ziers dall'et\u00e0 di sette anni, prima come corista, poi, prima di aver compiuto i dieci anni, come solista. Destinato a prendere i voti, studi\u00f2 latino e filosofia. Contemporaneamente prese lezioni di composizione dall'Abate Comb\u00e8s, organista della cattedrale. Divenne poi primo tenore alla Basilica di Saint-Seurin a Bordeaux, continuando i suoi studi musicali con Franz Beck. Abbandonato l'abito talare, lavor\u00f2 come tenore e direttore d'orchestra al Grand Th\u00e9\u00e2tre de Bordeaux.\nAttivo nel 1788 a Montpellier e nella Francia meridionale, l'anno seguente si trasfer\u00ec a Parigi, dove il 26 gennaio 1789 cant\u00f2 nelle \"Avventure amorose\" di Giacomo Tritto, l'opera che inaugur\u00f2 il Th\u00e9\u00e2tre de Monsieur, alla Salle des Machines del Palazzo delle Tuileries. Entrato a far parte della compagnia di questo teatro, cant\u00f2 in ruoli da protagonista come quello di Floresky alla prima assoluta della \"Lodo\u00efska\" di Luigi Cherubini (1791) e di Romeo alla prima assoluta di \"Rom\u00e9o et Juliette\" di Daniel Steibelt (1793). Quando la compagnia si trasfer\u00ec al Th\u00e9\u00e2tre Feydeau, egli inizi\u00f2 la carriera di compositore teatrale, dedicandosi inizialmente al genere dell'op\u00e9ra comique.\nA partire dal 1793 Pierre Gaveaux apr\u00ec un negozio di musica nel Passage Feydeau (\u00abA la Nouveaut\u00e9\u00bb) insieme al fratello maggiore Simon (B\u00e9ziers, 1759), che gli consent\u00ec tra l'altro di pubblicare i suoi lavori.\nSostenne la rivoluzione francese celebrandola con le sue composizioni, tra cui l'inno anti-giacobino \"Le R\u00e9veil du peuple\" (\"Il risveglio del popolo\"), su versi di Jean-Marie Sourigui\u00e8re de Saint-Marc, eseguito per la prima volta il 19 gennaio 1795 e messo al bando l'8 gennaio 1796 dal Direttorio, dopo che era fallito il tentativo di utilizzarlo per soppiantare La Marsigliese.\nGaveaux continu\u00f2 tuttavia la sua carriera di virtuoso di canto - interpretando \"Les visitandines\" di Fran\u00e7ois Devienne e, in prima assoluta, il ruolo di Giasone nella \"M\u00e9d\u00e9e\" di Cherubini, il 13 marzo 1797 - nonch\u00e9 di compositore. A questo periodo appartengono le sue opere pi\u00f9 importanti: \"Sophie et Moncars\" (1797) e soprattutto \"L\u00e9onore, ou L'amour conjugal\" (1798), nella quale il musicista vest\u00ec i panni di Florestano. Quest'ultimo spartito \u00e8 noto anche per aver fornito il soggetto al \"Fidelio\" di Ludwig van Beethoven.\nNegli anni successivi le qualit\u00e0 vocali di Gaveaux si appannarono. Perci\u00f2, a partire dal 1801, quando la compagnia del Th\u00e9\u00e2tre Feydeau si fuse con quella del Th\u00e9\u00e2tres Favart, egli si ciment\u00f2 solo in ruoli secondari. Nel 1804 entr\u00f2 nel coro della cappella imperiale. In questo periodo le sue opere di maggior successo furono \"Le bouffe et le tailleur\" (1804) e \"Monsieur Deschalumeaux\" (1806).\nSofferente di disturbi mentali, Gaveaux fu costretto a lasciare la scena nel 1812 e dal 1819 fu rinchiuso nell'Ospizio di Charenton, dove mor\u00ec nel 1825. Tra il 1813 e il 1816 era tuttavia tornato a dirigere il negozio di musica nel Passage Feydeau e ancora nel 1818 aveva portato in scena il suo ultimo lavoro teatrale, l'op\u00e9ra comique \"Une nuit au bois, ou Le muet de circonstance\".\nFu sposato con la cantante \u00c9milie Gavaudan (1772-1840)."}
{"id": "2952960", "revid": "117926695", "url": "https://it.wikipedia.org/wiki?curid=2952960", "title": "Johannes Lingelbach", "text": "Biografia.\nNacque in Germania, ma nel 1634 la sua famiglia si trasfer\u00ec nei Paesi Bassi ad Amsterdam, dove presumibilmente Johannes esegu\u00ec il suo apprendistato come pittore presso Karel Dujardin.\nNel 1642 si rec\u00f2 in Francia e successivamente a Roma, dove \u00e8 documentata la sua presenza negli anni dal 1646 al 1649, anche se probabilmente si trovava gi\u00e0 in questa citt\u00e0 dal 1644. L'artista lasci\u00f2 Roma nel 1650 e nel 1653 fece ritorno ad Amsterdam, dove rimase fino alla morte.\nLingelbach fu forse l'unico pittore appartenente al gruppo dei \"Dutch Italianates\" ad avere un catalogo contenente opere datate e firmate, che documenta la sua evoluzione artistica, anche se purtroppo non si conoscono con certezza opere del periodo precedente al 1650. Infatti le prime opere firmate, menzionate nel catalogo, sono \"Il fabbro\" e \"Autoritratto con violino\" eseguite nel 1650.\nPer quanto riguarda il periodo precedente, esistono alcuni dipinti raffiguranti mestieri romani, talvolta attribuiti al \"Maestro dei mestieri\", talaltra al periodo giovanile di Lingelbach oppure a Pieter van Laer, di cui Lingelbach era un seguace della seconda generazione. Alcune di queste opere (\"Il venditore di acquavite\", \"Il venditore di torte\", \"Il tabaccaio\") hanno alcuni punti in comune con \"Il fabbro\" del 1650 e \"Il dentista a cavallo\" del 1651 (firmato), tuttavia, mentre ne \"Il fabbro\" le linee sono tracciate in modo incisivo e quasi caricaturale, nella serie de \"I mestieri romani\", l'autore d\u00e0 corpo ai volumi con un uso di colori caldi e intensi.\nLingelbach dipingeva paesaggi italiani e scene popolari inserite in paesaggi immaginari, simili a quelli della campagna romana (le cosiddette \"Bambocciate\"), basandosi sugli schizzi presi dal vero. Dopo il suo ritorno ad Amsterdam, inizi\u00f2 a dipingere composizioni pi\u00f9 grandi ed audaci, creando lo spazio per mezzo della luce e della prospettiva degli elementi architettonici inseriti, denotando una conoscenza approfondita delle opere di Viviano Codazzi. Oltre ai paesaggi, tra cui porti di mare, dipinse anche scene di battaglie.\nCollabor\u00f2, inoltre, con altri artisti come Meindert Hobbema, Jacob van Ruisdael, Jan Hackaert, Philips Koninck, Jan Wijnants, Adriaen Verboom, Dani\u00ebl de Blieck ed altri, inserendo le figure nei loro paesaggi.\nSub\u00ec l'influenza di Philips Wouwerman e di Jan Wijnants."}
{"id": "2952962", "revid": "104265", "url": "https://it.wikipedia.org/wiki?curid=2952962", "title": "Madonna col Bambino e san Giovannino (Perugino)", "text": "La Madonna col Bambino e san Giovannino \u00e8 un dipinto a olio su tavola (73x52 cm) di Pietro Perugino, databile al 1497 e conservata nello St\u00e4del di Francoforte sul Meno.\nDescrizione e stile.\nL'opera \u00e8 stata tratta da un cartone usato per varie Madonne, tra cui quella del Kunsthistorisches Museum e quella del Louvre. In questo caso per\u00f2 il cartone venne ribaltato e riguarda solo la figura di Maria, senza santi. \nSu uno sfondo di un cielo azzurrino la Madonna tiene in braccio il Bambino, con lo sguardo girato di lato e assorto in una silenziosa contemplazione. Il Bambino \u00e8 seduto e sembra volersi rivolgere al piccolo Giovanni Battista, accovacciato in preghiera dietro di lui. \nLa scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni delle teste. Il volto della Madonna \u00e8 tipico della produzione matura del pittore: raffigura infatti una donna semplice e severa di et\u00e0 pi\u00f9 avanzata, modellato sull'effigie di sua moglie Chiara Fancelli, al posto dell'elegante e raffinata giovinetta delle opere pi\u00f9 giovanili; ci\u00f2 dopotutto era anche pi\u00f9 in linea con il clima spirituale savonaroliano, allora molto sentito a Firenze."}
{"id": "2952963", "revid": "767487", "url": "https://it.wikipedia.org/wiki?curid=2952963", "title": "Agente H.A.R.M.", "text": "Agente H.A.R.M \u00e8 un film del 1966, diretto da Gerd Oswald.\nTrama.\nNarra di un agente che lavora per un'organizzazione (H.A.R.M. ) che deve proteggere il professore russo Jan Steffanic che dopo aver creato una nuova arma cerca anche di creare un sistema che ne contrasti gli effetti."}
{"id": "2952964", "revid": "1543377", "url": "https://it.wikipedia.org/wiki?curid=2952964", "title": "Sokol (citt\u00e0)", "text": "Sokol () \u00e8 una citt\u00e0 della Russia europea, capoluogo del rajon di Sokol'skij nell'Oblast' di Vologda. La sua popolazione nel 2002 era di 43043 abitanti. La citt\u00e0 \u00e8 sede di due grandi cartiere, un'azienda casearia e cinque fabbriche per la lavorazione del legno. La citt\u00e0 si trova sulle rive del fiume Suchona a circa 35 Km da Vologdal, capoluogo dell'Oblast'.\nLa citt\u00e0 sorge sul luogo dove preesisteva sin dal 1615 il villaggio di Sokolovo. Nel 1897 nel villaggio venne impiantata una cartiera cui venne dato il nome Sokol e vennero costruite le abitazioni per i lavoratori della cartiera. Il 2 marzo 1932 per decisione del Praesidium del Comitato esecutivo centrale il borgo ricevette lo status di citt\u00e0.\nAmministrazione.\nGemellaggi.\nSokol \u00e8 gemellata con le citt\u00e0 di:"}
{"id": "2952966", "revid": "2084998", "url": "https://it.wikipedia.org/wiki?curid=2952966", "title": "Omhajer", "text": "Om Ager \u00e8 un centro abitato dell'Eritrea, capoluogo del distretto omonimo, posto ai confini con l'Etiopia."}
{"id": "2952973", "revid": "287204", "url": "https://it.wikipedia.org/wiki?curid=2952973", "title": "6168 Isnello", "text": "6168 Isnello \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 3,1603059\u00a0UA e da un'eccentricit\u00e0 di 0,0696084, inclinata di 2,56165\u00b0 rispetto all'eclittica.\nL'asteroide \u00e8 dedicato all'omonimo comune siciliano in Italia, sede del Parco Astronomico delle Madonie."}
{"id": "2952974", "revid": "228587", "url": "https://it.wikipedia.org/wiki?curid=2952974", "title": "Pala dei Decemviri", "text": "La Pala dei Decemviri \u00e8 un dipinto a olio su tavola (193x165 cm) di Pietro Perugino, databile al 1495-1496 e conservata nel Pinacoteca Vaticana a Roma.\nStoria.\nL'opera, commissionata dai Decemviri di Perugia per la cappella nel Palazzo dei Priori, venne realizzata tra la fine del 1495 e il 1496 ma ebbe una storia travagliata: la pala fu inizialmente commissionata a Pietro di Galeotto, pittore locale, che abbozz\u00f2 solamente l'opera e mor\u00ec nel 1483. Il 28 novembre dello stesso anno la commissione fu data al Perugino che per\u00f2 si rese irreperibile tanto che i priori diedero l'incarico a Sante di Apollonio, che per\u00f2 non termin\u00f2 l'opera e nel 1485 fu di nuovo Perugino a essere richiamato. Il pittore per\u00f2 tard\u00f2 ancora e nel 6 marzo 1495 fu stipulato un nuovo contratto. \nOriginariamente la pala era coronata da una cimasa col \"Cristo in piet\u00e0\" (87x90 cm) oggi alla Galleria nazionale dell'Umbria.\nOggetto di spoliazioni napoleoniche, venne esportato in Francia col Trattato di Tolentino per poi essere rimpatriato dopo la Restaurazione da Antonio Canova nel 1816, il quale riusc\u00ec a riportare a Roma la tavola, che \u2014 nonostante le proteste dei perugini \u2014 venne destinata dallo stesso pontefice alle collezioni del Vaticano.\nDescrizione e stile.\nIn un portico aperto su un luminoso paesaggio di dolci colline che sfumano in lontananza, la Vergine si trova su un alto trono, ricco di decorazioni dorate e di finti bassorilievi. Essa tiene in mano il Bambino con una posizione identica a quella della Madonna nella \"Pala di Fano\". Ai lati si trovano i santi Lorenzo, Ludovico di Tolosa, Ercolano e Costanzo, ossia i quattro protettori di Perugia.\nIl tema del portico, cos\u00ec frequente nella produzione di Perugino degli ultimi due decenni del Quattrocento, \u00e8 impostato su schemi gi\u00e0 collaudati, con un'architettura solenne ma semplice, che si ritrova anche, ad esempio, nella \"Madonna col Bambino in trono tra i santi Giovanni Battista e Sebastiano\", nel \"Polittico Albani-Torlonia\", nell'\"Apparizione della Vergine a san Bernardo\" e nella \"Piet\u00e0\".\nGrande risalto \u00e8 dato al trono e alle figure in primo piano, con una composizione triangolare culminate nella nicchia di Maria, una delle pi\u00f9 alte in tutta la produzione dell'artista. La scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni delle teste. La Madonna \u00e8 tipica della produzione matura del pittore, che lasci\u00f2 il posto all'elegante e raffinata giovinetta in favore di una donna pi\u00f9 matura, semplice e severa, in linea con il clima spirituale savonaroliano.\nSulla pedana vi \u00e8 la scritta HOC PETRVS DE CHASTRO PLEBIS PINXIT.\nLa cornice dorata fu realizzata dall'intagliatore Giovanni di Battista di Cecco detto il Bastone."}
{"id": "2952975", "revid": "1652635", "url": "https://it.wikipedia.org/wiki?curid=2952975", "title": "Carcharhinus macrops", "text": "Carcharhinus macrops () \u00e8 una specie di squalo del genere Carcharhinus e della famiglia Carcharhinidae.\nAreale.\nAbita le acque tropicali dell'Oceano Pacifico nordoccidentale, e in particolare le acque circostanti le Isole Paracelso e il Mar Cinese meridionale.\nConservazione.\nLa specie \u00e8 considerata molto vulnerabile"}
{"id": "2952980", "revid": "1714743", "url": "https://it.wikipedia.org/wiki?curid=2952980", "title": "Elisabetta di Hohenzollern", "text": "Biografia.\nVenne data in moglie al duca Eberardo II, Duca di W\u00fcrttemberg che spos\u00f2 a Stoccarda nel 1467.\nL'unione per\u00f2 si rivel\u00f2 sterile e infelice, tanto che la duchessa fece ritorno da suo padre.\nSpinto dall'imperatore Massimiliano, Eberardo dovette abdicare a favore di suo nipote Ulrico di W\u00fcrttemberg in data 11 giugno 1498. Pose per\u00f2 come condizione che il nuovo duca dovesse prendersi cura di Elisabetta assicurandole il mantenimento.\nElisabetta si ritir\u00f2 nel castello di N\u00fcrtinger, dove condusse una pia esistenza dedicandosi alla cura dei poveri e alla ricostruzione della citt\u00e0."}
{"id": "2952984", "revid": "599013", "url": "https://it.wikipedia.org/wiki?curid=2952984", "title": "Luned\u00ec 26 ottobre/Non illuderti", "text": "Luned\u00ec 26 ottobre/Non illuderti \u00e8 il 94\u00b0 singolo di Mina, pubblicato a ottobre del 1968 su vinile a 45 giri dall'etichetta discografica Ri-Fi.\nDescrizione.\nSingolo non ufficiale pubblicato da Ri-Fi, da un anno non pi\u00f9 l'etichetta della cantante (che fond\u00f2 la PDU), per sfruttare la visibilit\u00e0 mediatica della cantante, all'epoca mattatrice nella trasmissione televisiva \"Canzonissima\", condotta con Walter Chiari e Paolo Panelli.\nContiene due brani gi\u00e0 pubblicati su album, \"Luned\u00ec 26 ottobre\" in \"Mina 2\" del 1966, \"Non illuderti\" in \"Mina\" del 1964.\nIl primo fu presentato una sola volta in tv, nella terza puntata (15 aprile 1967) di \"Sabato sera\". Questo video \u00e8 presente sul DVD \"Gli anni Rai 1967 Vol. 6\", parte di un cofanetto monografico in 10 volumi pubblicato da Rai Trade e GSU nel 2008.\nIl lato B, cover della canzone gi\u00e0 incisa nel 1957 da Marino Barreto, era stato utilizzato precedentemente in un carosello pubblicitario per la Barilla diretto da Piero Gherardi nel 1966."}
{"id": "2952986", "revid": "228587", "url": "https://it.wikipedia.org/wiki?curid=2952986", "title": "Pala di Fano", "text": "La Pala di Fano \u00e8 un dipinto a olio su tavola (262x215 cm il pannello principale, 150x250 la lunetta) di Pietro Perugino, datata 1497 e conservata nella chiesa di Santa Maria Nuova a Fano.\nStoria.\nPer la chiesa di Fano il Perugino aveva gi\u00e0 realizzato un'\"Annunciazione\" nel 1497, pure in loco. Alcuni hanno ipotizzato che alla stesura pittorica abbia contribuito anche il giovane Raffaello.\nDescrizione e stile.\nIn un portico aperto su un luminoso paesaggio di dolci colline che sfumano in lontananza, la Vergine si trova su un alto trono, con davanti un piedistallo su cui \u00e8 poggiato il vaso mistico e dove si trova l'iscrizione con la data e la firma, che il pittore metteva sempre quando si trattava di spedire un'opera altrove, prodotta nella sua bottega di Firenze o di Perugia. Maria tiene in mano il Bambino con una posizione identica a quella della Madonna nella \"Pala dei Decemviri\", del 1495-1496. Ai lati si trovano i santi Giovanni Battista (con la pelle di cammello e il bastone con la croce), Ludovico di Tolosa (vestito da vescovo), Francesco d'Assisi (assorto nella lettura), Pietro (con le chiavi del Paradiso), Paolo (con la barba lunga e la veste rossa) e Maria Maddalena (con l'ampolla degli unguenti e un giglio bianco da offrire alla Madonna).\nIl tema del portico, cos\u00ec frequente nella produzione di Perugino degli ultimi due decenni del Quattrocento, \u00e8 impostato su schemi gi\u00e0 collaudati, con un'architettura solenne ma semplice, che si ritrova anche, ad esempio, nella \"Madonna col Bambino in trono tra i santi Giovanni Battista e Sebastiano\", nel \"Polittico Albani-Torlonia\", nell'\"Apparizione della Vergine a san Bernardo\" e nella \"Piet\u00e0\".\nGrande risalto \u00e8 dato alle figure in primo piano, con una composizione triangolare culminate nel trono di Maria. Meno usuali sono il ricorso a due piani per i santi, con quelli alle estremit\u00e0 preminenti sul primo piano, e le proporzioni ingrandite di Maria, che a giudicare dalla posizione del trono, dovrebbe essere leggermente pi\u00f9 piccola dei due santi principali ai lati. \nLa scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni delle teste. La Madonna \u00e8 tipica della produzione matura del pittore, che lasci\u00f2 il posto all'elegante e raffinata giovinetta in favore di una donna pi\u00f9 matura, semplice e severa, in linea con il clima spirituale savonaroliano. \nCimasa e predella.\nLa cimasa presenta una \"Piet\u00e0\": Cristo morto \u00e8 alzato sul sepolcro da Giuseppe d'Arimatea e Nicodemo, con ai lati i dolenti, cio\u00e8 Maria e Giovanni apostolo. Nonostante la drammaticit\u00e0 della scena, le espressioni dei personaggi sono concertate a una silenziosa contemplazione, priva di connotati espressivi. Fa eccezione la figura di Cristo, che porta chiari i segni della Passione, ma \u00e8 comunque composta. \nLa predella presenta le scene della \"Nativit\u00e0 di Maria\", la \"Presentazione di Ges\u00f9 al Tempio\", lo \"Sposalizio della Vergine\", l'\"Annunciazione\" e l'\"Assunzione e consegna della cintola a san Tommaso\". In queste scene l'artista us\u00f2 schemi ben collaudati, come quello del portico, della mandorla incastonata nel paesaggio di una vallata o vari interni impostati sempre secondo una salda spazialit\u00e0 prospettica.\nPredella della \"Pala di Fano\""}
{"id": "2952987", "revid": "84711", "url": "https://it.wikipedia.org/wiki?curid=2952987", "title": "Nel fondo del mio cuore", "text": ""}
{"id": "2952995", "revid": "1573940", "url": "https://it.wikipedia.org/wiki?curid=2952995", "title": "Ixodes ricinus", "text": "La zecca dei boschi (Ixodes ricinus ()), \u00e8 un aracnide appartenente alla famiglia Ixodidae.\n\u00c8 un ematofago che condiziona le fasi di crescita e di riproduzione all'assunzione di cibo.\nDiffusione.\n\u00c8 presente in tutte le zone temperate, nella regione paleartica occidentale, dalle coste atlantiche europee fino agli Urali, dalla Scandinavia meridionale fino all'Africa occidentale.\nSi trova in tutta Italia, con rare segnalazioni in Sardegna.\nLa sua diffusione necessita di ospiti idonei e del microclima necessario per il mantenimento del bilancio idrico, quindi si trova in zone con sufficiente piovosit\u00e0.\nMorfologia e ciclo biologico.\nIl parassita presenta un dimorfismo sessuale, con femmine di dimensioni maggiori rispetto ai maschi. Le dimensioni della femmina adulta variano dai 4 ai 10\u00a0mm.\nL'apparato boccale \u00e8 composto da un rostro, dai palpi, dai cheliceri, da ghiandole salivari che secernono sostanze cementanti, anticoagulanti e vasocostrittrici per favorire il pasto di sangue sull'ospite.\nSono presenti tre paia di arti nella fase larvale, quattro nella fase successiva.\nGli stadi di sviluppo sono suddivisi in larva, ninfa e adulto. Ad ogni pasto la zecca si stacca ed effettua la muta nell'ambiente; in seguito cerca un altro ospite su cui nutrirsi. Gli stadi larvali si nutrono su ospiti diversi da quelli richiesti dagli adulti. I primi cercano piccoli mammiferi e insettivori (uccelli, lucertole); le femmine adulte e le ninfe utilizzano come ospiti i mammiferi pi\u00f9 grandi, compreso l'uomo. Il maschio adulto non si nutre.\nNelle larve l'esoscheletro \u00e8 formato da un sottile strato di cuticolina, che si ispessisce con lo sviluppo. Nella femmina adulta lo scudo chitinoso ricopre solo la parte anteriore per consentire l'ampliamento dell'addome durante il pasto.\nPericolosit\u00e0.\nNelle ghiandole salivari possono svilupparsi protozoi e batteri che risultano pericolosi per l'ospite, anche per l'uomo.\nNelle regioni Friuli Venezia Giulia, Veneto, Trentino-Alto Adige, Liguria, Emilia-Romagna \u00e8 alto il rischio di contrarre la malattia di Lyme e la meningoencefalite (TBE) in seguito a morsi di zecca.\nNelle pecore pu\u00f2 inoltre trasmettere l'encefalomielite ovina (\"louping ill\")."}
{"id": "2952996", "revid": "63756", "url": "https://it.wikipedia.org/wiki?curid=2952996", "title": "Isola di Porto Levante", "text": ""}
{"id": "2953003", "revid": "1714743", "url": "https://it.wikipedia.org/wiki?curid=2953003", "title": "Amalia di Hohenzollern", "text": "Biografia.\nVenne data in moglie a Gaspare del Palatinato-Zweibr\u00fccken, che spos\u00f2 a Zweibr\u00fccken il 19 aprile 1478. L'unione rimase per\u00f2 senza figli.\nKaspar era stato fidanzato con la sorellastra di Amalia, Margherita, che aveva rotto il fidanzamento per farsi suora. Amlia si sostitu\u00ec alla sorella e port\u00f2 in dote Bad Bergzabern, Annweiler am Trifels, , Falkenburg e Hasloch."}
{"id": "2953006", "revid": "298229", "url": "https://it.wikipedia.org/wiki?curid=2953006", "title": "Peter Robertson", "text": "Carriera.\nHa vinto per tre volte i campionati del mondo di trathlon e per due volte si \u00e8 classificato secondo."}
{"id": "2953014", "revid": "400518", "url": "https://it.wikipedia.org/wiki?curid=2953014", "title": "Lacrimarium", "text": ""}
{"id": "2953015", "revid": "767487", "url": "https://it.wikipedia.org/wiki?curid=2953015", "title": "Hamilton (Contea di Mercer, New Jersey)", "text": "Hamilton \u00e8 un comune degli Stati Uniti d'America, nella contea di Mercer, nello Stato del New Jersey.\nFondata nel 1842 distaccandosi dalla Nottingham Township, oggi non pi\u00f9 esistente, la township di Hamilton si trova immediatamente ad est di Trenton, nella parte centrale dello Stato.\nHamilton deve il suo nome alla localit\u00e0 di Hamilton Square, intitolata cos\u00ec in onore di Alexander Hamilton, economista, tra i padri fondatori degli Stati Uniti."}
{"id": "2953016", "revid": "400518", "url": "https://it.wikipedia.org/wiki?curid=2953016", "title": "Lacrimatorio", "text": " #REDIRECT Lacrimatoio"}
{"id": "2953017", "revid": "400518", "url": "https://it.wikipedia.org/wiki?curid=2953017", "title": "Lacrimatorium", "text": " #REDIRECT Lacrimatoio"}
{"id": "2953018", "revid": "400518", "url": "https://it.wikipedia.org/wiki?curid=2953018", "title": "Unguentarium", "text": " #REDIRECT Lacrimatoio"}
{"id": "2953019", "revid": "400518", "url": "https://it.wikipedia.org/wiki?curid=2953019", "title": "Lacrimatoria", "text": " #REDIRECT Lacrimatoio"}
{"id": "2953020", "revid": "400518", "url": "https://it.wikipedia.org/wiki?curid=2953020", "title": "Unguentaria", "text": " #REDIRECT Lacrimatoio"}
{"id": "2953022", "revid": "400518", "url": "https://it.wikipedia.org/wiki?curid=2953022", "title": "Unguentario", "text": " #REDIRECT Lacrimatoio"}
{"id": "2953024", "revid": "767487", "url": "https://it.wikipedia.org/wiki?curid=2953024", "title": "Hello World (album Belle Perez)", "text": "Hello World \u00e8 l'album di debutto della cantante pop belga Belle Perez, pubblicato nel 2000 dall'etichetta discografica Antler. L'album \u00e8 stato promosso dall'omonimo singolo \"Hello World\".\nL'album ha riscosso un buon successo in Belgio, dove ha raggiunto la tredicesima posizione della classifica degli album.\nQuasi tutti i brani sono stati scritti da Patrick Renier, che ha curato anche la produzione del disco insieme a Jim Soulier. La stessa cantante ha partecipato alla scrittura di alcune tracce."}
{"id": "2953025", "revid": "400518", "url": "https://it.wikipedia.org/wiki?curid=2953025", "title": "Vaso lacrimale", "text": " #REDIRECT Lacrimatoio"}
{"id": "2953026", "revid": "400518", "url": "https://it.wikipedia.org/wiki?curid=2953026", "title": "Ampolla lacrimale", "text": " #REDIRECT Lacrimatoio"}
{"id": "2953027", "revid": "489734", "url": "https://it.wikipedia.org/wiki?curid=2953027", "title": "Orfeo ed Euridice (Bertoni)", "text": "Orfeo ed Euridice \u00e8 un'opera lirica di Ferdinando Bertoni sul libretto di Ranieri de' Calzabigi, che era gi\u00e0 stato musicato da Christoph Willibald Gluck (1762) e da Antonio Tozzi (1775). Fu rappresentata in prima assoluta al Teatro (Gallo) San Benedetto di Venezia il 3 gennaio 1776 e fu l'occasione per celebrare l'abbondono delle scene da parte del grande castrato Gaetano Guadagni che aveva creato lo stesso ruolo anche nelle precedenti versioni di Gluck e Tozzi.\nStoria.\nL'opera ebbe un successo straordinario e Bertoni comunic\u00f2 entusiasta a padre Martini che l'imperatore Giuseppe II ne aveva commissionato la stampa dell'intera partitura. Il successo continu\u00f2 attraverso tutta l'Europa nell'ultimo scorcio del XVIII secolo, ma l'opera fu successivamente eclissata dalla consorella gluckiana che rimase sempre in repertorio soprattutto grazie alla sua versione francese.\nIl testo musicato \u00e8 costituito dal solito libretto a lieto fine firmato da Calzabigi: la disponibilit\u00e0 al Teatro San Benedetto del grande tenore Giacomo David indusse per\u00f2 a cambiare il nome del terzo dei protagonisti, da Amore, divinit\u00e0 giovanile di solito interpretata da soprani in travesti, a Imene, deit\u00e0 di et\u00e0 pi\u00f9 matura e quindi pi\u00f9 confacente alla voce scura del tenore baritonale. La parte di Euridice fu interpretata dal soprano Camilla Passi Sarti.\nLa rappresentazione dell'opera di Bertoni fu anche occasione di polemica da parte degli agguerriti seguaci parigini di Gluck, i quali accusarono Bertoni di plagio: in parte si trattava di una reazione nei confronti delle rivelazioni della stampa d'oltralpe secondo cui era stato invece Gluck a collocare alla fine del primo atto dell'Orfeo parigino l'aria di bravura \"So che dal ciel discende\" tratta dal \"Tancredi\" di Bertoni, fornita ovviamente di un nuovo testo (\"L'espoir rena\u00eet dans mon \u00e2me\"). Alla fine comunque Bertoni riconobbe candidamente i suoi debiti nei confronti di Gluck, annotando: \"Gli uomini per altro di giusto e fino discernimento potranno ben conoscere la diversit\u00e0 nel rimanente\".\nTrama.\nL'azione teatrale si divide in tre atti.\nNel primo atto si svolge la cerimonia funebre di Euridice, interrotta pi\u00f9 volte dallo stesso Orfeo che evoca disperato l'amata sposa, finch\u00e9 Imene non gli comunica la possibilit\u00e0, concessagli dagli dei, di riportare in vita la sposa a condizione di non voltarsi a guardarla per tutto il viaggio di ritorno dall'Ade.\nIl secondo atto si svolge negli Inferi dove Orfeo, grazie al suono della sua lira ed al suo canto, riesce ad affascinare le divinit\u00e0 infernali e a convincerle a restituirgli Euridice.\nNel terzo atto Orfeo guida Euridice verso la luce, ma non riesce a resistere alle sue invocazioni disperate e, voltatosi a guardarla, ne provoca nuovamente la morte. Orfeo piange sul corpo della sposa ed, invocandola , decide di togliersi la vita, quando interviene di nuovo Imene informandolo che gli dei, commossi, hanno deciso di restituirgli definitivamente l'amata."}
{"id": "2953029", "revid": "729019", "url": "https://it.wikipedia.org/wiki?curid=2953029", "title": "Zenith STOL CH 701", "text": "Lo Zenith STOL CH 701 e il CH 750 sono una famiglia di aerei leggeri a due posti, progettati dall'ingegnere aeronautico Canadese Chris Heintz nella sua azienda a Midland, Ontario chiamata Zenair. Il CH 701 vol\u00f2 per la prima volta nel 1986 e il progetto \u00e8 tuttora in produzione. Il CH 750 fu presentato nel 2008."}
{"id": "2953030", "revid": "287204", "url": "https://it.wikipedia.org/wiki?curid=2953030", "title": "Yakisoba", "text": "La \u00e8 uno dei piatti tradizionali giapponesi pi\u00f9 famosi. In realt\u00e0 per questi noodle fritti al salto non viene usata la \"soba\" ma degli appositi \"ramen\" fatti con il grano chiamati \"chukamen\". La \"yakisoba\" \u00e8 simile alla \"yakiudon\", altro piatto giapponese di noodle fritti in cui per\u00f2 vengono usati come pasta gli \"udon\", che hanno uno spessore sensibilmente maggiore dei \"chukamen\".\nPreparazione.\nCaratterizzata da una cottura molto veloce, \u00e8 una pasta lunga fritta al salto nel \"teppan\" (una grande piastra riscaldata) o nel \"wok\" a fuoco alto. Nelle abitazioni \u00e8 frequente l'uso di una normale padella. Per tradizione, i cuochi giapponesi di \"yakisoba\" portano una fascia (hachimaki) sulla fronte per impedire al sudore di cadere sulla pietanza.\nIl termine si riferisce alla \"soba\", \"noodle\" giapponesi di grano saraceno, ma per questo piatto si utilizzano dei \"ramen\" di grano noti come \"chukamen\", preferibilmente freschi. In alternativa si possono usare normali noodle di grano che possono essere fatti con o senza uovo.\nLa versione pi\u00f9 diffusa \u00e8 la \"s\u014dsu yakisoba\" (\"yakisoba\" in salsa), soffriggendo per un paio di minuti le cipolle e aggiungendo la carne prescelta, di solito fettine di pancia di maiale o cosce di pollo. Quando la carne ha cambiato colore si aggiungono sale, pepe e dopo un po' carote tagliate alla \"julienne\", peperone e cavolo tagliato a listelle. Dopo qualche minuto si mettono i germogli di soia e poco dopo la pasta, spruzzando un po' di acqua o Sak\u00e8. Si aggiunge infine l'apposita salsa per \"yakisoba\" (salsa Otafuku o altre equivalenti), mischiando bene perch\u00e9 si distribuisca in modo omogeneo.\nA cottura ultimata si serve nei piatti e si aggiungono polvere di alghe secche \"aonori\" e zenzero marinato e tritato \"beni shoga\". Altri ingredienti opzionali di fine cottura sono scagliette di tonnetto striato secco \"katsuobushi\" e maionese. Vi sono molte ricette per cucinare la \"yakisoba\" che prevedono l'utilizzo di svariati ingredienti come ad esempio fettine di manzo, gamberetti o seppie ecc., che vanno aggiunti durante la cottura.\nTradizione del piatto.\nIn vendita anche in confezioni nei supermercati giapponesi, la \"yakisoba\" \u00e8 proposta spesso nei ristoranti specializzati dove viene abbinata all\"okonomiyaki\", un \"pancake\" salato fatto con pastella di farina, acqua, foglie di cavolo ed altri ingredienti a piacere. Negli \"okonomiyaki\" di alcune cucine regionali, viene anche aggiunta nell'impasto assieme agli altri ingredienti tipici di tale pietanza. Per la velocit\u00e0 con cui si cucina, \u00e8 un piatto popolare da fare durante i picnic con l'utilizzo di un fornello portatile.\nDurante i \"matsuri\", i tradizionali festival dello shintoismo, \u00e8 uno dei piatti pi\u00f9 venduti nelle bancarelle che fanno da contorno alle celebrazioni insieme ai \"takoyaki\" (frittatine sferiche di polpo), agli \"yakitori\" (spiedini di pollo), agli \"okonomiyaki\", ai \"taiyaki\" (piccoli \"pancake\" dolci a forma di pesce farciti con \"anko\", marmellata di fagioli \"azuki\") e agli spiedini di seppia (\"ika\")."}
{"id": "2953031", "revid": "339392", "url": "https://it.wikipedia.org/wiki?curid=2953031", "title": "Zenair CH 701 STOL", "text": ""}
{"id": "2953032", "revid": "466539", "url": "https://it.wikipedia.org/wiki?curid=2953032", "title": "Hello World (singolo Belle Perez)", "text": "Hello World \u00e8 il singolo di debutto della cantante pop belga Belle Perez, pubblicato nel 1999 dall'etichetta discografica Antler.\nLa canzone, scritta da Jim Soulier, Belle Perez e Patrick Renier e prodotta dagli stesso Soulier e Renier, \u00e8 stata presentata nel 1999, ma ha trovato il successo su scala europea nel 2000. Nello stesso anno, la cantante ha partecipato in Italia al \"Festivalbar\" con questo brano.\n\u00c8 stata successivamente inserita nell'album di debutto della cantante, l'omonimo \"Hello World\", pubblicato nel 2000. Del brano \u00e8 stata incisa anche una versione in lingua spagnola, contenuta nella versione \"maxi\" del singolo."}
{"id": "2953037", "revid": "1442080", "url": "https://it.wikipedia.org/wiki?curid=2953037", "title": "Teppanyaki", "text": " \u00e8 un tipo di cottura della cucina giapponese.\nOrigine.\nLo stile \"teppanyaki\" nasce nel ristorante giapponese \"Misono\", che introdusse una sorta di commistione tra la cucina giapponese e quella occidentale con la cottura dei cibi sul teppan nel 1945.\nLo stile.\nLa cucina teppanyaki nasce dalla volont\u00e0 di trovare il modo di cucinare e mangiare nello stesso \"piatto\". In questo tipo di cucina il maestro teppanyaki, provvisto di un grande cucchiaio, una forchetta e due spatole, mette a cucinare la pietanza cruda su una speciale piastra calda, il teppan, che fa parte del tavolo dove si trovano i commensali. Si pu\u00f2 servirsi direttamente con le hashi (bacchette) dalla piastra o da piatti che si trovano nella parte normale del tavolo. Altre volte il cibo arriva gi\u00e0 cotto e la piastra garantisce che resti caldo nel corso del pasto. In locali pi\u00f9 popolari, la piastra fa parte del bancone, dove i clienti consumano i cibi seduti su alti sgabelli.\nTra i piatti elaborati pi\u00f9 famosi realizzati con lo stile teppanyaki vi sono gli okonomiyaki e gli yakisoba, ma questa cucina prevede anche la cottura di carni nota come (come il famoso manzo di Kobe) e verdure come ad esempio carote, aglio, cipolla.\nNegli Stati Uniti.\nIl genere ha avuto molto successo all'estero, specialmente negli Stati Uniti, dove il teppan \u00e8 spesso sostituito da una griglia chiamata hibachi. Tale sistema \u00e8 divenuto famoso grazie alla catena di ristoranti Benihana, che apr\u00ec il primo locale a New York nel 1964. Questi ristoranti hanno subito la notevole influenza delle steakhouse americane, con il copioso uso di carni di ogni genere (manzo, maiale, pollo, etc), associate con patate fritte e salse come il ketchup e la maionese. L'influenza giapponese si conserva negli utensili impiegati dai cuochi e nelle evoluzioni che questi compiono lanciando i cibi in aria."}
{"id": "2953040", "revid": "599013", "url": "https://it.wikipedia.org/wiki?curid=2953040", "title": "Simon Lessing", "text": "Carriera.\nMembro dell'Ordine dell'Impero britannico MBE, ha vinto per quattro volte i campionati del mondo di triathlon e per due volte si \u00e8 classificato secondo e per una \u00e8 arrivato sul gradino pi\u00f9 basso del podio."}
{"id": "2953042", "revid": "1573940", "url": "https://it.wikipedia.org/wiki?curid=2953042", "title": "Mil\u00fc", "text": "Il termine Mil\u00fc (), noto anche come Zul\u00fc (), fu dato dal matematico giapponese Mikami Yoshio alla seguente frazione, approssimazione di \u03c0, attribuita al matematico e astronomo cinese Zu Chongzhi:\nSi tratta della migliore approssimazione frazionaria di formula_2 con denominatore a non pi\u00f9 di 4 cifre e con una accuratezza che arriva alla sesta cifra decimale. Per trovare un'approssimazione frazionaria di formula_2 ancora migliore bisogna ricorrere alla frazione con 5 cifre a denominatore."}
{"id": "2953046", "revid": "699981", "url": "https://it.wikipedia.org/wiki?curid=2953046", "title": "Paul Gray Hoffman", "text": " Fu dirigente nell'ambito automobilistico e collaboratore del governo statunitense.\nBiografia.\nHoffman nacque a Western Springs, un sobborgo di Chicago, nell'Illinois. Interruppe gli studi fermandosi al college a 18 anni, per vendere automobili della Studebaker a Los Angeles. Guadagn\u00f2 il suo primo milione di dollari a 34 anni, e divent\u00f2 presidente della Casa automobilistica di South Bend dieci anni pi\u00f9 tardi. Hoffman e Harold Sines Vance furono i due dirigenti responsabili del salvataggio della Studebaker dall'insolvenza negli anni trenta.\nDal 1935 al 1948 Hoffman ricopr\u00ec il ruolo di presidente della Studebaker. Dal 1948 al 1950 fu direttore dell'Economic Cooperation Administration, che amministrava i piani d'aiuti del piano Marshall per l'Europa dopo la seconda guerra mondiale. Nel 1950 pass\u00f2 a dirigere la Ford Foundation.\nRitorn\u00f2 in Studebaker nel 1953, dove ricopr\u00ec nuovamente la carica di presidente durante il periodo turbolento che port\u00f2 in seguito alla fusione con la Packard. Quando la nuova societ\u00e0 fu di nuovo in difficolt\u00e0, vicina all'insolvenza, l'azienda entr\u00f2 in amministrazione controllata guidata dalla Curtiss-Wright. Hoffman, Vance (che divent\u00f2 presidente esecutivo dopo l'unione con la Packard) ed il presidente del gruppo Studebaker-Packard James J. Nance lasciarono tutti la compagnia.\nDal 1966 al 1972 fu il primo amministratore del Programma delle Nazioni Unite per lo Sviluppo.\nIl 21 giugno 1974 fu insignito della medaglia presidenziale della libert\u00e0 dal Presidente degli Stati Uniti d'America, Gerald Ford."}
{"id": "2953047", "revid": "1543377", "url": "https://it.wikipedia.org/wiki?curid=2953047", "title": "Bugchasing", "text": "Il bugchasing (dall'inglese \u201cricerca dei germi\u201d) \u00e8 un termine gergale che indica un comportamento sessuale con l'intento deliberato di contrarre il virus dell'HIV, praticando sesso non protetto con individui sieropositivi, definiti in gergo \"giftgivers\" (donatori).\nIn alcuni casi \u00e8 stato usato come una forma di suicidio.\nMotivazioni.\nI \"bugchasers\" dichiarano diverse motivazioni relative alla loro scelta: per alcuni il rischio relativo a contrarre il virus dell'HIV aumenterebbe il desiderio durante l'atto sessuale, anche se questi soggetti dichiarano di non avere necessariamente un vero e proprio desiderio di contrarre il virus.\nAlcune ricerche dicono che il comportamento potrebbe dipendere da una \"resistenza alla morale ed alle norme eterosessuali dominanti\" che innescherebbero un meccanismo di difesa negli uomini gay che cercherebbero cos\u00ec di tenere lontani la stigmatizzazione ed il rifiuto della societ\u00e0. Pu\u00f2 essere quindi il risultato di emarginazione della societ\u00e0 eterosessuale, ma anche di quella parte del mondo omosessuale incentrato sul materialismo e sul sesso promiscuo.\nAlcuni considerano l'essere infettati come qualcosa di estremamente erotico, l'ultimo taboo, l'ultimo estremo atto sessuale rimasto da compiere.\nAltro fenomeno riguarda quello delle coppie discordanti, formate da una persona sieronegativa ed una persona sieropositiva: in quel caso la sieroconversione viene vista come l'unico modo per tenere insieme la coppia perch\u00e9 spesso il partner sieropositivo interrompe il rapporto proprio per paura di infettare il partner."}
{"id": "2953049", "revid": "126257", "url": "https://it.wikipedia.org/wiki?curid=2953049", "title": "Paul G Hoffman", "text": ""}
{"id": "2953050", "revid": "126257", "url": "https://it.wikipedia.org/wiki?curid=2953050", "title": "Paul G. Hoffman", "text": ""}
{"id": "2953051", "revid": "729019", "url": "https://it.wikipedia.org/wiki?curid=2953051", "title": "ELA 07 Cougar", "text": "L'ELA 07 Cougar \u00e8 un autogiro biposto progettato da Emilio L\u00f3pez sr. e prodotto dall'azienda spagnola ELA Aviaci\u00f3n.\nLa cellula ospita l'equipaggio in configurazione tandem. Il motore \u00e8 montato posteriormente, con elica tripala spingente. La motorizzazione prevede un Rotax 912ULS da 100\u00a0hp o un Rotax 914UL da 115\u00a0hp con turbocompressore.\nIl 07 Cougar \u00e8 il modello pi\u00f9 economico tra gli autogiro prodotti dalla ELA, differenziandosi dal modello 07 S essenzialmente per la forma della cellula ospitante l'equipaggio e la possibilit\u00e0 di montaggio di optional.\nDa questo autogiro deriva la versione Agro prodotta dalla ELA, che monta il serbatoio del liquido da irrorare nella posizione del posto posteriore ed \u00e8 equipaggiato con un sistema di irrorazione ripiegabile, per facilitare l'hangaraggio."}
{"id": "2953053", "revid": "770813", "url": "https://it.wikipedia.org/wiki?curid=2953053", "title": "Si\u0142y Powietrzne", "text": "Si\u0142y Powietrzne (in italiano: \"Aeronautica Militare della Polonia\") \u00e8 una delle quattro componenti delle forze armate polacche (Si\u0142y Zbrojne Rzeczypospolitej Polskiej). \u00c8 spesso abbreviata in \"PolAF\", dall'inglese \"Polish Air Force\".\nStoria.\nLa storia della Polskie Lotnictwo Wojskowe inizia con la fine della prima guerra mondiale. Nel 1918 vennero formati diversi squadroni creati in altri paesi. In Russia vi era uno squadrone a disposizione del corpo d'armata del generale Joseph Dowbor-Mu\u015bnicki, sciolto nel maggio 1918. In Francia vi erano cinque squadroni di aerei a disposizione dell'armata del generale J\u00f3zef Haller. Nel corso del 1919 gli aerei di questi reparti furono trasferiti, assieme alle relative attrezzature logistiche, in Polonia.\nIl periodo 1918-1922.\nNel pomeriggio del 30 ottobre 1918 i soldati austroungarici appartenenti alla Ersatz Fliegerkompanie 10 basata sull'aeroporto di Cracovia-Rakowice si ribellarono ai rappresentanti dell'autorit\u00e0 polacca, e cercarono di decollare con i propri apparecchi alla volta dell'Austria. Solo il pronto intervento delle guardie polacche imped\u00ec la fuga dei velivoli. A Rakowice furono catturati intatti 40 velivoli (Hansa-Brandenburg B.I e C.I, Oeffag C.I e C.II, Lohner B.VII, Lloyd C.II e C.V), ed una parte di essi and\u00f2 a costituire il 7 novembre la 1\u00aa e 3\u00aa Squadriglia da combattimento.\nL'aeronautica militare (Si\u0142y Powietrzne) inizi\u00f2 a formarsi in Polonia ufficialmente l'11 novembre 1918, appena firmato l'armistizio tra i tedeschi e gli alleati, sotto l'impulso del tenente Stefan Stec. Inizialmente i reparti impiegarono velivoli catturati o lasciati dagli eserciti tedeschi o austro-ungarici in ritirata. La prima riorganizzazione della Lotnictwo Wojskowe avvenne il 20 dicembre dello stesso anno.\nLa maggior parte degli aerei acquisiti furono catturati durante la battaglia di Shoal, combattuta nel corso dell'insurrezione della Grande Polonia, il 6 gennaio 1919. Si trattava di alcune centinaia di velivoli smontati e conservati in un hangar per dirigibili a Pozna\u0144, e di palloni da osservazione. Le attrezzature sequestrate avevano un valore di 200 milioni di marchi tedeschi, e furono il pi\u00f9 grande bottino mai catturato nella storia dell'esercito polacco. Con gli aerei catturati, il 9 gennaio 1919, lo squadrone Pozna\u0144 bombard\u00f2 con bombe da 12\u00a0kg l'aeroporto civile di Francoforte sull'Oder. Tra il 1919 e il 1920 i velivoli parteciparono, operando dall'aeroporto di Leopoli, alla guerra combattuta con gli ucraini e poi a quella contro i sovietici. Nel corso del 1919 incominciarono gli acquisti di aerei all'estero.\nNel 1920 la Polskie Lotnictwo Wojskowe disponeva di velivoli di origine inglese, francese, tedesca, austriaca e italiana, tutti partecipanti alla prima guerra mondiale. I principali modelli a disposizione erano:\nIl periodo 1923-1932.\nNel 1925 venne creata la Scuola Ufficiali d'Aviazione (Oficersk\u0105 Szko\u0142\u0119 Lotnictwa) a Grudzi\u0105dz, che nel 1927 venne trasferita a D\u0119blin.\nDopo la fine della guerra con l'Unione Sovietica molti degli apparecchi allora in servizio davano segni di obsolescenza e fu deciso il loro ritiro dal servizio. Per la sostituzione ci si rivolse all'industria francese. Negli anni 1924-1926, sotto la direzione del generale francese Fran\u00e7ois-L\u00e9on L\u00e9v\u00eaque, vennero acquistati caccia Bl\u00e9riot-SPAD S.61 C1 (280 unit\u00e0), bombardieri leggeri Potez XV (245 unit\u00e0), Breguet 19 (250 unit\u00e0) e Potez 25 (316 velivoli), quest'ultimo fu anche prodotto su licenza in Polonia assieme ai bombardieri pesanti Farman F.68BN4 Goliath e, successivamente, Fokker F.VIIB/3m. Pi\u00f9 tardi, su licenza cecoslovacca, la PWS produsse 50 caccia Avia BH-33 sotto la designazione locale PWS-A. In quegli anni l'aviazione di marina utilizz\u00f2, almeno fino alla met\u00e0 degli anni trenta, idrovolanti di origine francese Schreck FBA-17H, Lior\u00e9 et Olivier LeO H-13, Lior\u00e9 et Olivier LeO H-135B3 e Latham 43. Verso i primi anni trenta dell'aeronautica militare inizi\u00f2 a dotarsi dei primi aerei interamente progettati e costruiti in Polonia. Il primo progetto realizzato per sostituire il caccia PWS-A, fu il PWS-10 prodotto in 80 esemplari dal 1932.\nIl periodo 1933-1938.\nNel 1933 entrarono in servizio i primi modelli progettati e costruiti in Polonia. Si trattava dei caccia PZL P.7a, prodotti in circa 150 esemplari, progettato dall'ingegner Zygmunt Pu\u0142awski della Pa\u0144stwowe Zak\u0142ady Lotnicze di Varsavia. Ad essi seguirono 50 PZL P.11a e 150 caccia PZL P.11c (questi ultimi realizzati tra il 1935-1936). Purtroppo questi aerei erano moderni nel 1935, ma quattro anni, allo scoppio della seconda guerra mondiale, erano gi\u00e0 obsoleti. Un moderno sviluppo del caccia PZL P.11, designato PZL P.24, venne destinato esclusivamente all'esportazione. Solo i cacciabombardieri PZL.23 Kara\u015b (166 esemplari) e i bombardieri PZL.37 \u0141o\u015b (36 velivoli prodotti) risultarono all'altezza della contemporanee realizzazione estere. Fallimentare si rivel\u00f2, invece, il bombardiere LWS-6 \u017bubr cos\u00ec come il progetto relativo al caccia leggero PZL.39. Poco prima dello scoppio della guerra l'industria polacca aveva realizzato alcuni interessanti prototipi, come i caccia PZL.50 Jastrz\u0105b, PZL.38 Wilk, il cacciabombardiere PZL.46 Sum e il ricognitore LWS-3 Mewa. Allo stadio di progetto rimasero i caccia PZL.48 Lampart, PZL.55, e il bombardiere PZL.49 Mi\u015b, non realizzati per il precipitare degli eventi.\nFino alla fine dell'anno 1938 l'aviazione era organizzata su 6 reggimenti:\n1939.\nNel marzo 1939 il generale J\u00f3zef Zaj\u0105c sostitu\u00ec il generale Ludomil Rayski come comandante della Polskie Wojskowe Lotnictwo. Il governo polacco era consapevole della crescente minaccia rappresentata dal massiccio riarmo tedesco. Le autorit\u00e0 militari, per tutelarsi contro i lunghi ritardi del programma relativo al nuovo caccia PZL.50 Jastrz\u0105b, ordinarono lo sviluppo di una nuova versione del caccia PZL P.11, designata P.11g Kobuz, dotata del motore radiale Bristol Mercury VIII da 835 CV. Il prototipo vol\u00f2 nel mese di agosto del 1939, poco prima dello scoppio della seconda guerra mondiale, ma la velocit\u00e0 massima registrata fu di 390\u00a0km/h. Nonostante tutto la Lotnictwo Wojskowe ordin\u00f2 90 aerei da prodursi, in tre serie di trenta, sia negli stabilimenti della P.Z.L. che in quelli della P.W.S. Le consegne dei nuovi caccia erano previste per i primi mesi del 1940. Inoltre la Lotnictwo Wojskowe ordin\u00f2 finalmente i caccia PZL P.24, nelle versioni ad essa destinate P.24H e P.24P. L'indisponibilit\u00e0 a schierare a breve termine aerei moderni indusse il governo polacco a rivelgersi all'estero per acquistare gli aerei con cui riequipaggiare i propri reparti. Nel 1939, dopo aver ricevuto i necessari fondi, la Polonia ordin\u00f2 con la massima urgenza 120 caccia Morane Saulnier MS.406 in Francia, 14 caccia Hawker Hurricane Mk. I, 1 Supermarine Spitfire Mk. I e 100 bombardieri leggeri Fairey Battle Mk. I in Gran Bretagna, 16 idrovolanti da ricognizione CANT Z.506 Alcione in Italia All'approssimarsi dell'attacco tedesco, il 24 agosto 1939 i reggimenti dell'aviazione furono sciolti e gli Squadroni (Eskadry) suddivisi tra Brigata caccia, Brigata Bombardieri e a supporto della varie Armate dell'esercito. Il 29 agosto 1939 il governo polacco proclam\u00f2 la mobilitazione generale, ed alla data del 1\u00ba settembre risultavano in servizio con la Polskie Lotnictwo Wojskowe 745 velivoli militari, di cui 400 da combattimento. Altri 345 erano in riserva e 111 in consegna dall'estero.\nDall'Alto Comando dell'Aviazione (Naczelne Dow\u00f3dztwo Lotnictwa), diretto dal brigadiere generale J\u00f3zef Zaj\u0105c comandante in capo dell'aviazione e della difesa aerea, dipendevano direttamente la Brigata Caccia (Brygada Po\u015bcigowa), la Brigata Bombardieri (Brygada Bombowa), la 16 Eskadra Obserwacyjna (Squadron da ricognizione), Eskadra sztabowa (Squadron da collegamento), Squadriglie collegamento n\u00b01 e n\u00b0 2.\nBrygada Po\u015bcigowa (Brigata Caccia), schierata a difesa di Varsavia, ed al comando del colonnello Stefan Pawlikowski (vicecomandante il tenente colonnello Leopold Pamula). In totale la Brigata disponeva di 54 caccia PZL P.11c, PZL P.7a e 3 aerei da collegamento RWD-8, ed era formata dai seguenti reparti:\nBrygada Bombowa (Brigata bombardieri) costituita il 31 agosto 1939 sotto il comando diretto del Capo di Stato Maggiore dell'Aeronautica (Sztabu G\u0142\u00f3wnego WP). Il comando della brigata fu organizzato sulla base del Comando Raggruppamento Bombardieri del 1\u00ba Reggimento aereo. Il Quartier Generale della brigata, comandata dal colonnello obs. W\u0142adys\u0142aw Eugeniusz Heller si trovava a Varsavia, con un distaccamento per l'addestramento del personale a D\u0119blin. L'unit\u00e0 disponeva di 36 bombardieri medi PZL.37 \u0141o\u015b, 50 bombardieri leggeri PZL.23 Kara\u015b, 9 velivoli da trasporto Fokker F.VII, 9 aerei da collegamento RWD-8, ed era formata dai seguenti reparti:\n16 Eskadra Obserwacyjna\nEskadra sztabowa\nGli altri reparti erano suddivisi tra le varie armate dell'Esercito:\nComando dell'Aviazione e della difesa aerea dell'Armata Modlin (comandante colonnello pil. Tadeusz Prauss)\nComando dell'Aviazione e della difesa aerea dell'Armata Pomorze (comandante colonnello pil. Boles\u0142aw Stacho\u0144)\nComando dell'Aviazione e della difesa aerea dell'Armata Pozna\u0144 (comandante colonnello pil. Stanis\u0142aw Ku\u017ami\u0144ski)\nComando dell'Aviazione e della difesa aerea dell'Armata \u0141\u00f3d\u017a (comandante colonnello pil. Wac\u0142aw Iwaszkiewicz)\nComando dell'Aviazione e della difesa aerea dell'Armata Krak\u00f3w (comandante colonnello obs. Stefan Sznuk)\nComando dell'Aviazione e della difesa aerea dell'Armata Karpaty (comandante colonnello pil. Olgierd Tuskiewicz)\nComando dell'Aviazione e della difesa aerea dell'Armata Prusy (comandante colonnello pil. Jerzy Garbi\u0144ski)\nComando dell'Aviazione e della difesa aerea del Gruppo Operativo Indipendente Narew (comandante tenente colonnello pil. Stanis\u0142aw Nazarkiewicz)\nCon l'eccezione del bombardiere PZL.37 \u0141o\u015b ogni altro velivolo da combattimento era inferiore, sotto ogni aspetto, ai contemporanei aerei della Luftwaffe, per non parlare dei modelli da ricognizione assegnati in supporto alle varie armate dell'esercito. La superiorit\u00e0 aerea tedesca era di otto a uno. Nonostante ci\u00f2 i piloti polacchi, pur subendo gravi perdite, si batterono con coraggio e determinazione. Nel corso dei combattimenti del 1\u00ba settembre 1939 la Brigata Caccia abbatt\u00e9 nelle vicinanze di Varsavia ben 14 aerei tedeschi, mentre il giorno dopo i piloti della 142 Eskadry (4. Pu\u0142k Lotniczy) ne distrussero sette nella regione di Che\u0142m\u017cy.\nNel periodo 1-17 settembre i piloti da caccia polacchi distrussero 126 aerei nemici, probabilmente danneggiandone gravemente ulteriori 10 o 14. Inoltre gli equipaggi dei cacciabombardieri e bombardieri polacchi ne abbatterono altri 11, mentre l'artiglieria contraerea un'altra dozzina. Secondo le fonti di archivio la Luftwaffe perse, durante la campagna polacca, circa 247 aerei, tra cui 91 in incidenti, mentre quasi altrettanti furono danneggiati.\nLa Polskie Wojskowe Lotnictwo perse circa il 70% dei velivoli in dotazione. Il 17 settembre, in obbedienza agli ordini ricevuti, 14 caccia PZL P.7, 40 PZL P.11, 27 bombardieri PZL.37 \u0141o\u015b, 31 cacciabombardieri PZL.23 Kara\u015b, 11 ricognitori RWD-14 \"Czapla\", 17 Lublin R-XIII e un Potez 25 attraversarono il confine rumeno atterrando su alcuni aeroporti locali. Almeno un caccia P.11 fin\u00ec in Ungheria. Inoltre tra il 17 e il 20 settembre la maggior parte dei piloti polacchi attraversarono i confini rumeno ed ungherese, per raggiungere la Francia, secondo gli ordini emessi dallo Stato Maggiore.\n1940.\nDopo l'invasione della Polonia del 1939, terminata con la vittoria dei tedeschi, la maggior parte del personale di volo e dei tecnici della Polskie Lotnictwo Wojskowe vennero evacuati inizialmente in Romania e in Ungheria, da dove si trasferirono in Francia. Nulla da fare per gli aerei superstiti che furono confiscati dalla autorit\u00e0 rumene, e incorporati nella locale forza aerea. Il personale di volo, secondo il trattato di alleanza militare franco-polacco stipulato nel 1921 e rinnovato nel 1939, in caso di sconfitta nella guerra con la Germania doveva trasferirsi in Francia per ricostituire la Polskie Lotnictwo Wojskowe in vista della liberazione della madrepatria.\nIl 14 febbraio 1940 in base ad un accordo stipulato tra il governo polacco in esilio e quello francese, venne costituita in Francia la Polskie Sily Powietrzne, che divenne arma indipendente il 22 febbraio.\nTuttavia il quartier generale francese era indeciso sull'uso del personale polacco, in quanto la creazione di grandi unit\u00e0 aeree polacche indipendenti poteva intralciare i piani di riequipaggiamento dell'Arm\u00e9e de l'Air. Infatti la maggioranza dei piloti polacchi furono assegnati a piccoli reparti, e venne costituita solo una grande unit\u00e0, il \"Groupe de Chasse polonaise I/145\", di stanza sul campo d'aviazione di Mions. Questo gruppo da caccia ricevette la propria dotazione di velivoli solamente il 18 maggio 1940, e si trattava dei caccia leggeri Caudron C.714, quasi completamente inutilizzabili. Dopo 23 missioni la cattiva opinione su questi aerei venne pienamente confermata dai piloti di prima linea. L'aereo era gravemente sottopotenziato e non poteva competere con i caccia nemici di quel periodo. A causa di ci\u00f2, il 25 maggio, solo una settimana dopo che l'aereo \u00e8 stato introdotto in servizio attivo, il ministro della guerra francese Guy La Chambre ordin\u00f2 che tutti i caccia Caudron C.714 fossero ritirati dal servizio operativo. Tuttavia, dato che le autorit\u00e0 francesi non avevano altri aerei da offrire, i piloti polacchi ignorarono l'ordine e continuarono ad usare gli aerei. Anche se i caccia Caudron erano obsoleti rispetto ai Messerschmitt Bf 109E tedeschi, i piloti polacchi riportarono tra l'8 e l'11 giugno 12 vittorie confermate e 3 probabili, perdendo in combattimento 9 velivoli pi\u00f9 altri 9 distrutti a terra. Tra le vittorie reclamate vi erano quattro bombardieri Dornier Do 17, tre caccia Messerschmitt Bf 109 e cinque Messerschmitt Bf 110. Il resto delle piccole unit\u00e0 polacche usarono i caccia Morane-Saulnier MS.406.\nReparti della Polskie Lotnictwo Wojskowe costituiti in Francia nel 1940:\nDurante i convulsi giorni della battaglia di Francia, tra il 10 maggio e il giugno 1940, alcuni aviatori polacchi vennero assegnati alle scuole di volo di Bussac, Pau, Caen, Rennes e Blida (Algeria) dove costituirono improvvisate sezioni di difesa aerea, dotate di materiale di volo tra i pi\u00f9 disparati: Dewoitine D.500, Bl\u00e9riot-SPAD S.510, Nieuport-Delage NiD.62, Potez 54, Bloch MB.200, Potez 25, Caudron Simoun.\nIl periodo 1990-2004.\nDal 1\u00ba luglio 1990, e fino al mese di luglio del 2004 era in uso la dizione polacca Wojska Lotnicze i Obrony Powietrznej, in quanto tutte le forze aeree di stampo sovietico si articolavano generalmente su 2 comandi semiautonomi, uno per l'aviazione da combattimento e l'altro che si occupava della difesa aeromissilistica.\nUna volta sciolto il Patto di Varsavia tra i vari paesi comunisti e l'Unione Sovietica, la Polonia divent\u00f2, dal 1999, membro della NATO e dal 1\u00ba maggio 2004 \u00e8 entrata a far parte dell'Unione europea.\nIl periodo 2004-oggi.\nGli aeromobili della Wojska Lotnicze i Obrony Powietrznej (WLiOP) recano, come segni di riconoscimento, sulla fiancata della fusoliera oppure sulla deriva verticale, la tradizionale coccarda a scacchiera con i colori nazionali, bianco e rosso. Invece gli aeromobili destinati al servizio di stato portano la scritta \"Republic of Poland\".\nStruttura della PolAF.\nLa Polish Air Force ha il suo comando a Varsavia, dove ha sede il Dow\u00f3dztwo Si\u0142 Powietrznych (lo \"Stato Maggiore\" della forza aerea polacca). Da esso dipendono due Corpi che controllano quattro stormi, i quali si articolano a loro volta su un numero variabile di gruppi. Questi ultimi hanno preso il posto dei precedenti reggimenti.\nInoltre oggi alle dipendenze della PolAF ci sono: la 1 \u015al\u0105ska Brygada Rakietowa, la 3 Warszawska Brygada, il 61 Skwierzynski Pulk Rakietowy, il 78 Pulk Rakietiowy, il 1 Osrodek Radioelektroniczny e la 3 Brygada Radiotechniczna, ovvero due brigate missilistiche terra-aria, due reggimenti con la stessa funzione e, infine, un centro e una brigata radar.\nGli F-16 della PolAF.\nNel 1997 il governo polacco avvi\u00f2 una competizione tra aziende aeronautiche con lo scopo di individuare un aereo da caccia polivalente, con il quale sostituire i Mikoyan-Gurevich MiG-21 Fishbed e Sukhoi Su-22. Il requisito prevedeva l'acquisizione di 100 velivoli con i quali rimpiazzare gli oltre 350 di produzione sovietica che militavano tra le file della PolAF.\nGli aerei presi in esame furono: il Dassault Mirage 2000; il Lockheed Martin F-16 Fighting Falcon e il Saab JAS 39 Gripen. Verso la fine del 2002 la scelta cadde sul caccia statunitense F-16. Il contratto, sottoscritto nell'aprile del 2003, ammontava a 3,5 miliardi di dollari e prevedeva 48 esemplari suddivisi in 36 monoposto F-16C-52CF e 12 biposto F-16D-52CF.\nL'intera linea di MiG-21 Fishbed venne radiata nel 2003, mentre le consegne dei nuovi aeroplani alla forza aerea polacca ebbero inizio nel novembre 2006 e terminarono nel dicembre 2008.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2953054", "revid": "767487", "url": "https://it.wikipedia.org/wiki?curid=2953054", "title": "Soapland", "text": "Una \u00e8 un locale tradizionale giapponese nel quale i clienti uomini possono avere rapporti sessuali con prostitute, sebbene ufficialmente tale locale si offra come servizio nel quale i clienti vengono lavati. Ci sono anche soapland esclusivamente per clienti donne. \nEsistono diversi tipi di soapland, ed esse sono principalmente localizzate in complessi con vario numero. I complessi maggiormente conosciuti sono situati a Susukino a Sapporo, Yoshiwara e Kabukich\u014d a Tokyo, Kawasaki, Kanazuen a Gifu, Ogoto a Shiga e Fukuhara a K\u014dbe. Le tariffe per tali servizi variano a seconda di diversi fattori, come il posto, l'ora e la durata della sessione."}
{"id": "2953055", "revid": "339392", "url": "https://it.wikipedia.org/wiki?curid=2953055", "title": "Aeronautica militare polacca", "text": ""}
{"id": "2953062", "revid": "767487", "url": "https://it.wikipedia.org/wiki?curid=2953062", "title": "Associazione Sportiva Pro Recco 2005-2006", "text": ""}
{"id": "2953063", "revid": "767487", "url": "https://it.wikipedia.org/wiki?curid=2953063", "title": "I gatti persiani", "text": "I gatti persiani (\"Kasi az gorbehaye irani khabar nadareh\") \u00e8 un film del 2009 diretto da Bahman Ghobadi.\n\u00c8 stato presentato nella sezione Un Certain Regard al Festival di Cannes 2009, dove ha vinto il premio speciale della giuria.\nTrama.\nUn ragazzo ed una ragazza, Ashkan e Negar, vogliono poter suonare e creare musica rock, anche al costo di lasciare l'Iran, il loro paese. Tramite il padre di uno di loro conoscono Nader, un personaggio molto ben inserito nel mondo musicale sotterraneo di Teheran, che permette loro (ed allo spettatore) di conoscere uno spaccato estremamente variegato della musica iraniana, passando dall'indie al folk, dal metal alla musica tradizionale, ma anche dalle feste nelle abitazioni private, dove la musica ha ancora un'altra espressione di s\u00e9. Il film mostra le difficolt\u00e0 che questi ragazzi affrontano, spesso col sorriso sulle labbra, nel confrontarsi con un sistema di autorizzazioni e permessi difficilissimi da ottenere, visti e passaporti per poter fare un concerto all'estero, e tutti i sacrifici e le vie non proprio legali che sono costretti a scegliere."}
{"id": "2953067", "revid": "767487", "url": "https://it.wikipedia.org/wiki?curid=2953067", "title": "Associazione Sportiva Pro Recco 2004-2005", "text": ""}
{"id": "2953069", "revid": "15756", "url": "https://it.wikipedia.org/wiki?curid=2953069", "title": "Barbara di Hohenzollern", "text": "Biografia.\nEra figlia del Principe Elettore Alberto III di Brandeburgo, e della seconda moglie Anna di Sassonia, figlia dell'elettore Federico II di Sassonia. Al momento della sua nascita, suo padre governava il margraviato francone di Brandeburgo-Ansbach e eredit\u00f2 anche il vicino Principato di Kulmbach, dopo la morte del fratello maggiore, Giovanni l'Alchimista. Nel 1471, succedette al fratello Federico Irontone, come elettore di Brandeburgo.\nMatrimoni.\nPrimo Matrimonio.\nA Berlino, l'11 ottobre 1472, Barbara, che aveva otto anni, venne data in sposa al duca Enrico XI di Glogau, di circa trent'anni pi\u00f9 anziano di lei. Il contratto di matrimonio stabiliva che, in caso di morte senza eredi del duca, il suo Ducato di G\u0142og\u00f3w doveva passare a sua moglie, in questo modo ritornava agli Hohenzollern. L'unione rimase senza figli. Quattro anni dopo, il 22 febbraio 1476, il duca Enrico mor\u00ec improvvisamente, forse avvelenato. Questa morte lasci\u00f2 la duchessa Barbara, con il ducato di Crossen e Ko\u017cuch\u00f3w, ma scoppi\u00f2 una lunga guerra di successione: il ducato di Slesia era stato un feudo boemo dal 1331, quindi, non solo il parente pi\u00f9 stretto di Enrico XI, suo cugino Giovanni II il Pazzo, ex duca di \u017baga\u0144, rivendica tutta l'eredit\u00e0, ma anche il re Vladislao II di Boemia e Mattia Corvino. Subito dopo la morte del duca Enrico, il padre di Barbara fece occupare il ducato di G\u0142og\u00f3w dalle truppe del Brandeburgo sotto il comando del figlio Giovanni Cicerone di Brandeburgo.\nSecondo matrimonio.\nNel nome di sua figlia, l'elettore Alberto nomin\u00f2 Otto von Schenk come amministratore provinciale. Nove mesi dopo, Barbara di Brandeburgo si spos\u00f2 di nuovo, questa volta con il re Vladislao II di Boemia, che voleva ottenere il feudo di G\u0142og\u00f3w nei suoi domini. Il matrimonio, eseguito per delega con il duca Enrico I di M\u00fcnsterberg-Oels che fece le sue veci, ebbe luogo nella citt\u00e0 di Francoforte sull'Oder il 20 agosto 1476. Il suo rivale Mattia Corvino, forn\u00ec al duca Giovanni II il Pazzo un esercito per occupare le terre di G\u0142og\u00f3w; tuttavia, fu sconfitto dalle truppe di Giovanni Cicerone vicino a Crossen nell'ottobre del 1478.\nAlla fine della disputa di successione, Barbara, che contava sul sostegno degli stati di G\u0142og\u00f3w, dopo le violente lotte con il duca Giovanni II, ottenne finalmente il ducato di Crossen, con le citt\u00e0 di Bobrowice, Sulech\u00f3w e Lubsko, una dote di 50.000 fiorini.\nA causa della guerra, Barbara non pot\u00e9 viaggiare in Boemia per il suo matrimonio e per l'incoronazione di persona. Poco dopo, il re Vladislao II decise che il suo matrimonio non consumato e solo giuridico con la principessa del Brandeburgo era inutile e cominci\u00f2 a cercare una separazione legale. Questo fece infuriato l'elettore Alberto, che nel 1481, ottenne un risarcimento; tuttavia, con la mediazione dei vescovi di Bamberga e W\u00fcrzburg, voleva ancora continuare la loro alleanza, e offr\u00ec anche la figlia di dieci anni Dorotea di Brandeburgo al posto della sorella maggiore, se il re non voleva pi\u00f9 Barbara. Il re Vladislao II rifiut\u00f2 qualsiasi altro accordo con la casa di Hohenzollern, ma rimase legalmente sposato con Barbara anche se non la vide mai.\nAlla morte di Mattia Corvino, il 6 maggio 1490, il re di Boemia insegu\u00ec anche la corona ungherese, e per ottenere pi\u00f9 sostegno a ci\u00f2, spos\u00f2 segretamente la vedova di Corvino, Beatrice di Napoli, il 4 ottobre. Dopo che l'unione divenne pubblica, ci\u00f2 caus\u00f2 uno scandalo perch\u00e9 il re Vladislao II era bigamo. Questa situazione dur\u00f2 per i successivi dieci anni.\nMorte.\nNel frattempo, Barbara ha combattuto contro la sua famiglia per il divorzio dal re Vladislao II; inoltre, si fidanz\u00f2 segretamente con Conrad di Heideck, nel 1493. Come punizione per il suo comportamento indipendente, Barbara fu imprigionata nel Castello di Plassenburg fino a quando Conrad pose fine al fidanzamento. Cinque anni dopo, il 7 aprile 1500, papa Alessandro VI sciolse definitivamente entrambi i matrimoni del re Vladislao II. Beatrice di Napoli si ritir\u00f2 ad Ischia, dove mor\u00ec otto anni dopo. Nel 1502, il re boemo-ungherese spos\u00f2 Anna di Foix-Candale, parente dei re di Francia e di Navarra, dalla quale ebbe dei figli.\nBarbara di Brandeburgo, probabilmente rimase a Plassenburg senza domini o redditi. Senza dubbio, mor\u00ec nella sua citt\u00e0 natale, Ansbach, il 4 settembre 1515. Fu sepolta a Heilsbronn."}
{"id": "2953071", "revid": "729019", "url": "https://it.wikipedia.org/wiki?curid=2953071", "title": "ELA Aviaci\u00f3n", "text": "ELA Aviaci\u00f3n, SL. \u00e8 un'azienda aeronautica spagnola attiva nella produzione di autogiro, fondata nel 1993. La sigla ELA riassume le iniziali di Emilio Lopez Alemany, fondatore e progettista della societ\u00e0, al quale si sono affiancati nel tempo, come manager, i due figli.\nLa produzione dei velivoli, iniziata a Casarrubios del Monte, si \u00e8 successivamente spostata nell'attuale sede a Fuente Obejuna, in Andalusia. Attualmente circa l'85% della produzione annua della ELA \u00e8 destinata all'esportazione.\nGli autogiro attualmente prodotti da ELA sono:\nSi stima che l'azienda abbia costruito circa 400 velivoli dalla sua fondazione."}
{"id": "2953078", "revid": "55935", "url": "https://it.wikipedia.org/wiki?curid=2953078", "title": "Lacrimatoi", "text": ""}
{"id": "2953079", "revid": "13945", "url": "https://it.wikipedia.org/wiki?curid=2953079", "title": "Eco TV", "text": ""}
{"id": "2953085", "revid": "767487", "url": "https://it.wikipedia.org/wiki?curid=2953085", "title": "Manda Bala - Pallottole a domicilio", "text": "Manda Bala - Pallottole a domicilio \u00e8 un documentario statunitense del 2007 diretto da Jason Kohn."}
{"id": "2953087", "revid": "6923", "url": "https://it.wikipedia.org/wiki?curid=2953087", "title": "World Bowling", "text": "L'International Bowling Federation (IBF) (dal 1952 fino all'aprile del 2014 F\u00e9d\u00e9ration Internationale des Quilleurs (FIQ); successivamente World Bowling (WB) dal 2014 al Novembre 2020 ) \u00e8 la federazione sportiva internazionale, riconosciuta dal CIO, che governa lo sport del bowling."}
{"id": "2953091", "revid": "55935", "url": "https://it.wikipedia.org/wiki?curid=2953091", "title": "Esapoli", "text": ""}
{"id": "2953092", "revid": "1355461", "url": "https://it.wikipedia.org/wiki?curid=2953092", "title": "World Bridge Federation", "text": "La World Bridge Federation (WBF) \u00e8 la federazione sportiva internazionale, riconosciuta dal Comitato olimpico internazionale (CIO), che governa lo sport del bridge."}
{"id": "2953094", "revid": "287204", "url": "https://it.wikipedia.org/wiki?curid=2953094", "title": "Missiroli", "text": ""}
{"id": "2953096", "revid": "486946", "url": "https://it.wikipedia.org/wiki?curid=2953096", "title": "FIQ", "text": ""}
{"id": "2953104", "revid": "326822", "url": "https://it.wikipedia.org/wiki?curid=2953104", "title": "Boku no Watashi no Yusha Gaku", "text": ""}
{"id": "2953118", "revid": "3732", "url": "https://it.wikipedia.org/wiki?curid=2953118", "title": "Diari d'Andorra", "text": "Diari d'Andorra \u00e8 un quotidiano del Principato d'Andorra, fondato nel 1991, pubblicato in lingua catalana.\nLa struttura del quotidiano.\nLe pagine del quotidiano sono strutturate per singoli argomenti: politica, cultura, politica interna, economia, sport, spettacolo. Un'ampia pagina \u00e8 dedicata alle \"opinioni\" dei cittadini.\nGiornalisti.\nAlla stesura del quotidiano partecipano giornalisti famosi in terra catalana.\nDiari mes'.\nDiari mes' \u00e8 un diario di informazione generale, distribuito gratuitamente insieme al quotidiano Diari d'Andorra"}
{"id": "2953120", "revid": "869733", "url": "https://it.wikipedia.org/wiki?curid=2953120", "title": "Buck Rogers (serie televisiva 1979)", "text": "Buck Rogers (\"Buck Rogers in the 25th Century\") \u00e8 una serie televisiva statunitense in 37 episodi trasmessi per la prima volta nel corso di 2 stagioni dal 1979 al 1981.\n\u00c8 una serie d'avventura a sfondo fantascientifico prodotta da Glen A. Larson e basata sull'omonimo personaggio, nato nel 1928 dalla penna di Philip Francis Nowlan sulla rivista pulp \"Amazing Stories\" e reso popolare nelle strisce a fumetti. \u00c8 la seconda serie televisiva dedicata a Buck Rogers, dopo quella del 1950.\nL'episodio pilota della serie era costituito dal film \"Capitan Rogers nel 25\u00ba secolo\", distribuito nelle sale statunitensi a partire dal 30 marzo 1979; visto il buon successo commerciale del film, la serie televisiva fu trasmessa a partire da settembre dello stesso anno. La prima stagione di 24 episodi (pilot e 22 episodi) fu trasmessa dal 20 settembre 1979 al 27 marzo 1980. La seconda stagione di 13 episodi fu trasmessa dal 15 gennaio 1981 al 16 aprile 1981.\nTrama.\nIl capitano William 'Buck' Rogers, astronauta risvegliatosi nel 2491 dopo una ibernazione nello spazio durata pi\u00f9 di 500 anni, si ritrova in un universo molto diverso da quello che conosceva nel 1987.\nProduzione.\nLa serie fu prodotta da David J. O'Connell, Jock Gaynor e John G. Stephens per la Universal TV tramite la Glen A. Larson Productions, la Bruce Lansbury Productions e la John Mantley Productions e girata negli Universal Studios a Universal City in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 20 settembre 1979 al 20 agosto 1981 sulla rete televisiva NBC con il titolo \"Buck Rogers in the 25th Century\". In Italia \u00e8 stata trasmessa dal settembre del 1982 su Italia 1 con il titolo \"Buck Rogers\".\nAlcune delle uscite internazionali sono state:"}
{"id": "2953121", "revid": "767487", "url": "https://it.wikipedia.org/wiki?curid=2953121", "title": "Capitan Rogers nel 25\u00ba secolo", "text": "Capitan Rogers nel 25\u00ba secolo (\"Buck Rogers in the 25th Century\") \u00e8 un film di genere fantascientifico del 1979, diretto da Daniel Haller. Costituisce l'episodio pilota della serie televisiva \"Buck Rogers\", basata sull'omonimo personaggio, nato nel 1928 dalla penna di Philip Francis Nowlan sulla rivista pulp \"Amazing Stories\" e reso popolare nelle strisce a fumetti.\nTrama.\nIl capitano William 'Buck' Rogers, astronauta risvegliatosi nel 2491 dopo una ibernazione nello spazio durata pi\u00f9 di 500 anni, si ritrova in un universo molto diverso da quello che conosceva nel 1987.\nDistribuzione.\nIl film fu distribuito nelle sale statunitensi a partire dal 30 marzo 1979; grazie al buon successo commerciale, la serie televisiva fu trasmessa a partire da settembre dello stesso anno."}
{"id": "2953122", "revid": "203463", "url": "https://it.wikipedia.org/wiki?curid=2953122", "title": "Castelnuovo Monti", "text": ""}
{"id": "2953124", "revid": "125854539", "url": "https://it.wikipedia.org/wiki?curid=2953124", "title": "Sweet Liberty - La dolce indipendenza", "text": "Sweet Liberty - La dolce indipendenza (\"Sweet Liberty\") \u00e8 un film del 1986 scritto, diretto ed interpretato da Alan Alda.\nTrama.\nMichael Burgess, un docente universitario di storia americana, scrive un romanzo sulla guerra d'indipendenza americana. Il successo del romanzo \u00e8 tale da spingere uno \"studio\" hollywoodiano a trarne un film. Da questo momento, Burgess, inizialmente entusiasta del progetto, si trover\u00e0 a doversi relazionare con la stramba e surreale troupe della pellicola che, ben presto, finir\u00e0 per distorcere completamente il contenuto del suo manoscritto, oltrech\u00e9 travolgergli completamente la vita.\nCast.\nNel cast \u00e8 presente Michelle Pfeiffer nel ruolo di Faith Healy, un'attrice metodica quanto sensibile e complessata, Michael Caine nel ruolo di Elliott James, il classico primoattore arrogante ed egocentrico con la passione per le donne, Bob Hoskins nel ruolo di Stanley Gould, lo sceneggiatore semi-analfabeta della pellicola, Saul Rubinek nel ruolo di Bo Hodges, il tipico regista hollywoodiano scontroso ed isterico, e lo stesso Alda nel ruolo di Burgess."}
{"id": "2953126", "revid": "1305772", "url": "https://it.wikipedia.org/wiki?curid=2953126", "title": "Hendrik van Gent", "text": ""}
{"id": "2953127", "revid": "20959", "url": "https://it.wikipedia.org/wiki?curid=2953127", "title": "Buck Rogers nel 25\u00b0 secolo", "text": ""}
{"id": "2953128", "revid": "339392", "url": "https://it.wikipedia.org/wiki?curid=2953128", "title": "International DanceSport Federation", "text": ""}
{"id": "2953129", "revid": "1996533", "url": "https://it.wikipedia.org/wiki?curid=2953129", "title": "Provenza", "text": "La Provenza (\"Provence\" in francese, \"Prouv\u00e8n\u00e7o/Proven\u00e7a\" in provenzale) \u00e8 una regione storica della Francia.\nEssa si estende dalla riva sinistra del basso Rodano a ovest, fin quasi all'attuale confine con l'Italia a est (la zona di Mentone, Sospello e la Val Roia non ne fecero praticamente mai parte), ed \u00e8 delimitata a sud dal Mar Mediterraneo. Forma gran parte della regione amministrativa di Provenza-Alpi-Costa Azzurra.\n\u00c8, insieme alla Linguadoca, l'unica regione francese che accolse importanti colonie greche e, in assoluto, quella che sub\u00ec pi\u00f9 intensamente il processo di romanizzazione, iniziato fin dalla seconda met\u00e0 del II secolo a.C. e protrattosi per ben seicento anni. In Provenza si svilupp\u00f2, in et\u00e0 medievale, una civilt\u00e0 raffinata, che si irradi\u00f2 in gran parte d'Europa e che conobbe il suo punto algido a cavallo fra il XII e il XIII secolo. All'epoca la sua importanza fu tale da essere spesso citata da molti autori, come ad esempio da Dante Alighieri nella \"Divina Commedia\".\nLa Provenza \u00e8 nota per la lavanda, pianta aromatica che \u00e8 tradizionalmente coltivata in gran parte del territorio. Inoltre costituisce una delle grandi mete del turismo internazionale, grazie alla mitezza del suo clima, alla bellezza del suo litorale, al fascino delle sue citt\u00e0 d'arte e all'alto livello della sua cucina.\nStoria.\nPreistoria.\nLa regione provenzale fu abitata sin dal paleolitico inferiore. La grotta di Vallonnet, a Roquebrune (Alpi Marittime) fu occupata gi\u00e0 950.000 anni fa. La grotta dell'Escale, a Saint-Est\u00e8ve-Janson, mostra tracce di bracieri dell'inizio della glaciazione del Mindel (verso 600.000 anni fa). I focolari della Terra Amata, a Nizza, datano a 400.000 anni fa.\nAl tempo dell'acheuleano e del paleolitico medio (musteriano), l'uomo occup\u00f2 il bacino e i versanti delle colline, rifugiandosi in grotte (Lazare a Nizza) e in abitati all'aperto (Ste-Anne d'Evenos). La grotta del Cosquer, a Cassis, \u00e8 ornata di dipinti parietali che risalgono a 20.000 anni fa.\nLa Provenza presenta una certa originalit\u00e0 nel corso del Paleolitico superiore: il solutreano \u00e8 sconosciuto ad est del Rodano e il maddaleniano non attraversa la Durance. I giacimenti che apportano le prove pi\u00f9 antiche dell'addomesticamento ovino si situano in Provenza a Ch\u00e2teauneuf-les-Martigues. Le sepolture megalitiche (catacombe d'Arles) e le prime abitazioni sopraelevate munite di una cinta fortificata (a Miouvin e a Istres) apparvero nel neolitico finale e all'inizio dell'et\u00e0 dei metalli. Campi trincerati apparvero durante l'et\u00e0 del bronzo (camp de Laure) e numerosi oppida nell'et\u00e0 del ferro. I liguri autoctoni entrarono in relazione con commercianti etruschi e coloni greci della Focea.\nIn antichit\u00e0 le coste furono colonizzate dai greci nel VI secolo a.C.. Il territorio dell'attuale regione Provenza-Alpi-Costa Azzurra entr\u00f2 a far parte della provincia romana transalpina denominata Gallia narbonese o Provincia Romana da cui deriva il suo nome attuale, dal latino Provincia.\nMarsiglia e i celto-liguri.\nA partire dal IV secolo a.C. popolazioni celtiche giunsero in Provenza. Lasciarono occasionalmente sussistere le trib\u00f9 degli antichi occupanti (circa una dozzina). Quelle delle valli alpine e della parte orientale della costa, Oxibeni e Deceati, furono interessati in modo superficiale. Nella bassa Provenza, d'altra parte, i celti si mischiarono con gli antichi abitanti e finirono per formare una popolazione celto-ligure. Essi raggrupparono le trib\u00f9 in una confederazione, quella dei Salieni, la cui capitale era senza dubbio Entremont.\nPoco dopo la sua fondazione ad opera dei greci focesi, Marsiglia dovette difendersi contro gli attacchi delle popolazioni liguri. La citt\u00e0 non aveva un territorio molto esteso; la sua azione nel sud della Gallia non deve nemmeno essere sottostimato. Nella Valle del Rodano e della Saone, essa faceva defluire le materie prime venute da nord ed esportava i prodotti greci. Sotto l'influenza greca, gli indigeni si misero a coltivare la terra, a costruire bastioni, a coltivare le vigne e a piantare olivi. Le ceramiche modellate lasciarono il posto a ceramiche cotte nel forno, fabbricate in Grecia, a Marsiglia o nei centri indigeni. Gli abitanti si organizzavano in piani regolari e si circondavano di fortificazioni di grandi dimensioni su esempio greco (Saint-Blaise). Nel I secolo a.C. Glanum (Saint-R\u00e9my-de-Provence) possedeva un vero centro monumentale come una citt\u00e0 greca, con un'agor\u00e0 circondata da portici.\nLa scultura \u00e8 il dominio dove si manifesta la migliore sintesi tra le tradizioni indigene e le forme dell'arte ellenica (le colonne d'Entremont, le sculture di Roquepertuse, i capitelli lavorati di Glanum). \u00c8 a Marsiglia che i siti gallici della Provenza entrarono nell'economia monetaria e che si elabor\u00f2 la scrittura gallo-greca, adattamento dell'alfabeto greco a scrittura dei Galli.\nL'arrivo dei Romani in Gallia.\nFurono i marsigliesi che chiamarono i romani in Provenza e pi\u00f9 tardi in Gallia. Con l'aiuto dei romani i marsigliesi ruppero la coalizione etrusco-cartaginese e, dopo la presa di Roma da parte dei Galli nel 387, li aiutarono a pagare il tributo preteso dai vincitori. Un trattato assicurava una perfetta uguaglianza tra le due citt\u00e0 e il mutuo obbligo d'assistenza in caso di guerra. Al tempo della seconda guerra punica, Marsiglia rese a Roma importanti servizi: partecip\u00f2 alla vittoria navale dell'Ebro nel 217 e contro Annibale essa forn\u00ec ai romani lo scalo nel proprio porto.\nMarsiglia si appell\u00f2 a Roma quando, nel secondo secolo, gli Oxibiani e i Deceati minacciavano le sue colonie di Nizza e di Antibes. I romani intervennero due volte, nell'181 e nel 154, senza richiedere nulla in cambio.\nNel 125 una coalizione di Liguri, Salieni, Voconzi e Allobrogi minacciarono Marsiglia. I marsigliesi fecero ancora appello ai romani. Questi ultimi arrivarono, ma decisero questa volta di agire per loro conto. I romani in effetti riuscirono a portare la pace in Spagna e vollero assicurare un collegamento via terra tra le Alpi e i Pirenei. La guerra dur\u00f2 dal 125 al 121. I romani batterono i liguri, i Salieni, i Voconti, gli Allobrogi e gli Arverni. Nel 122, Sesto Calvino fond\u00f2 ai piedi di Entremont, Aquae Sextiae Salluviorum e vi stabil\u00ec una guarnigione.\nPoco dopo il console Gneo Domizio Enobarbo cominci\u00f2, nel territorio oltre il Rodano, la costruzione della via Domizia in direzione dei Pirenei. Una frazione dell'aristocrazia romana ottenne l'invio di un gruppo di cittadini per fondarvi la colonia Narbo Martius nel 118.\nLa nuova colonia di Narbona aveva un ruolo strategico fondamentale. La Provincia della Gallia Transalpina, di cui essa era la piazzaforte pi\u00f9 importante, era sottomessa all'autorit\u00e0 di un capo militare. Era anche una barriera contro i barbari, particolarmente i Cimbri e i Teutoni. Nel 102 Gaio Mario batt\u00e9 i Teutoni e salv\u00f2 cos\u00ec Roma e Marsiglia.\nLa Gallia del Sud da Mario ad Augusto.\nIl controllo romano non fu totalmente accettato durante la prima met\u00e0 del primo secolo a.C. Veniva esercitato attraverso quadri politici preesistenti. Le comunit\u00e0 della Gallia del Sud avevano uno status differente secondo le loro particolarit\u00e0 e attitudini verso Roma. Marsiglia aveva pure uno status privilegiato; le trib\u00f9 indigene controllavano le loro istituzioni e magistrature. Roma favoriva l'accesso al potere ai capi indigeni.\nIl controllo romano in Gallia meridionale si esercitava a favore di Roma, che esigeva le imposte, reclutava gli ausiliari per le proprie legioni e imponeva le corv\u00e9es. Favoriva anche il profitto di \"negoziatori\" romani e dell'aristocrazia locale alleata.\nAl principio degli anni 40 a.C. la sola comunit\u00e0 romana era la colonia di Narbona. Fino all'inizio del regno di Augusto le province vivevano al ritmo delle lotte intestine di Roma. Le guerre tra Giulio Cesare e Pompeo ebbero come conseguenze la perdita di importanza di Marsiglia e la fondazione di nuove colonie militari. Marsiglia si era in effetti pronunciata a favore di Pompeo. Cesare la assedi\u00f2 nel 49 a.C. e la citt\u00e0 dovette capitolare. Conserv\u00f2 il suo governo e la sua situazione di citt\u00e0 federata, ma perse i suoi vascelli, i suoi bastioni e i suoi territori, ad eccezione di Nizza e delle isole d'Hy\u00e8res.\nPer ricompensa ai propri soldati Cesare fond\u00f2 delle colonie. Le colonie di Narbona e d'Arles furono cos\u00ec create con dei soldati della 10\u00aa e 6\u00aa legione. Nel 31 a.C. all'indomani della battaglia di Azio, Augusto install\u00f2 a Frejus una parte della propria flotta. Ivi vi stabil\u00ec poco dopo i veterani della 8\u00aa legione.\nDurante il primo secolo a.C. i capi politici delle citt\u00e0 ricevettero il diritto di cittadinanza romana e furono cos\u00ec integrati nel sistema romano delle clientele. Alla fine del secolo i loro discendenti facevano carriera a Roma. Molti furono iscritti tra i cavalieri, e anche senatori. Nel primo secolo d.C. questa romanizzazione riguardava le \u00e9lite politiche e culturali, con anche l'adozione del modo di vita urbano.\nI magistrati municipali ricevettero, per s\u00e9 e per i propri parenti, il diritto di cittadinanza romana. Trentasette colonie latine furono fondate sotto Augusto e i primi imperatori. Tre ricevettero successivamente il diritto di cittadinanza (Valence, Vienne e Aix-en-Provence).\nGli agglomerati si dotarono di monumenti romani: cinte fortificate, archi di trionfo, fori, templi, teatri, anfiteatri e circhi (Arles, N\u00eemes, Cimiez, Orange, Vaison-la-Romaine) e acquedotti.\nDalle invasioni barbariche al Regno di Provenza.\nLa cristianizzazione della regione si sviluppa a partire dal III secolo d.C., quando un vescovo \u00e8 presente ad Arles. Nuovi vescovadi appaiono verso gli anni 400 e durante tutto il V secolo a Aix-en-Provence, Avignone, Antibes, Carpentras, Cavaillon e Riez.\nDal V al IX secolo, il territorio della Provenza si costituisce progressivamente, integrata in regni effimeri o occupata da popoli barbari germanici come Ostrogoti e Burgundi. Nel 534, dopo la caduta della Borgogna e di Arles, tutte le truppe franche guidate da Teodeberto I furono situate vicino alla Provenza. Nel 536, gli Ostrogoti in conflitto in Italia contro i Bizantini e incapaci di difendere la Provenza, devono cederla ai Franchi che la integrano nel Regno franco di Borgogna (534-843).\nNel 575 i Longobardi con il duca di Pavia Zabano, assieme ai duchi Amo e Rodano, invasero la Provenza fino alla valle del Rodano ma vennero sconfitti da Ennio Mummolo, generale gallo-romano della Borgogna del re Gontrano. Amo passando da Embrun si accamp\u00f2 vicino a Manosque. Rodano assedi\u00f2 Grenoble e Zabano passando per la valle della Durance, verso Die, assedi\u00f2 Valence. Mummolo salv\u00f2 la citt\u00e0 di Grenoble fermando il duca Rodano, egli quindi con il suo esercito di 500 uomini si un\u00ec alle forze di Zabano. I due quindi marciarono su Embrun, la saccheggiarono e incontrarono l'esercito di Mummololo. Sconfitti, si ritirarono di nuovo a Susa, in Italia, che allora era ancora un possedimento Bizantino del \"magister militum\" Sisinnius. Amo invece sottomise con successo le regioni di Arles e Marsiglia, grazie anche alla presenza di un esercito di Sassoni che aveva accompagnato i Longobardi fino a Estoublon. L'esercito sassone principale, in ogni caso, scelse la pace. Quando per\u00f2 i Sassoni giunsero al Rodano, furono fermati da Mummolo, che astutamente gli concesse il passaggio, dietro pagamento di un alto prezzo in oro di parte dei loro saccheggi in Provenza. Amo rimasto solo dovette fuggire con i suoi rincorso da Mummolo e dovette persino abbandonare il suo bottino mentre riattraversava le Alpi. Mummolo invase quindi l'Italia e costrinse Zabano, Amo e Rodano a ritornare nei loro ducati. Il regno franco di Borgogna di Gontrano fu quindi esteso a spese dei Longobardi, includendo le citt\u00e0 e le valli cisalpine di Aosta e Susa.\nIl trattato di Verdun dell'843 strappa per sempre l'unit\u00e0 dell'impero di Carlo Magno. I decenni seguenti furono segnati da incursioni vichinghe a nord della Francia e saraceni a sud, favorendo l'autonomia delle province che si affermarono come contee feudali. \nLotario I, re d'Italia ed imperatore ricevette quindi nel 843 la parte centrale dell'Impero carolingio, denominata Francia Media - quella che in seguito divenne Paesi Bassi, Lorena, Alsazia, Borgogna e Provenza.\nPoco prima della morte di Lotario I nel 855 egli divise la sua parte imperiale fra i figli con il Trattato di Pr\u00fcm: a Ludovico II il Giovane (825 \u2013 875), primogenito, furono confermati il trono d'Italia ed il titolo imperiale, a Lotario II (835 - 869), secondogenito la Lotaringia, e a Carlo (845 - 863), terzogenito, toccarono la Provenza, Lione e la Borgogna Transgiurana, con il titolo di re di Provenza.\nCarlo mor\u00ec nell'863, senza eredi, rendendo vacante il trono di Provenza, che secondo l'accordo, dell'858, tra Carlo e Lotario II sarebbe dovuto toccare a quest'ultimo, ma il fratello maggiore l'imperatore e re d'Italia Ludovico II occup\u00f2 la Provenza prima dell'arrivo di Lotario, e, con l'appoggio dei maggiorenti, si appropri\u00f2 del regno. L'altro fratello, Lotario II, venuto a conoscenza della cosa arriv\u00f2 in Provenza. La guerra fu evitata con un accordo in cui una piccola parte di territori della Borgogna Transgiurana, appartenuti al defunto Carlo, venne assegnata a Lotario II, mentre Ludovico II inglob\u00f2 la Provenza e parte della Borgogna, assumendo anche il titolo di re di Provenza.\nNel 875 alla morte di Ludovico II, lo zio Carlo il Calvo invase l'Italia riuscendo cos\u00ec a succedergli sul trono d'Italia, su quello imperiale e sul trono di Provenza; egli nel 876 nomin\u00f2 Bosone governatore d'Italia (vicer\u00e9 in assenza dell'imperatore) e, all'inizio dell'anno successivo, lasciato in Italia il proprio fratello, Riccardo il Giustiziere, ricevette il titolo di governatore e conte di Provenza, incarichi che tenne sino alla morte dell'imperatore.\nNel 877 morendo Carlo il Calvo, sul trono dei Franchi occidentali gli succedette il figlio Ludovico il Balbo (846-879) che assunse il titolo di Re di Lotaringia e di Provenza, mentre in Italia Carlomanno (830-880) re dei Franchi orientali pot\u00e9 farsi eleggere temporaneamente re d'Italia, ma nel 879 lasci\u00f2 il titolo di re d'Italia a Carlo il Grosso (879-887), che divenne imperatore.\nNel 879 dopo la morte di Ludovico il Balbo, gli succedettero i figli, dapprima Luigi III il Giovane (879-882) e poi Carlomanno II (882-884). Mentre invece in Provenza i nobili e l'alto clero del regno, il 15 ottobre 879 si riunirono nel castello di Mantaille, vicino a Vienne e nominarono Bosone (879-887) re di Provenza e di Borgogna, carica riconosciuta anche dall'imperatore Carlo il Grosso.\nNell'887 Carlo ricevette la moglie di Bosone (morto l'11 gennaio), la regina di Provenza, Ermengarda d'Italia, a cui promise protezione per il figlio Ludovico il Cieco (887-928), a cui garant\u00ec la successione sul trono di Provenza. Ludovico dal 900 al 905 assunse il titolo di re d'Italia ed imperiale, cariche che fu costretto a lasciare a Berengario del Friuli, rimanendo fino alla morte re di Provenza. Nel 911 rinunci\u00f2 definitivamente al governo, nominando marchese di Provenza il cugino Ugo, conte d'Arles e di Vienne, che spost\u00f2 la capitale da Vienne ad Arles. Nel 928, alla morte di Ludovico, Ugo di Provenza (928-947) divenne re di Provenza. Nel 933 Ugo, in cambio della corona ferrea d'Italia, cedette la Provenza (unitamente alla Borgogna Cisgiurana o Bassa Borgogna) a Rodolfo II di Borgogna (gi\u00e0 re della Borgogna Transgiurana o Alta Borgogna). Il nuovo regno fu denominato Regno di Arles o Regno delle Due Borgogne.\nDal Regno di Provenza al Regno di Francia.\nNel 879, la regione venne annessa alla Borgogna Cisgiurana; dopo aver raggiunto la sua estensione massima all'inizio del IX secolo, il regno franco era in piena fase di smembramento. La Provenza entr\u00f2 a far parte del regno di Arles nel X secolo e nel 947, Bosone, conte di Arles, venne nominato conte di Provenza. Mentre il regnante del regno di Arles perdeva progressivamente la sua presa sulla regione, il conte Guglielmo di Arles assemblata un esercito per cacciare i pirati saraceni che lanciarono incursioni dalla loro base fortificata di Frassineto, oggi la Garde-Freinet. Con in pugno la vittoria, il conte si vide soprannominato Guglielmo il Liberatore e, nella stessa occasione, estese la sua autorit\u00e0 sull'insieme della Provenza.\nI diritti sul contado vennero trasferiti con un matrimonio, ai conti di Tolosa (1019) e in seguito ai conti di Barcellona (1112). Lo scontro fra i due casati per il possesso della Provenza termin\u00f2 col trattato del 1125, chi imponeva la divisione del territorio in un marchesato di Provenza \u2014 a nord della Durance \u2014 tributario dei Tolosa e un contado di Provenza \u2014 a sud della Durance \u2014 controllato dai conti di Barcellona. La parte nord-est della Provenza divenne il contado di Forcalquier, autonomo agli inizi del XII secolo. In ogni modo, nel 1193, il matrimonio di Alfonso II di Provenza con Gersande de Sabran, nipote di Guglielmo II conte di Forcalquier, dette l'occasione per l'unificazione del contado di Provenza con quello di Forcalquier. Alla morte, nel 1245, di Raimondo Berengario VI di Provenza, i due contadi passarono a sua figlia Beatrice che spos\u00f2 nel 1246 Carlo I d'Angi\u00f2 e trasmise i titoli al figlio Carlo (1254\u20131309), conte d'Angi\u00f2 e del Maine, conte di Provenza e Forcalquier e re di Napoli.\nNella seconda met\u00e0 del XIV secolo, dopo la guerra di cent'anni, la Provenza \u00e8 attraversata e saccheggiata da numerose bande armate. Nel 1382, alla morte della regina Giovanna il contado pass\u00f2 a Luigi I d'Angi\u00f2, che la regina aveva adottato.\nNel 1388 Nizza e tutto il territorio ad est del fiume Varo entrarono a far parte dei domini dei Savoia per mezzo della Dedizione di Saint-Pons il 28 settembre 1388, con cui Amedeo VII di Savoia, approfittando delle lotte intestine in Provenza, negozi\u00f2 con Giovanni Grimaldi barone di Boglio (governatore di Nizza e della Provenza Orientale) il passaggio del Nizzardo e della valle dell'Ubaye ai domini sabaudi, con il nome di \"Terre Nuove di Provenza\". Le Terre Nuove presero poi il nome di Contea di Nizza nel 1526, anche se in questo contesto il termine \"contea\" venne impiegato in senso amministrativo e non feudale.\nIl re Renato d'Angi\u00f2 che aveva tanto contribuito allo sviluppo della Provenza delle citt\u00e0 di Aix-en-Provence, Avignone e Tarascona, mor\u00ec il 10 luglio 1480. Poich\u00e9 aveva diseredato il suo successore naturale a favore di Carlo V d'Angi\u00f2 e che questi, senza successori, cedette il suo stato a Luigi XI il prudente, la Provenza pass\u00f2 ai re di Francia nel dicembre 1481. Il 15 gennaio 1482, gli Stati di Provenza (l'assemblea nazionale) approvarono i 53 articoli della \"Costituzione provenzale\" che fece di Luigi XI il conte di Provenza e che proclam\u00f2 l'unione con il regno di Francia su una base paritetica (\"Come un principale ad un altro principale\"). Carlo VIII succedette a Luigi XI nel 1483, cos\u00ec che nel 1486 gli Stati di Provenza chiesero l'unione perpetua al regno di Francia, sempre stabilendo un rapporto non subalterno di uno stato all'altro, unione che venne ratificata fra ottobre 1486 e aprile 1487. La Provenza conserv\u00f2 una certa autonomia sia fiscale che culturale all'interno del regno di Francia, e ci\u00f2 fino alla Rivoluzione francese.\nDalla Rivoluzione francese ad oggi.\nDurante la Rivoluzione francese, la Provenza fu suddivisa in dipartimenti: Bouches-du-Rhone, Var e Basse-Alpi (futuro Alpi dell'Alta Provenza). Il 14 settembre 1791, Avignone e il Contado Venassino furono annessi alla Francia. Il territorio fu diviso tra Dr\u00f4me e Bouches-du-Rhone e il 12 agosto 1793 fu creato il dipartimento della Vaucluse.Sempre nel 1793, la Provenza annett\u00e9 la contea di Nizza e diede luogo al dipartimento della Alpi Marittime, ma questa torn\u00f2 sotto il controllo di Piemonte e Sardegna a seguito della Restaurazione. Nel 1860, a seguito di un plebiscito, la Contea di Nizza torn\u00f2 nuovamente alla Provenza, e dunque alla Francia. Alcune aree alpine della regione, tuttavia, rimasero italiane fino al 1947, quando un referendum indetto per la loro annessione alla Francia, con risultato positivo port\u00f2 a termine quasi sette secoli di divisione della Provenza.\nGeografia.\nI dipartimenti che sono originati dalla antica Provenza furono inclusi nella regione amministrativa Provenza-Alpi-Costa Azzurra che comprende i dipartimenti delle Alpi dell'Alta Provenza (04), delle Alte Alpi (05), delle Alpi marittime (06), delle Bocche del Rodano (13), del Varo (83) e di Vaucluse (84).\nCulturalmente e storicamente si pu\u00f2 anche considerare che i dipartimenti dell'Ard\u00e8che (07), della Dr\u00f4me (26) e la parte est e sud del Gard (30) siano provenzali.\nMorfologia.\nI limiti naturali della Provenza sono difficili da precisare, tanto pi\u00f9 che essa non costituisce un'unit\u00e0 geografica, ma si scinde in regioni diverse per natura del suolo e morfologia; tuttavia si possono distinguere in essa tre unit\u00e0 fisiche principali: l'Alta Provenza o Provenza calcarea, la Provenza cristallina e la Bassa Provenza.\nL'Alta Provenza.\nL'Alta Provenza, limitata a nord dai massicci montuosi che la separano dal Delfinato e che per il Ventoux, la Montagna di Lura e il gruppo dei Trois-\u00c9v\u00each\u00e9s si riallacciano alla catena alpina, comprende i bacini medi della Durance e del suo affluente Verdon e il bacino superiore del Varo. Regione dal rilievo vario, prevalgono in essa depositi del Mesozoico, che formano a nord-est gli altipiani calcarei di Valensole, di Canjuers, di Caussols, in tutto simili ai \"causses\" del Massiccio Centrale; sul terreno sterile, in cui manca la circolazione superficiale, non crescono che magri pascoli; alcuni \"plans\", nome con cui vengono localmente indicati tali altipiani, sono dei veri deserti di sassi. Le acque vi scorrono profondamente incassate, formando gole che raggiungono perfino i 500 m di profondit\u00e0 (gole del Verdon), famose per la loro orrida bellezza. Terreni calcarei, fortemente ripiegati, costituiscono anche quell'insieme di rilievi compreso col nome di Prealpi di Provenza, nelle quali si alternano alture rotondeggianti e bacini, questi ultimi ricoperti da sedimenti cenozoici; si succedono da nord a sud il Massiccio del Luberon, la Montagna di Sainte Victoire (1011 m), il Massiccio della Sainte Baume (1148 m) e dell'\u00c9toile (779 m).\nLa Provenza cristallina.\nUna depressione che si stende dalla laguna di Berre al golfo di Fr\u00e9jus, incisa nelle argille e arenarie permiane e percorsa dall'Arc e dall'Argens, separa la Provenza calcarea dalla Provenza cristallina, formata dai massicci dei Maures e dell'Esterel che a forma di ellisse allungata si stendono da ovest/sud-ovest a est/nord-est; il primo, compreso tra i bassi corsi del Gapeau e dell'Argens, ha un'altezza media oscillante tra i 300 e i 700 m; a est di esso si innalza l'Esterel, insieme di rocce vulcaniche paleozoiche associate a terreni permiani e culminante nel Mont Vinaigre (614 m). Si riattaccano ai Maures i gruppi isolati dei Maurettes, le isole di Hy\u00e8res e il Massiccio del Cap-Sici\u00e9. Foreste di pini e querce da sughero ricoprono gran parte dei terreni cristallini, che conservano un carattere aspro e selvaggio. \nLa Bassa Provenza.\nLa Bassa Provenza abbraccia l'estremit\u00e0 sud-occidentale della regione, formata da terreni alluvionali cenozoici e quaternari, che accompagnano i corsi inferiori del Rodano e della Durance e comprende la Camargue, la Crau e la pianura di Saint-R\u00e9my, quest'ultima fertile e ricca regione di antico popolamento. La vasta () pianura della Camargue si estende a forma di triangolo da Arles al mare, tra il Grande Rodano e i due bracci del Piccolo Rodano (Grau d'Orgon e Grau Neuf), abbracciando tutta la regione deltizia del Rodano, costituita di sabbia, ghiaia e limo alluvionale e disseminata di stagni, che occupano un terzo circa della superficie. Solo una parte della Camargue, la pi\u00f9 vicina al mare e quindi di pi\u00f9 recente formazione, rimane ancora disabitata e dominio dei branchi di tori bradi che un tempo pascolavano su tutta la regione. Il resto \u00e8 stato, dall'opera dell'uomo, conquistato all'agricoltura e oggi viti, foraggi, riso e grano occupano vaste estensioni. La Crau, formata dall'antico corso della Durance, che un tempo sboccava direttamente nel Mediterraneo a est del delta del Rodano, occupa anch'essa una vasta superficie (), formata di depositi alluvionali grossolani; dove non \u00e8 stata trasformata dall'irrigazione si presenta come una steppa, dominio, per secoli, della pastorizia transumante (pecore), mentre la regione messa a coltura \u00e8 coperta di alberi da frutta, olivi e ortaggi. La diversit\u00e0 dei terreni che si affacciano al Mediterraneo si rispecchia nella natura della costa che, piatta e monotona tra il Grau Neuf e la laguna di Berre, dove la Crau e la Camargue si affacciano al mare, cambia improvvisamente d'aspetto quando subentrano gli antichi massicci o le alture calcaree; la costa diventa un seguito di promontori, che cadono a picco sull'acqua, alternantisi a strette insenature (\"calanques\"), alcune delle quali (Port-Miou, Port-Pin, Podestat) sono valli sommerse, riconoscibili per la lunghezza, i meandri e le larghe valli che in esse sboccano, altre, invece, sono dovute piuttosto all'erosione marina (\"calanques\" de l'Escalette, de Croisette). Numerosi i ripari sicuri, ma per lo pi\u00f9 poco ampi e di scarsa importanza, ove mancano buoni accessi verso l'interno. Si deve appunto alla facilit\u00e0 delle comunicazioni con la valle del Rodano l'importanza acquistata dal porto di Marsiglia rispetto agli altri porti della Provenza.\nIdrografia.\nLe acque della regione vanno tutte al Mediterraneo o attraverso il Rodano e i suoi affluenti e subaffluenti di sinistra (Durance, Verdon, Bl\u00e9one, Bu\u00ebch), tutti provenienti dalla regione alpina, o direttamente per mezzo dei brevi corsi d'acqua della Provenza marittima. Tra questi ultimi il maggiore per lunghezza di corso \u00e8 l'Argens (). Dato il regime irregolare e la forte pendenza, i corsi d'acqua della Provenza, escluso il Rodano, non sono in alcun tratto navigabili, ma hanno importanza per la forza motrice e l'irrigazione. Le acque della Durance, canalizzate, servono a irrigare 55.000 ha, quelle del Verdon e della Sorgue circa 5500 ha.\nClima.\nUna certa unit\u00e0 alla Provenza conferisce il clima, tanto che, basandosi su questo, si \u00e8 soliti comprendere in essa tutta la regione costiera fino al confine italiano. Se si eccettua la regione montuosa interna pi\u00f9 elevata, nella quale il clima presenta caratteri alpini, tutta la regione ha clima mediterraneo; gli inverni sono miti e lungo tutta la fascia costiera raramente e per breve tempo si hanno temperature inferiori a ; il regime mediterraneo delle piogge, con massimi in primavera e autunno e prolungata siccit\u00e0 estiva, domina su tutto il litorale; Marsiglia su una media di 562 mm ne riceve soli 94 da maggio a settembre; le precipitazioni da un minimo di 450-500 mm (Crau e Camargue) raggiungono i 1000 mm e pi\u00f9 nella valle del Rodano. Frequenti nell'inverno le brusche variazioni di temperatura in relazione con il mistral, vento secco e freddo che soffia dal nord.\nLingua.\nL'idioma, o dialetto, proprio della Provenza \u00e8 il provenzale, una variante della lingua d'oc, spesso considerato, a torto, un idioma completamente distinto dall'occitano. Le modalit\u00e0 diffuse in Provenza sono quelle \"vivaro-alpine\" al nord e, a meridione, il \"provenzale marittimo\", quello \"rodaniano\" e il \"nizzardo\". Il primo \u00e8 considerato da molti provenzali come un idioma a s\u00e9 stante date le molte differenze che lo separano dalle parlate meridionali. Fra queste ultime si distingue il nizzardo, sia in virt\u00f9 di alcuni arcaismi sia di un certo numero di italianismi, che, per ragioni storiche e di prossimit\u00e0 geografica, sono entrati stabilmente a far parte del patrimonio lessicale locale. Tali differenze hanno ingenerato, in una parte non trascurabile della popolazione autoctona, la percezione, destituita di ogni fondamento, di parlare una lingua propria e hanno rafforzato un sentimento identitario che \u00e8 all'origine del nazionalismo nizzardo. Il provenzale viene attualmente parlato da un numero non quantificabile di persone che per\u00f2 rappresentano una porzione assolutamente minoritaria della popolazione locale.\nCucina.\nLa cucina provenzale si distingue per l'uso di olio d'oliva, aglio ed erbe aromatiche.\nNelle zone costiere \u00e8 molto usato il pesce.\n\u00c8 influenzata dalla cucina mediterranea, specialmente da quella italiana.\nLe conquiste arabe hanno anche modificato la cucina provenzale cos\u00ec come l'arrivo dei pomodori e delle melanzane dopo la scoperta dell'America.\nTra i piatti principali si ricordano:\nAltro prodotto tipico, ma al solo scopo decorativo, \u00e8 il Grano di Santa Barbara, semi di grano lasciati germogliare durante le festivit\u00e0 natalizie."}
{"id": "2953131", "revid": "767487", "url": "https://it.wikipedia.org/wiki?curid=2953131", "title": "International Floorball Federation", "text": "La International Floorball Federation (IFF) \u00e8 la federazione sportiva internazionale, riconosciuta dal CIO che governa lo sport del floorball."}
{"id": "2953133", "revid": "287204", "url": "https://it.wikipedia.org/wiki?curid=2953133", "title": "Americano da sella", "text": "L'Americano da sella (American Saddlebred in inglese) \u00e8 una razza equina americana che deriva dall'incrocio di cavalli Galloway, di origine scozzese, e Hobby, di origine irlandese, arrivati in Nord America con i coloni direttamente dalle isole britanniche. In seguito all'allevamento selettivo e all'incrocio con i purosangue, portato avanti prevalentemente lungo il Rhode Island, venne introdotto il cosiddetto \u201cHorse America Made\u201d utilizzato durante la Guerra di secessione americana dagli ufficiali dell\u2019esercito.\nGli antenati di questa razza, i Narragansett (oggi estinti), i Canadian Pacer (che hanno fornito le basi per diverse altre razze americane come trottatori e Tennessee Walking Horse) e i Morgan, erano originariamente cavalli da lavoro grazie alla loro forza e resistenza. Successivamente alla Guerra di secessione americana \u00e8 cresciuta la tendenza a sfoggiare cavalli adatti agli spettacoli equestri e quindi maggiormente predisposti a cavalcatura per la cavalleria e per altre diverse discipline.\nMan mano che gli spettacoli a cavallo riacquistavano popolarit\u00e0, l'American Saddle Horse brillava per la sua bellezza, facilit\u00e0 di movimento, resistenza e capacit\u00e0 di apprendimento che lo rendevano una razza ricercata e commercialmente preziosa. Con lo scopo di preservare la razza, il 7 aprile 1891 a Louisville nel Kentucky venne fondata la American Saddle Horse Breeders Assosation (American Saddlebred Horse Assosation dal 1980) e fu creato il libro genealogico specifico della razza, dando cos\u00ec vita all'American Saddlebred.\nIl cavallo da sella americano, nel corso degli anni, \u00e8 stato definito come \u201cil cavallo pi\u00f9 incompreso d\u2019America\u201d in quanto presenta svariate caratteristiche fisiche e comportamentali che lo rendono competitivo in molte discipline: eventing, trail, riding, dressage, combined driving. Questa razza viene particolarmente utilizzata anche per attivit\u00e0 ludiche di tipo sportivo non competitive come la scuola di equitazione, sfruttando l\u2019intelligenza e il carattere dolce e mansueto che caratterizzano tale cavallo.\nCi fu un incrocio continuo con i purosangue e altre razze tra cui l'arabo e il Morgan horse. Negli spettacoli equestri che si svolsero in Kentucky e in Virginia agli inizi del 1800, Americani da sella americani, generalmente conosciuti come Saddlers Kentucky, sono stati spesso riconosciuti come vincitori grazie alla loro bellezza, eleganza e stile. Dal 1902, presso il Kentucky State Fairgrounds a Louisville, si tiene ogni anno il prestigioso World Championship Horse Show che incorona il campione del mondo su diverse discipline delle razze American Saddlebred, Hackney pony, Standardbred. Tale spettacolo \u00e8 in grado di attirare spettatori e professionisti equestri da tutto il Mondo, con la partecipazione di oltre 2\u00a0000 cavalli nella competizione per oltre un milione di dollari in premi. Durante il XX secolo, nell\u2019et\u00e0 d\u2019oro di Hollywood, l\u2019Americao da sella ha inoltre preso parte a diversi film.\nLa popolarit\u00e0 della razza equina \u00e8 continuata a crescere non solo negli Stati Uniti ma anche in Gran Bretagna, Australia, Europa continentale e Sudafrica, dove troviamo registri appartenenti a questa razza.\nCaratteristiche.\nComunemente indicato come il \"cavallo prodotto dall'America\", l'Americano da sella rimane oggi una razza molto popolare; \u00e8 conosciuto per il suo temperamento amichevole e calmo.\nL'altezza e il peso medi per la razza sono da 152 a 163 cm e da circa 450 a 540\u00a0kg. Il cavallo da sella americano \u00e8 caratterizzato da una testa piccola ed elegante, a profilo rettilineo, con mascella asciutta, muso arrotondato, orecchie piccole e dritte, occhi grandi e narici ampie. Il collo \u00e8 lungo, snello e ben arcuato; si inserisce nel garrese, che \u00e8 prominente, conferendo alla testa un tipico portamento alto. La linea dorso-lombare \u00e8 dritta e lunga, la spalla muscolosa e ben inclinata. La groppa \u00e8 orizzontale e la coda attaccata alta, portata artificiosamente eretta spesso a seguito di un intervento di resezione sui muscoli o i nervi relativi. Il torace \u00e8 ampio e profondo. Gli appiombi non sono sempre molto corretti. Gli avambracci sono lunghi, gli stinchi sottili e i tendini ben staccati. I pastorali sono lunghi e inclinati, i piedi piccoli, ben conformati, con talloni aperti.\nAndature.\nQuesti cavalli avevano le dimensioni e la bellezza del purosangue, ma mantenevano la capacit\u00e0 di imparare le andature di guida facile. Questi animali venivano usati per cavalcare, trainare carrozze e altri lavori. \nIl Saddlebred pu\u00f2 essere a tre andature o a cinque andature. I cavalli a tre andature eseguono la camminata, il trotto e il galoppo animati, e mostrano un'azione a ginocchio alto e uno sguardo animato. I cavalli a cinque andature eseguono le stesse tre andature, con l'aggiunta di un'andatura lenta e un rack. Quest\u2019ultime sono entrambe a quattro battute, mostrando la potenza e l'eleganza del cavallo.\nComportamento e problemi di salute.\nI cavalli Americani da sella sono noti per il loro temperamento calmo e amichevole, che li rende facili da addestrare. Questa razza \u00e8 soggetta ad alcuni problemi di salute:\nPreparazione.\nLa maggior parte dei soggetti presentano criniere e code lunghe e fluenti. Pur essendo un aspetto estetico particolarmente interessante, richiedono cure attente e toelettatura regolare per mantenerle sane. Spazzolare regolarmente la criniera pu\u00f2 aiutare a prevenire nodi e grovigli.\nGovernare e mantenere una coda pu\u00f2 essere pi\u00f9 impegnativo, soprattutto perch\u00e9 alcuni cavalli ce l'hanno cos\u00ec lunga da trascinarsela a terra. Alcuni proprietari intrecciano regolarmente la coda o la legano in un nodo in modo tale da tenerla lontano dallo sporco; entrambe queste opzioni devono essere rimosse regolarmente, altrimenti potrebbero danneggiare i crini e il coccige. Districare la coda a mano e usare del balsamo potrebbero aiutare a migliorare le condizioni igieniche del cavallo.\nMantello.\nNon ci sono restrizioni di colore all'interno della razza: i colori pi\u00f9 comuni, tuttavia, sono baio, morello, sauro e grigio, mentre il roano compare raramente.\nStoria.\nStoricamente indicato come \"Horse America Made\u201d, l'American Saddlebred trova le sue origini nei cavalli Galloway e Hobby che furono importati in Nord America grazie ai primi coloni britannici.\nQueste due robuste razze si svilupparono lungo la costa orientale venendo inseriti nell'allevamento selettivo con i Narragansett Pacer, animali naturali e di facile andatura, che vedono il loro sviluppo nelle colonie del Rhode Island e della Virginia. In seguito furono incrociati con i purosangue, importati in America nei primi anni del 1700, per le loro dimensioni e qualit\u00e0.\nAl tempo della guerra rivoluzionaria, la razza veniva chiamata semplicemente \"il cavallo americano\" ed era una tipologia universalmente riconosciuta.\nInfatti venne identificata come tale per la prima volta in Francia in una lettera del 1776 al congresso continentale da un diplomatico americano, che ne voleva uno come regalo per Maria Antonietta.\nXIX secolo.\nA partire dal XIX secolo, i cavalli americani andarono a ovest con i pionieri e nel Kentucky vennero selezionati con l\u2019obiettivo di ottenere un cavallo estremamente versatile, che fosse propenso all\u2019utilizzo come cavallo da sella, elegante e di bell\u2019aspetto per trainare le carrozze, ma allo stesso tempo anche forte e resistente per compiere lavori agricoli. Gli incroci con i purosangue continuarono e svilupparono una razza multiuso nota come Kentucky Saddlebred.\nIl pi\u00f9 famoso tra i purosangue fu Denmark(1839), che cambi\u00f2 per sempre il \"cavallo americano\", padre di Gaines Denmark (1851), ufficialmente riconosciuto come capostipite della razza.\nDurante la guerra civile i Saddlebreds dimostrarono la loro superiorit\u00e0 sul campo di battaglia e furono cavalcati da molti generali, tra cui Ulisse S. Grant, Stonewall Jackson, Robert E. Lee e William Sherman. Dopo la guerra civile, man mano che gli spettacoli a cavallo riacquistavano popolarit\u00e0, i proprietari iniziarono a inserire i loro American Saddlebred sul ring dello spettacolo.\nI Saddlers dominarono la competizione grazie alla loro bellezza, facilit\u00e0 di movimento, resistenza e capacit\u00e0 di apprendimento che li rendevano ricercati e commercialmente preziosi, grazie all'incrocio con diverse razze come Morgan, Arabo, Standardbred e Hackney.\nNel 1891 fu fondata l'American Saddle-Horse Breeders Association a Louisville, nel Kentucky e fu la prima organizzazione di questo tipo per una razze americane di cavalli. Sotto la guida del primo presidente dell'Associazione, John B. Castleman, iniziarono gli obiettivi di raccolta, registrazione e conservazione dei pedigree dei cavalli da sella in America.\nDal XX secolo in poi.\nCol passare del tempo il registro \u00e8 cresciuto in cavalli e membri e il nome American Saddle-Horse Breeders Association non rifletteva pi\u00f9 le funzioni in espansione dell'Associazione. Perci\u00f2, nel 1980 il nome del registro fu cambiato in American Saddlebred Horse Association (ASHA). Oggi ci sono circa 7\u00a0000 membri ASHA attivi, 50 club registrati ASHA e 40 club giovanili ASHA. I Saddlebreds americani potrebbero essere collocati come cavalli nativi americani ed \u00e8 tuttora conosciuto come il cavallo da spettacolo definitivo.\nLe categorie con andatura da esibizione rimasero centrali negli spettacoli equestri americani all'inizio del XX secolo.\nI Saddlebred erano cavalli dalle prestazioni versatili, in grado di svolgere molte attivit\u00e0 con velocit\u00e0, forza e stile. Tutti i Saddlebred potevano eseguire una passeggiata, un trotto e un canter. Alcune persone hanno anche mostrato un talento naturale per due andature uniche: il rack e l'andatura lenta. I cavalli iniziarono a essere allevati in modo selettivo per enfatizzare i loro talenti particolari ed emersero cavalli specifici come capi di razza che potevano trasmettere i tratti pi\u00f9 preziosi. \nMan mano che questi cavalli divennero pi\u00f9 popolari e abbondanti, allevatori e addestratori professionisti nel Kentucky, nel Missouri e in altri stati gareggiarono in spettacoli per rivendicare il massimo dei voti con i loro cavalli. Il primo Grand Championship del mondo per Saddlebred \u00e8 stato ospitato dalla Fiera Statale del Kentucky nel 1917, dove Easter Cloud \u00e8 stato nominato campione di cinque andature, Happy Sybil \u00e8 stato il campione di tre andature e Lady Beautiful ha vinto il primo premio nella divisione finimenti. Alcuni cavalli eccezionali nel corso del 1900 includono il Bourbon Chief, Sweetheart on Parade, Wing Commander, My My, Imperator e Lady Carrigan.\nLa seconda guerra mondiale ha frenato l'attivit\u00e0 ricreativa che prevedeva l'impiego del Saddlebred nello spettacolo.\nL'entusiasmo per spettacolo ippico \u00e8 ritornato nella seconda met\u00e0 degli anni '40 con stelle come Oak Hill Chief e il sei volte campione del mondo Wing Commander.\nI concorsi tradizionali sono ancora tenuti per assegnare il titolo di Gran Campione del Mondo per i cavalli da sella, ma molti Saddlebred nel XXI secolo sono tornati al punto di partenza e sono mostrati in una serie di discipline che riflettono il talento dei loro antenati. I Saddlebred americani hanno gareggiato con successo in dressage, cutting, reining, barrel racing, salto, endurance, guida combinata ed eventi, tra le altre attivit\u00e0.\nL'American Saddlebred \u00e8 presente in tutti gli Stati Uniti, ma viene allevato principalmente nella parte meridionale del Kentucky e della Virginia. I prezzi variano a seconda del livello di formazione e dell'esperienza nello spettacolo. Un puledro pu\u00f2 essere acquistato a circa $ 500 all'asta, mentre un famoso cavallo da esposizione pu\u00f2 costare centinaia di migliaia di dollari.\nL'American Saddlebred \u00e8 comunemente visto nelle gare di equitazione in sella a spettacoli di cavalli e in altre discipline.\nL'American Saddlebred Museum situato sul terreno del Kentucky Horse Park \u00e8 definito il massimo \"Showplace for Saddlebreds\". All'interno, i visitatori imparano l'importante ruolo che American Saddlebred ha avuto nella storia della nostra nazione e come si \u00e8 evoluto nella razza elegante, atletica e versatile che conosciamo oggi. Il Museo ospita la pi\u00f9 grande collezione di manufatti Saddlebred nel mondo tra cui trofei, fotografie, virate, opere d'arte e una biblioteca utilizzata per le ricerche di sangue e genealogiche.\nUtilizzi.\nL'Americano da sella \u00e8 una razza intelligente, recettiva, elegante, pratica, versatile e resistente; tutte queste caratteristiche ben giustificano la sua ampia diffusione nel territorio americano negli ultimi due secoli. Gli americani originariamente li sfruttarono per svariate attivit\u00e0, tra le quali il lavoro nei campi, il traino delle carrozze e la semplice monta. Successivamente, a partire dal 1800, i cavalli di questa razza divennero oggetto di vanto per i loro proprietari che cominciarono a partecipare alle fiere della contea degli Stati Uniti. L\u2019arrivo della guerra civile interruppe quest\u2019ultima attivit\u00e0; ne cominci\u00f2 un'altra: i Saddlebreds infatti furono arruolati nella cavalleria.\nA oggi l\u2019American Saddlebred si \u00e8 confermato un soggetto adatto a svolgere egregiamente svariate attivit\u00e0 equestri.\nCinque sono le divisioni riconosciute entro le quali i Saddlebreds competono:\nL'utilizzo di tale cavallo, considerato appropriato per l\u2019equitazione e la compagnia, \u00e8 perfetto per adempiere ad altre attivit\u00e0, tra cui: l\u2019allevamento delle mucche e non solo. Basti pensare che negli USA e in Canada il Saddlebred rappresenta una delle principali razze che entrano a far parte del corpo di Polizia.\nFilm e celebrit\u00e0.\nGli American Saddlebred furono cavalli amati non solo da generali come Grant e Sherman, ma anche da politici tra cui si ricordano: Franklin Roosevelt, Harry Truman e George Washington. \nA partire dagli anni \u201940-\u201950, ossia durante gli anni d\u2019oro del cinema e della TV, l\u2019American Saddlebred \u00e8 stato scelto per recitare in numerosi film poich\u00e9 caratterizzato da un'enorme bellezza e da una spiccata capacit\u00e0 d'apprendimento.\nTra i soggetti di maggior spicco si ricordano:\nWilliam Shatner, famoso attore, noto principalmente per essere stato il protagonista nella saga di \"Star Trek\", \u00e8 un appassionato di cavalli American Saddlebreds. Egli infatti li alleva, li allena e li monta. In Generazioni (uno dei film di Star Trek) \u00e8 addirittura apparso con Great Belles of Fire, una sua cavalla American Saddlebred. \nNel 1920 (durante la depressione), Hugh Winkler, un uomo dell\u2019Illinois, nel tentativo di guadagnare denaro, acquist\u00f2 l\u2019ultimo figlio di Rex Peavine (American Saddlebred di elevato spicco) e lo allen\u00f2 ad andare sui pattini. Il cavallo apprese e cos\u00ec fu denominato \u201cDue passi\u201d. \nAlcuni degli American Saddlebreds pi\u00f9 conosciuti sono: "}
{"id": "2953134", "revid": "339392", "url": "https://it.wikipedia.org/wiki?curid=2953134", "title": "International Mountaineering and Climbing Federation", "text": ""}
{"id": "2953140", "revid": "124123", "url": "https://it.wikipedia.org/wiki?curid=2953140", "title": "Aleksej Feofilaktovi\u010d Pisemskij", "text": "Biografia.\nPisemskij proveniva da una famiglia di origini nobili, ma indigente.\nAll'Universit\u00e0 statale di Mosca inizi\u00f2 gli studi di matematica e fisica, tuttavia si risolse ben presto a trovare un'occupazione stabile per potersi dedicare interamente alla letteratura. Collabor\u00f2 alle riviste \"Il moscovita\" e \"Il contemporaneo\" (\"Sovremennik\"), divenendo in breve uno degli autori pi\u00f9 popolari e fecondi della seconda met\u00e0 dell'Ottocento.\nSuo tratto caratteristico fu l'interesse nei confronti dei gravi problemi della societ\u00e0 russa contemporanea, che denunci\u00f2 con sincerit\u00e0 e fermezza nei suoi scritti.\nTra i suoi romanzi e drammi pi\u00f9 famosi, di impronta naturalistica e di notevole valore documentaristico, si ricordano: \"Mille anime\", del 1858, fosco ritratto della societ\u00e0 russa, che risente dell'influenza di Honor\u00e9 de Balzac e \"Nel vortice\", del 1871, sull'emancipazione femminile; fra i drammi, \"Un amaro destino\", del 1863, sull'ambiente contadino.\nPisemskij fu considerato, sino all'inizio del 1860, di pari dignit\u00e0 letteraria rispetto agli scrittori russi pi\u00f9 famosi del suo secolo, Ivan Turgenev e Fedor Dostoevskij Il suo astro si spense improvvisamente, in seguito alla chiusura \u2013 imposta dalla censura zarista \u2013 della rivista \"Sovremennik\" fondata da Pu\u0161kin.\nSecondo Dmitrij Petrovi\u010d Svjatopolk-Mirskij, il grande dono narrativo di Pisemsky e la sua eccezionale capacit\u00e0 di descrizione della realt\u00e0 fanno di lui uno dei migliori romanzieri russi."}
{"id": "2953141", "revid": "104988050", "url": "https://it.wikipedia.org/wiki?curid=2953141", "title": "Hendrik van Gent (astronomo)", "text": "Trasferitosi in Sudafrica nel 1928, esegu\u00ec osservazioni del cielo meridionale lavorando alla Leiden Southern Station e all'Union Observatory a Johannesburg. Studi\u00f2 le stelle variabili e scopr\u00ec numerosi asteroidi e tre comete, C/1941 K1 van Gent, C/1943 W1 van Gent-Peltier-Daimaca e la C/1944 K2 van Gent.\nRiconoscimenti.\nGli sono dedicati un asteroide da lui stesso scoperto, 1666 van Gent, e un cratere lunare, Van Gent.\nNel 1942 gli fu assegnata la 184\u00b0 medaglia Donohoe ."}
{"id": "2953142", "revid": "1833487", "url": "https://it.wikipedia.org/wiki?curid=2953142", "title": "Museo provinciale della ceramica", "text": "Il Museo provinciale della ceramica \u00e8 un museo dedicato all'arte della ceramica realizzato a partire dal 1981 nella tenuta di \"Villa Guariglia\" a Raito sulla Costiera amalfitana.\nIl percorso espositivo si sviluppa su tre settori:"}
{"id": "2953144", "revid": "767487", "url": "https://it.wikipedia.org/wiki?curid=2953144", "title": "Union Internationale Motonautique", "text": "La Union Internationale Motonautique (UIM) \u00e8 la federazione sportiva internazionale, riconosciuta dal CIO che governa lo sport della motonautica."}
{"id": "2953147", "revid": "648655", "url": "https://it.wikipedia.org/wiki?curid=2953147", "title": "Rueland Frueauf il Giovane", "text": "Figlio di Rueland Frueauf il Vecchio e da lui influenzato, trova una propria voce pittorica con le \"Quattro storie della Passione\" (1499), espressa appieno con le successive \"Quattro storie del Battista\", dove viene manifestato lo sguardo fiabesco di Rueland, confermato nelle \"Storie di San Leopoldo\" (1507). \n\u00c8 considerato dalla critica parte della scuola danubiana.\nTutte le sue opere si trovano oggi nell'abbazia di Klosterneuburg, vicino a Vienna."}
{"id": "2953148", "revid": "124123", "url": "https://it.wikipedia.org/wiki?curid=2953148", "title": "Menahem Azariah da Fano", "text": "Biografia.\nMenahem Azariah da Fano fu discepolo di Mos\u00e8 Cordovero. Fin da giovane, ebbe una certa fama come studioso, come evidenziato dal fatto che nel 1570 Cordovero gli invi\u00f2 una copia del suo lavoro \"Pardes Rimonim\". Uno dei maestri di Fano fu Ismaele Chanina ben Mordecai di Valmontone.\nFano fu un patrono dell'apprendimento. Quando Joseph Caro, poco prima della sua morte (1575), invi\u00f2 \"Kesef Mishneh\", il suo commentario di \"Yad ha-\u1e24aza\u1e33ah\" di Maimonide, a Mantova per la pubblicazione, Fano, su suggerimento di Azaria de' Rossi, si assunse parte delle spese e si incaric\u00f2 di curare l'edizione. Secondo un resoconto di Immanuel Aboab, Fano visse per un certo tempo a Reggio Emilia. Numerosi studenti andarono a studiare da lui dall'Italia e dalla Germania e fu grandemente stimato per la sua erudizione e carattere.\nUno dei figli di Fano fu Isaac Berechiah, che ebbe lo stesso nome di suo genero e discepolo (citato in una lettera di Israel Sforno al proprio figlio Obadiah ben Israel Sforno).\nOpere.\nL'autorit\u00e0 di Fano come talmudista \u00e8 evidenziata da una raccolta di responsa (\"She'elot Teshubot me-Rabbi Mena\u1e25em 'Azaryah,\" Dyhernfurth, 1788) contenente 130 capitoli su varie materie connesse alla legge religiosa e a questioni rituali. Si distinguono per precisione di stile e per l'indipendenza dell'autore dalle altre autorit\u00e0. In alcune decide persino in opposizione a Joseph Caro (per es., nr. 32) e intrattiene dei cambiamenti al rituale che in certi casi sono giustificabilis (cfr. per es., nr. 25). Nella sua passione per la precisione e la brevit\u00e0, Fano compil\u00f2 un libro di estratti dal codice di Isaac Alfasi, che di per s\u00e9 \u00e8 solo un compendio del Talmud. Tale libro \u00e8 conservato in forma di manoscritto. Azulai enumera ventiquattro trattati cabalistici di Fano, in parte come maniscritti. Dieci di essi sono inclusi nell'opera \"Asarah Ma'amarot\"; cinque, col titolo \"Amarot \u1e6cehorot\", furono stampate insieme con \"\u1e32ol Yehudah\", un commentario filosofico di Judah ben Simon (Francoforte sul Meno, 1698; Mohilev, 1810).\nQuesti trattati si originarono principalmente da discorsi fatti dall'autore nei giorni delle festivit\u00e0 ebraiche, specialmente durante Rosh haShanah. Nonostante Fano avesse una tendenza verso interpretazioni scolastiche e allegoriche, le sue opere non mancano di osservazioni originali. Per esempio, in connessione con l'interpretazione cabalistica di , \"Mos\u00e8 scrisse i loro punti di partenza, tappa per tappa, per ordine del Signore,\" afferma: \"La Torah parla sempre di idee quando sembra stia descrivendo cose concrete: il significato pi\u00f9 alto \u00e8 la cosa principale; il significato materiale inferiore detiene il secondo posto. Moses b. Na\u1e25man, infatti, segue un altro parere nel suo commentario a Genesi nel sostenere il principio che 'la Torah parla secondo la maniera degli uomini'; ma possiamo giustamente dire che gli uomini parlano secondo la maniera della Torah\" (\"\u1e24i\u1e33\u1e33ur Din\", III. 22). \"Le proibizioni della Torah non appaiono mai nell'imperativo, ma nella forma del futuro: 'Non avrai altri dei'; 'Non ti prostrerai davanti ad altri dei'; 'Non pronuncerai falsa testimonianza'; ecc. Ci\u00f2 significa: 'So che tu non sarai colpevole di queste cose, poich\u00e9 la natura umana non tollera tali crimini, e se si fa peccato in questa vita, sar\u00e0 solo un episodio passeggero.' D'altra parte, i comandamenti sono nell'imperativo: 'Kabbed,' 'zakor'; cio\u00e8, 'Non ti comando nulla di nuovo; i buoni istinti in te sono sempre stati l\u00ec; hanno solo bisogno di essere svegliati e sviluppati'\" (\"ib.\" IV. 9). Quest'ultima frase \u00e8 caratteristica dell'ottimismo dell'autore e anche della sua natura mite, che attrasse simpatia da tutti.\nNel 1581 Jedidiah Recanati dedic\u00f2 a Fano la sua traduzione (\"Erudizione dei Confusi\") dell'opera \"Moreh Nevukhim\" di Maimonide. Isaiah Horowitz cita in modo particolare il trattato di Fano intitolato \"Yonat Elem\" come un'opera teologica il cui insegnamento \"raggiunge da vicino la verit\u00e0\" (Joseph Solomon Delmedigo, introduzione a \"Nobelot \u1e24okmah\"). L'allievo di fano Samuele Portaleone compose un'elegia in occasione della sua morte (Oxford MS. nr. 988c)."}
{"id": "2953157", "revid": "1632387", "url": "https://it.wikipedia.org/wiki?curid=2953157", "title": "Per questo mi chiamo Giovanni", "text": "Per questo mi chiamo Giovanni \u00e8 un romanzo di Luigi Garlando edito da Rizzoli e uscito nel 2004.\nLa prefazione \u00e8 stata scritta da Maria Falcone, sorella del magistrato Giovanni Falcone.\nTrama.\nIl narratore del libro \u00e8 il piccolo Giovanni, un bambino di quasi 10 anni nato e cresciuto a Palermo.\nQualche giorno prima del suo decimo compleanno, suo padre Luigi decide di raccontargli la storia di Bum, il suo scimpanz\u00e9 di peluche con i piedi bruciati. Per questo, l'indomani andranno al mare e faranno un giro per Palermo, un viaggio nella storia della sua citt\u00e0 e dei suoi cittadini.\nPartono da via Castrofilippo dove, al numero 1, il 18 maggio 1939, nacque Giovanni Falcone, un eroe siciliano. Era un bambino come tanti, figlio di un medico e di una casalinga. La madre Luisa era una donna molto severa con un'idea fissa: bisogna sacrificarsi per il bene e fare il proprio dovere senza paura. Falcone era cresciuto con questi ideali e con l'esempio di zii bersaglieri e capitani di aviazione morti da eroi. Frequentava la scuola del Convitto nazionale di piazza Sett'Angeli, ma non era il primo della classe e spesso si azzuffava con i compagni, quasi sempre per difendere qualcuno che gli \"spiritosoni\" delle classi superiori avevano preso di mira. Gli piaceva giocare a ping pong all'oratorio con la sorella Maria, i soldatini di piombo, i super eroi e i libri di avventura. Dopo il liceo classico part\u00ec per Livorno per studiare all'Accademia navale, ma torn\u00f2 presto a Palermo per diventare un avvocato, ottenendo il suo primo incarico a soli 24 anni presso il carcere di Favignana, anche se dopo poco fu trasferito a Trapani, dove incontr\u00f2 il mostro che avrebbe combattuto per tutta la vita.\nCon una metafora particolarmente significativa, pap\u00e0 Luigi spiega al piccolo Giovanni cos'\u00e8 la mafia: lo Stato \u00e8 la scuola e a gestirla ci sono il preside e le maestre che hanno l'obbligo di far rispettare la legge. Un compagno del piccolo Giovanni, Tonio, obbliga gli altri bambini a dargli i soldi che hanno in tasca. Tutti pagano perch\u00e9 hanno paura tranne Simone, che si rifiuta e si ritrova con le stringhe delle scarpe legate e un braccio rotto. Purtroppo, per\u00f2, nessuno ha visto niente e la maestra non pu\u00f2 punire il colpevole. Cos\u00ec si creano due leggi: quella giusta della maestra e quella illegale del pi\u00f9 forte. E se per cento anni Tonio continua a riscuotere i soldi di tutta la classe, alla fine pagare non sembrer\u00e0 pi\u00f9 un'ingiustizia ma una cosa normale. Allo stesso modo funziona la mafia: pagare il pizzo al boss di turno in cambio di protezione diventa una cosa normale se lo fai da tanto tempo.\nLa mafia \u00e8 un carciofo: ogni foglia \u00e8 una famiglia che impone la sua legge ingiusta in un quartiere della citt\u00e0 e, se vuoi farne parte, devi fare un giuramento versando qualche goccia del tuo sangue su un santino che devi tenere in mano mentre viene bruciato. Per far capire al figlio la ferocia di questo mostro che Giovanni Falcone si apprestava a combattere, Luigi racconta del piccolo Giuseppe Di Matteo, tenuto prigioniero per pi\u00f9 di due anni e poi sciolto nell'acido per \"colpa\" di essere figlio di un uomo d'onore.\nFalcone non poteva rimanere a guardare mentre i mafiosi scioglievano bambini nell'acido e trasformavano il mare di Palermo in un cimitero di uomini con i piedi nel cemento: la mafia si rifugia dietro l'omert\u00e0, dietro l'onore di un uomo che non vuole fare la spia e che dice \"nun lu sacciu\". Per fortuna, quando arriv\u00f2 al tribunale di Palermo incontr\u00f2 Rocco Chinnici, un magistrato anziano che la mafia non era riuscita a spaventare, insieme al quale cominci\u00f2 a indagare sulle concessioni edilizie a Palermo e a \"rompere le scatole\" cos\u00ed tanto che nel 1980 gli diedero la scorta. Le indagini cominciavano a dare fastidio a Cosa nostra, che nel 1983 fece fuori Rocco, con un'automobile imbottita con cinquanta chili di tritolo.\nFalcone era costretto a vivere rintanato come un topo nel bunker di via Notarbartolo. Divorzi\u00f2 dalla moglie Rita e si innamor\u00f2 di Francesca Morvillo che spos\u00f2 in gran segreto. Un giorno si ritrov\u00f2 ad interrogare il capo di una foglia del carciofo, un certo Tommaso Buscetta, detto don Masino, con cui da piccolo aveva giocato insieme all'oratorio. Don Masino era la chiave per conoscere il mostro. La cosca di Corleone aveva fatto sparire i suoi figli e ammazzato molti suoi familiari e Giovanni Falcone e Ninni Cassar\u00e0, i due giocatori pi\u00f9 agguerriti del pool antimafia, nato dopo la morte di Rocco, sapevano che se fossero riusciti a fare breccia nel cuore di un uomo ferito, catturare il mostro sarebbe stato pi\u00f9 semplice.\nCos\u00ec lo fecero tornare dal Brasile e grazie alle sue informazioni, il 29 settembre del 1984, arrestarono decine di mafiosi nei loro letti, tra cui Vito Ciancimino, l'ex sindaco di Palermo. Ninni venne ucciso con 200 colpi di Kalashnikov il 6 agosto del 1985, ma Falcone non si diede per vinto e cominci\u00f2 a curiosare nelle banche del mostro insieme all'amico Paolo Borsellino, con cui si ritir\u00f2 per alcune settimane in Sardegna, nella prigione dell'isola Asinara. L'8 novembre del 1985 furono depositate seicentomila pagine di prove: 474 uomini d'onore dovranno presentarsi in tribunale per difendersi dall'accusa di mafia.\nIl successivo 11 febbraio cominci\u00f2 il Maxiprocesso di Palermo, nell'aula bunker del carcere dell'Ucciardone preparata per l'occasione, con 210 facce di mafiosi dentro 30 gabbie. Dopo quasi due anni ecco la sentenza: il mostro \u00e8 colpevole e deve scontare diciannove ergastoli, 2665 anni di carcere e pagare una multa di pi\u00f9 di 11 miliardi e mezzo.\nGiovanni Falcone vinse, ma Cosa nostra cerc\u00f2 di farlo fuori nel giugno del 1989 con una bomba fatta da 57 candelotti di dinamite lasciata sul molo della sua villa all'Addaura. Per fortuna riuscirono a disinnescarla, ma l'avvocato cap\u00ec che era il momento di lasciare Palermo per andare a Roma al Ministero di Grazia e Giustizia. Qui cre\u00f2 una squadra ancora pi\u00f9 potente del pool antimafia, con pi\u00f9 poteri e pi\u00f9 armi a disposizione, la Superprocura, continuando a ricevere minacce e biglietti, a testimonianza che la mafia avesse amici ovunque.\nIl 23 maggio del 1992 torn\u00f2 in Sicilia per assistere alla mattanza dei tonni di Favignana. Intanto \"Tot\u00f2 u curtu\", della famiglia dei corleonesi, era diventato il re del carciofo, e aveva ordinato ad una decina dei suoi uomini migliori di organizzare l\"'attentatuni\", il pi\u00f9 grande attacco di Cosa nostra ad un uomo dello Stato. I picciotti di Tot\u00f2 nascosero cinque quintali di tritolo in un cunicolo sotto l'autostrada che da Palermo arriva all'aeroporto di Punta Raisi, vicino al bivio per Capaci, e, nel momento esatto in cui l'auto di Giovanni imbocc\u00f2 la strada, lo stesso mafioso che aveva sciolto nell'acido il piccolo Giuseppe (conosciuto come \"u verru\", il maiale), spinse la levetta del radiocomando. Nell'esplosione persero la vita Giovanni Falcone, la moglie Francesca e i tre agenti della scorta Antonio Montinaro, Rocco Dicillo e Vito Schifani.\nLo stesso giorno, mentre per le strade di Palermo risuonavano le sirene delle ambulanze e delle volanti di polizia e carabinieri, Luigi correva in ospedale con la moglie e un fazzoletto bianco che sventolava dal finestrino: suo figlio stava per nascere nello stesso giorno in cui la mafia aveva chiuso gli occhi di un grande eroe che non aveva voluto mettere al mondo orfani. Luigi ha compreso il suo sacrificio meglio di chiunque altro e ha voluto ripagarlo dando a suo figlio il suo stesso nome. Per questo, il protagonista del libro si chiama Giovanni.\nPochi mesi dopo tutti i responsabili della strage di Capaci vennero arrestati e condannati all'ergastolo.\nLuigi continua il suo racconto: anche lui, per molti anni, ha dato da mangiare al mostro pagando il pizzo ai picciotti che si presentavano l'ultimo venerd\u00ec di ogni mese. Ma dopo il sacrificio di Giovanni capisce che non pu\u00f2 pi\u00f9 andare avanti in questo modo e quando i due arrivano nel suo negozio di via Libert\u00e0 gli dice \"Qui non si vendono pi\u00f9 bambole\", denunciandoli alla polizia. La conseguenza \u00e8 una bomba nel negozio e uno scimpanz\u00e9 con i piedi bruciati come unico superstite: Luigi si era salvato soltanto perch\u00e9 un fortissimo mal di denti lo aveva costretto a correre dal dentista e non si trovava l\u00ec al momento dell'esplosione.\nDopo un racconto del genere Giovanni capisce che non pu\u00f2 pi\u00f9 lasciare che Tonio gli rubi i soldi e che spinga gi\u00f9 dalle scale Simone per poi passarla liscia, cos\u00ec decide di affrontarlo e di denunciarlo alla maestra. Ci guadagna un occhio nero, ma anche l'amicizia di Simone, mentre Tonio viene mandato in un riformatorio."}
{"id": "2953159", "revid": "287204", "url": "https://it.wikipedia.org/wiki?curid=2953159", "title": "6181 Bobweber", "text": "6181 Bobweber \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,4308923\u00a0UA e da un'eccentricit\u00e0 di 0,2379396, inclinata di 7,56837\u00b0 rispetto all'eclittica.\nL'asteroide \u00e8 dedicato a Robert Weber, scienziato statunitense, responsabile del progetto LINEAR nel primo anno di attivit\u00e0."}
{"id": "2953162", "revid": "287204", "url": "https://it.wikipedia.org/wiki?curid=2953162", "title": "Parmenio Bettoli", "text": "Biografia.\nEsord\u00ec come commediografo nel 1852 col dramma in tre atti \"Il falsario e il traditore\", rappresentato al Teatro Regio di Parma il 4 dicembre. Nel 1865 venne rappresentato al teatro Gerbino di Torino \"Il Boccaccio a Napoli\", dramma in cinque atti in versi. Seguirono altre commedie e drammi rappresentati in vari teatri italiani.\nNel 1870 inizi\u00f2 un'attivit\u00e0 giornalistica, fondando a Parma \"Il Nuovo Patriota\", che dur\u00f2 poco pi\u00f9 di un anno, e nel 1874 \"L'Elettore Politico\". Nel 1875 pubblic\u00f2 a Parma \"I nostri fasti musicali\", dizionario biografico di musicisti parmigiani. Nel marzo 1876 Eugenio Torelli Viollier lo chiam\u00f2 a Milano per scrivere rubriche culturali del neo fondato \"Corriere della Sera\", ma dopo una discussione avuta con lo stesso Torelli-Viollier la sua collaborazione fu ridotta alla sola rubrica musicale e dopo qualche mese lasci\u00f2 Milano per diventare direttore della \"Gazzetta di Parma\".\nDopo che la direzione della Gazzetta di Parma pass\u00f2 nel 1880 a Pellegrino Molossi, Bettoli divenne corrispondente del giornale dalla Libia. Di questa esperienza rimane la monografia \"Tripoli artistica e commerciale\", interessante documento del pionierismo italiano in Libia, edita a Milano nel 1912.\nNel 1883 fond\u00f2 a Roma, con Telesforo Sarti, la \"Gazzetta Teatrale\", cessata per\u00f2 il 23 marzo 1884, e nel 1885, sempre a Roma, il \"Dizionario comico\", contenente 277 voci del gergo teatrale italiano.\nNei primi anni del Novecento si trasfer\u00ec a Bergamo, dove mor\u00ec nel 1907 all'et\u00e0 di 72 anni."}
{"id": "2953166", "revid": "287204", "url": "https://it.wikipedia.org/wiki?curid=2953166", "title": "Rio Grande Valley Vipers 2008-2009", "text": "La stagione 2008-09 dei Rio Grande Valley Vipers fu la 2\u00aa nella NBA D-League per la franchigia.\nI Rio Grande Valley Vipers arrivarono quarti nella \"Southwest Division\" con un record di 21-29, non qualificandosi per i play-off."}
{"id": "2953167", "revid": "838137", "url": "https://it.wikipedia.org/wiki?curid=2953167", "title": "Teritucme", "text": "Biografia.\nEra figlio di Idarne, al quale il re persiano Dario II aveva dato la satrapia di Ircania. L'alleanza era stata sancita con il matrimonio della figlia di Dario, Amestris, con Teritucme, mentre la figlia di Idarne, Stateira, era stata data in sposa al figlio di Dario, Arsace (in seguito suo successore come Artaserse II). Teritucme, succedendo al padre nel governo della satrapia, si ribell\u00f2 a Dario e mise a morte Amestris. La reazione di Dario consistette nel mettere a morte tutta la sua famiglia, ad eccezione della propria nuora. La vicenda \u00e8 narrata nei \"Persica\" di Ctesia.\nSecondo il racconto di Ctesia\nTeritucme, innamoratosi della propria sorella, Rossane, avrebbe progettato di uccidere la moglie Amestris chiudendola in un sacco e facendola colpire da trecento uomini. Sarebbe stato tuttavia tradito e ucciso da Udiaste, che lo sostitu\u00ec quindi a capo della satrapia. Il figlio di Udiaste, Mitridate, rimase invece fedele al figlio di Teritucme, ribellandosi al proprio padre.\nPer volere della regina Parisatide, la famiglia di Teritucme venne sterminata: furono seppelliti vivi la madre, i fratelli Metroste ed Elico e due sorelle, mentre Rossane venne suppliziata segandola a met\u00e0. Il medesimo supplizio era destinato anche a Stateira, che venne invece risparmiata per intercessione di suo marito.\nQuando Arsace sal\u00ec al trono come Artaserse, dopo la morte del padre, influenzato da Stateira, fece uccidere Udiaste e cre\u00f2 al suo posto satrapo dell'Ircania il figlio che gli si era ribellato, Mitridate."}
{"id": "2953168", "revid": "439868", "url": "https://it.wikipedia.org/wiki?curid=2953168", "title": "Grand Th\u00e9\u00e2tre de Bordeaux", "text": "Il Grand Th\u00e9\u00e2tre de Bordeaux, \u00e8 un teatro di Bordeaux che venne inaugurato il 17 aprile 1780. Qui venne data la prima del balletto \"La Fille Mal Gard\u00e9e\" nel 1789, dove un giovane Marius Petipa mise in scena uno dei suoi primi balletti.\nStoria.\nIl teatro venne progettato dall'architetto Victor Louis (1731-1800), che si aggiudic\u00f2 l'incarico del progetto per aver vinto il \"Grand Prix de Rome\". Louis fu anche famoso per aver progettato il Palais Royal e la Com\u00e9die-Fran\u00e7aise a Parigi.\nIl \"Grand Th\u00e9\u00e2tre de Bordeaux\" venne concepito come un regno delle arti e della luce, con una facciata neoclassica dotata di un portico con 12 colonne in stile corinzio che sostengono la trabeazione su cui sono poste 12 statue che rappresentano le 9 muse e tre dee (Giunone, Venere e Minerva).\nNel 1871 il teatro ospit\u00f2, per un breve periodo, l\"'Assemblea Nazionale\" per il Parlamento francese.\nL'interno del teatro venne ristrutturato nel 1991, ed oggi \u00e8 stato riportato ai colori originali di blu e oro. Il \"Grand Th\u00e9\u00e2tre de Bordeaux\" \u00e8 una delle pi\u00f9 antiche strutture teatrali in legno d'Europa a non essersi mai incendiata o ad aver richiesto una ricostruzione.\nOggi \u00e8 la sede dell'Op\u00e9ra National de Bordeaux e del Ballet National de Bordeaux."}
{"id": "2953169", "revid": "110157", "url": "https://it.wikipedia.org/wiki?curid=2953169", "title": "International Racquetball Federation", "text": "La International Racquetball Federation (IRF) \u00e8 la federazione sportiva internazionale, riconosciuta dal CIO che governa lo sport della racquetball."}
{"id": "2953171", "revid": "483293", "url": "https://it.wikipedia.org/wiki?curid=2953171", "title": "IRF", "text": ""}
{"id": "2953186", "revid": "6923", "url": "https://it.wikipedia.org/wiki?curid=2953186", "title": "Federazione Internazionale Netball", "text": "La World Netball (precedentemente Federazione Internazionale Netball, in inglese \"International Netball Federation\" o \"INF\") \u00e8 l'organismo mondiale di governo dello sport del netball.\nCostituitosi nel 1960, la sua sede \u00e8 a Manchester, nel Regno Unito.\nNel giugno 2021 INF ha ufficializzato il cambio di nome in World Netball."}
{"id": "2953189", "revid": "183976", "url": "https://it.wikipedia.org/wiki?curid=2953189", "title": "Vito Alfio Ciancimino", "text": ""}
{"id": "2953193", "revid": "460896", "url": "https://it.wikipedia.org/wiki?curid=2953193", "title": "Red shift", "text": ""}
{"id": "2953194", "revid": "300067", "url": "https://it.wikipedia.org/wiki?curid=2953194", "title": "Rio Grande Valley Vipers 2009-2010", "text": "La stagione 2009-10 dei Rio Grande Valley Vipers fu la 3\u00aa nella NBA D-League per la franchigia.\nI Rio Grande Valley Vipers arrivarono primi nella \"West Conference\" con un record di 34-16. Nei play-off sconfissero al primo turno i Reno Bighorns (2-1), nelle semifinali gli Austin Toros (2-1), per poi aggiudicarsi il primo titolo battendo in finale i Tulsa 66ers (2-0)."}
{"id": "2953197", "revid": "324090", "url": "https://it.wikipedia.org/wiki?curid=2953197", "title": "Il romanzo di Galileo", "text": "Il romanzo di Galileo \u00e8 un romanzo scritto da Luigi Ugolini e pubblicato nel 1998 a cura di Maria Luisa Crussi. Il romanzo \u00e8 accompagnato da delle tavole illustrate da Aurelio Craffonara.\nTrama.\nL'opera narra la vita, in modo romanzato, di Galileo Galilei."}
{"id": "2953205", "revid": "1543377", "url": "https://it.wikipedia.org/wiki?curid=2953205", "title": "Fakala", "text": "Fakala \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2953213", "revid": "1543377", "url": "https://it.wikipedia.org/wiki?curid=2953213", "title": "Femaye", "text": "Femaye \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2953215", "revid": "339392", "url": "https://it.wikipedia.org/wiki?curid=2953215", "title": "Heisser Sand / Ein treur Mann", "text": ""}
{"id": "2953219", "revid": "1155", "url": "https://it.wikipedia.org/wiki?curid=2953219", "title": "Carcharhinus fitzroyensis", "text": "Carcharhinus fitzroyensis () \u00e8 una specie di squalo del genere Carcharhinus e della famiglia Carcharhinidae, conosciuto con il nome di squalo baleniera\nDistribuzione.\nAbitano il Pacifico occidentale, in particolare il nord dell'Australia, dalla parte occidentale al Queensland. Sono stati segnalati nel Mare degli Arafura.\nHabitat.\nQuesta specie poco nota abita sia le zone sotto costa che quelle al largo delle piattaforme continentali, sino a profondit\u00e0 di circa 40 metri.\nDescrizione.\nLa lunghezza massima mai registrata \u00e8 di 135\u00a0cm.\nIl dorso \u00e8 bronzeo, ma pu\u00f2 divenire grigio bruno dopo la morte. Il ventre \u00e8 pi\u00f9 chiaro, e non vi sono particolari marchi sulle pinne, n\u00e9 striature chiare sui fianchi, come invece avviene per la maggior parte dei Carcharhinus.\nBiologia.\nDieta.\nSi nutrono soprattutto di pesci ossei, ma anche di crostacei.\nRiproduzione.\nLa specie \u00e8 vivipara.\nInterazioni con l'uomo.\nLa carne viene utilizzata per il consumo umano, e la specie \u00e8 coinvolta nel commercio di pinne per la preparazione della zuppa di pinne di squalo."}
{"id": "2953220", "revid": "339392", "url": "https://it.wikipedia.org/wiki?curid=2953220", "title": "Und dann/Die Liebe am Sonntag", "text": ""}
{"id": "2953221", "revid": "84711", "url": "https://it.wikipedia.org/wiki?curid=2953221", "title": "Fremdes Land / Tausendundeine Nacht", "text": ""}
{"id": "2953223", "revid": "84711", "url": "https://it.wikipedia.org/wiki?curid=2953223", "title": "Ja, die Liebe lebe hoch / Mein guter Stern", "text": ""}
{"id": "2953224", "revid": "84711", "url": "https://it.wikipedia.org/wiki?curid=2953224", "title": "Bis zum nachsten Mal / Am Rio Grande", "text": ""}
{"id": "2953225", "revid": "1543377", "url": "https://it.wikipedia.org/wiki?curid=2953225", "title": "K\u00e9wa", "text": "K\u00e9wa \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2953226", "revid": "84711", "url": "https://it.wikipedia.org/wiki?curid=2953226", "title": "Mister Twist / Meine Tur steht immer offen", "text": ""}
{"id": "2953228", "revid": "287204", "url": "https://it.wikipedia.org/wiki?curid=2953228", "title": "Kewa", "text": ""}
{"id": "2953229", "revid": "125135374", "url": "https://it.wikipedia.org/wiki?curid=2953229", "title": "Bike polo", "text": "Il Bike polo (anche noto come Bycicle polo o semplicemente Cycle polo) \u00e8 uno sport inventato in Irlanda nel 1891 che \u00e8 stato presente come sport dimostrativo gi\u00e0 alle Olimpiadi di .\nLa federazione internazionale di questa sport \u00e8 la International Bicycle Polo Federation\nl'hardcourt, su cemento, invece fa riferimento a: leagueofbikepolo.com\nnon \u00e8 una vera e propria lega, ma un forum universalmente riconosciuto nel quale vengono prese le eventuali decisioni.\nRegole del gioco \"Hardcourt Bike Polo\".\nIl gioco \u00e8 molto simile al polo solo che i cavalli sono sostituiti dalle biciclette. Lo scopo del gioco, giocato da due squadre, \u00e8 segnare un punto in una porta colpendo la palla con una mazza.\nBiciclette.\nSi pu\u00f2 giocare con qualsiasi bicicletta, le estremit\u00e0 del manubrio devono essere tappate e bisogna avere almeno un freno. Una trasmissione fissa equivale ad un freno.\nLe coperture per le ruote (pologuards) sono ammesse, mentre qualsiasi aggiunta al telaio destinata alla difesa non \u00e8 permessa.\nMazze.\nLe teste delle mazze non devono essere di metallo o di qualsiasi altro materiale tagliente e/o che potrebbe frantumarsi o scheggiarsi.\nL'estremit\u00e0 di ogni mazza deve essere tappata.\nL'arbitro avr\u00e0 l'ultima parola per quanto riguarda la sicurezza delle mazze.\nGiocatori.\nLe squadre sono composte da 3 giocatori.\nInizio del Gioco.\nI giocatori iniziano la partita da dietro la propria linea di porta con la palla posta al centro del campo. Il gioco inizia quando l'arbitro dice \u201c3,2,1, Polo!\u201d, dopo di che qualsiasi giocatore pu\u00f2 correre verso la palla per prenderne possesso.\nGoal.\nUn goal \u00e8 valido quando la palla attraversa interamente la linea della porta.\nDopo un goal la squadra che ha segnato deve tornare nella propria met\u00e0 campo e non pu\u00f2 superare il centro campo finch\u00e9 la palla o un giocatore avversario abbiano passato la met\u00e0 campo. La squadra che ha subito il goal prende possesso della palla. Nessun giocatore della squadra che ha subito il goal pu\u00f2 passare la met\u00e0 campo (con o senza palla) fino a che almeno due giocatori avversari siano tornati nella propria met\u00e0 campo, uno di questi giocatori pu\u00f2 essere il portiere che era gi\u00e0 nella propria area. Se \u00e8 stato segnato un goal un giocatore che ha messo un piede a terra non \u00e8 obbligato a fare \u201ctap out\u201d, ma deve ritornare nella propria met\u00e0 campo.\nTiri e shuffle.\nUn tiro pu\u00f2 essere fatto solo con la parte finale della mazza.\nUno shuffle si ha quando si colpisce la palla con il lato lungo della testa della mazza oppure quando la palla viene spinta con la parte finale della mazza. Un shuffle offensivo non viene considerato goal. Se la palla viene mandata in porta dalla squadra in attacco attraverso uno shuffle, il possesso della palla passa alla squadra in difesa. Se una squadra mette la palla nella propria porta in qualsiasi modo \u00e8 goal per la squadra avversaria.\nPalla trascinata e pallonetti.\n\u00c8 consentito fare pallonetto e/o trascinare la palla bloccandola con la parte finale della testa della mazza ma in ogni caso con tali metodi non si pu\u00f2 segnare. Se la palla viene trascinata, prima di fare \u00e8 goal \u00e8 necessario passare la palla.\nFalli.\nI giocatori non devono mettere i piedi a terra. Ogni volta che un giocatore mette un piede a terra \u00e8 fuori dal gioco fino a che non fa \u201ctap out\u201d (colpire con la mazza un oggetto messo ai due lati del campo). Il giocatore deve immediatamente fare tap-out e non ostruire volutamente il gioco. Ostruire intenzionalmente il gioco dopo aver messo un piede a terra \u00e8 considerata una grave penalit\u00e0.\nUn possibile goal bloccato da un giocatore fuori dal gioco a causa di un piede a terra non \u00e8 un goal. Appoggiarsi alla porta non \u00e8 consentito, se capita, bisogna fare \u201ctap out\u201d.\nNon \u00e8 consentito lanciare la propria mazza, farlo ed \u00e8 considerata una grave penalit\u00e0. Un comportamento eccessivamente aggressivo, inutili sgomitate, afferrarsi, spingersi, colpire con le mani o con i piedi, testate, saranno considerate gravi penalit\u00e0.\nContatti tra \u201cpari\u201d che sono consentiti\nContatti non aggressivi corpo-corpo, mazza-mazza o bici-bici sono consentiti. \u00c8 inoltre consentito colpire la mazza del portiere.\nContatti tra \u201cnon pari\u201d che sono consentiti\nIl contatto corpo-palla \u00e8 consentito solo se il giocatore \u00e8 seduto in sella con i piedi sui pedali, una mano sulla mazza e l'altra sul manubrio. Se la palla si incastra nella bici o nel corpo di un giocatore bisogna lasciarla cadere.\nDopo ogni fallo (eccetto per il piede a terra) la squadra che subisce il fallo prende possesso della palla.\nLe sanzioni che l'arbitro pu\u00f2 applicare possono essere:\nLe espulsioni temporanee hanno la seguente durata:\nTime out.\nGli arbitri possono chiamare ed estendere i time-out per infortuni o guasti meccanici sulla base di queste regole, ma non sono obbligati. L'arbitro far\u00e0 riprendere il gioco quando necessario o se il time out non \u00e8 ritenuto necessario. Un time out pu\u00f2 essere chiamato da un giocatore solo dopo che \u00e8 stato segnato un goal. \u00c8 limitato ad uno per squadra e per un tempo massimo di 5 minuti.\nArbitro.\nIn caso di dispute c'\u00e8 un arbitro designato per ogni partita. I compiti dell'arbitro sono: segnalare i goal. Determinare cosa \u00e8 o non \u00e8 fallo e qual \u00e8 la relativa punizione. Tenere conto del punteggio. Il punteggio deve essere dichiarato dopo ogni goal. Tenere il tempo. Tenere traccia dei falli dei giocatori durante il gioco. Chiamare i time out per gravi infortuni.\nI giocatori hanno la responsabilit\u00e0 di osservare un comportamento corretto sul campo e devono rispettate sempre la decisione dell'arbitro.\nInternational Bicycle Polo Championships.\nDal 1996 si sono disputati gli International Bicycle Polo Championships con cadenza biennale.\nAltri progetti.\nhttps://web.archive.org/web/20121102162418/http://leagueofbikepolo.com/\nwww.hardcourtitalia.it\nVIDEO POLO"}
{"id": "2953230", "revid": "339392", "url": "https://it.wikipedia.org/wiki?curid=2953230", "title": "L'eclipse twist / Chuhuahua", "text": ""}
{"id": "2953234", "revid": "117790808", "url": "https://it.wikipedia.org/wiki?curid=2953234", "title": "Maria Maddalena (Perugino)", "text": "La Maria Maddalena \u00e8 un dipinto a olio su tavola (47x34 cm) di Pietro Perugino, databile al 1500 circa e conservato nella Galleria Palatina di Firenze.\nStoria.\nIl dipinto \u00e8 elencato nell'inventario di palazzo Pitti del 1641, con attribuzione al Perugino, ma gi\u00e0 in quello del 1691 \u00e8 assegnato a Raffaello. Dal 1695 poi \u00e8 sempre ricordato come \"pendant\" al \"Ritratto di Francesco Maria della Rovere\" agli Uffizi, generalmente assegnato oggi al Sanzio.\nDal 1797 al 1803 venne inviato a Palermo, con attribuzione al Franciabigio, ma in quel periodo viene avanzata anche l'ipotesi di un'opera di Leonardo da Vinci (ripresa da Luigi Lanzi). In seguito venne assegnata a Jacopo Francia (inventari del 1810, 1815 e 1829).\nL'attribuzione al Perugino oggi \u00e8 comunemente accettata dalla critica moderna.\nDescrizione e stile.\nMaria Maddalena \u00e8 ritratta di tre quarti, rivolta a sinistra con lo sguardo trasognato in una silenziosa contemplazione guardando in basso verso destra. L'effigie della santa \u00e8 ripresa dall'inconfondibile fisionomia di Chiara Fancelli, moglie di Perugino e modella di tante Madonne, sia del marito che del giovane Raffaello. Lo stile del dipinto \u00e8 dolce e accattivante, paradigmatico di quelle caratteristiche che determinarono il successo dell'artista.\nLa figura emerge da uno sfondo scuro con toni morbidi e modulati, debitori dello sfumato leonardesco, mentre la posa, con le mani appoggiate su un immaginario parapetto, riprende l'esempio della scuola fiamminga, in particolare di opere come quelle di Hans Memling. Finissima \u00e8 la cura del dettaglio, come la veste bordata di pelliccia, resa con sottilissimi tratti in punta di pennello. L'opera \u00e8 confrontabile con una \"Madonna\" al Louvre, pure con sfondo scuro, attribuita a quegli stessi anni."}
{"id": "2953236", "revid": "466539", "url": "https://it.wikipedia.org/wiki?curid=2953236", "title": "Franz Beck", "text": "Biografia.\nLa sua educazione musicale fu dedicata allo studio del violino, probabilmente sotto la guida del padre, e poi Franz Beck fu probabilmente allievo di Johann Stamitz. Dopo un duello che erroneamente ritenne di completare per la morte del suo avversario, fu costretto a lasciare il paese. Dopo essere stato a Venezia e Napoli, arriv\u00f2 in Francia, a Marsiglia, come risulta da un documento che lo nomina come direttore d'orchestra del \"Teatro Comunale dell'Opera\" di Marsiglia. Si trasferisce poi a Bordeaux nel 1761, dove ricopr\u00ec lo stesso incarico fino alla sua morte nel 1809. Fra i suoi allievi vi furono Pierre Gaveaux e J. Feyzeau.\nOpere.\nL'opera di Franz Beck \u00e8 nello stile della scuola di Mannheim. Le sue composizioni spaziano dallo \"Stabat Mater\" a 24 sinfonie, attraverso tre opere (\"La Belle Jardini\u00e8re, Bordeaux 1767 ; \"Pandore\", \"Parigi 1789 e \"L'\u00cele d\u00e9serte\", non rappresentata) e poche altre composizioni. L'opera completa di Beck \u00e8 stata catalogata da Anneliese Callen."}
{"id": "2953237", "revid": "1543377", "url": "https://it.wikipedia.org/wiki?curid=2953237", "title": "Madiama", "text": "Madiama \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2953239", "revid": "36426", "url": "https://it.wikipedia.org/wiki?curid=2953239", "title": "Ritratto del cardinale Bentivoglio", "text": ""}
{"id": "2953248", "revid": "1543377", "url": "https://it.wikipedia.org/wiki?curid=2953248", "title": "N\u00e9ma-Badenyakafo", "text": "N\u00e9ma-Badenyakafo \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2953249", "revid": "1305772", "url": "https://it.wikipedia.org/wiki?curid=2953249", "title": "Manning", "text": ""}
{"id": "2953250", "revid": "287204", "url": "https://it.wikipedia.org/wiki?curid=2953250", "title": "Nema-Badenyakafo", "text": ""}
{"id": "2953252", "revid": "86343", "url": "https://it.wikipedia.org/wiki?curid=2953252", "title": "Nema Badenyakafo", "text": ""}
{"id": "2953253", "revid": "729019", "url": "https://it.wikipedia.org/wiki?curid=2953253", "title": "Boris Petrovi\u010d \u0160eremetev", "text": "Biografia.\nIl conte \u0160eremetev apparteneva ad un'antica famiglia di boiardi nota dai tempi di Ivan I di Russia e molto influente nella corte moscovita. Era il primogenito di P\u00ebtr Vasil'evi\u010d \u0160eremetev (?-1680), e di sua moglie, Anna Feodorovna Voljn (?-1684).\nLe prime imprese.\n\u0160eremetev dovette allo zar Alessio I l'inizio della sua brillante carriera militare; lo zar infatti permise al nobile ma povero aristocratico di entrare come ufficiale in uno dei pi\u00f9 importanti reggimenti dell'esercito.\nNel 1681 fu nominato colonnello e maresciallo della nobilt\u00e0 di Tambov e amministratore imperiale dei territori intorno a Mosca. Fu poi inviato come ambasciatore tra i Khanati di Crimea, premendo sul khan per farlo infierire contro i deboli polacchi a favore dell'impero russo.\nEntrato nei pieni favori del nuovo zar Pietro I, il conte \u0160eremetev fu inviato a stipulare con l'inviato polacco Marcjan Aleksander Ogi\u0144ski e l'inviato austriaco La Pace Eterna del 1689 a sfavore della crescente potenza svedese. Pietro I, che promosse il conte generale, lo incaric\u00f2 di comandare con il cosacco Ivan Mazeppa la nuova guerra contro la Turchia; comand\u00f2 poi la campagna d'Azov voluta da Aleksej Shein, ed ebbe parte importante nella cattura di navi turche sul Don con l'ammiraglio Franz Lefort.\nComand\u00f2 poi anche diverse incursioni contro i tatari di Crimea, e una volta mandato come ambasciatore a Malta, il conte \u0160eremetev entr\u00f2 nell'Ordine dei Cavalieri di Malta, animato dalla prospettiva di possibili avventure contro i Turchi e dall'idea mai realizzata di trasformare il porto di La Valletta in una base navale russa.\nLe battaglie in Europa.\nEbbe una parte molto importante nella grande guerra del Nord contro Carlo XII di Svezia: partecip\u00f2 alla battaglia di Narva ed ebbe il comando delle truppe russe nel Baltico per qualche tempo. Nel 1701 combatt\u00e9 contro von Schlippenbach la battaglia di Erastfer e poi la battaglia di Hummelshof.\nAccorse in aiuto del Re di Sassonia Augusto il Forte e dei confederati polacchi contro gli svedesi, cooperando con i generali Lubomirski e Wi\u015bniowiecki.\nPartecip\u00f2 alla battaglia di Fraustadt contro il conte svedese Carl Gustav Rehnski\u00f6ld e alla vittoriosa battaglia di Kalisz con Aleksandr Danilovi\u010d Men\u0161ikov. Ebbe il comando delle fortezze di N\u00f6teborg (\u0160lissel'burg) e Nyenskans (fortezza di Nyen) al confine con la Finlandia e presenzi\u00f2 Dorpat e Narva. Una breve pausa della Grande guerra del Nord si ebbe quando \u0160eremetev represse la rivolta di Bulavin (o \"rivolta di Astrachan\") cosacca, e cooper\u00f2 con il principe di Valacchia Dimitrie Cantemir alla difesa della Moldavia dai Turchi.\nIl conte riprese poi a combattere contro gli svedesi, attaccando Adam Ludwig Lewenhaupt a Gem\u00e4uerthof e combattendo a Holowczyn contro Carlo XII in persona, quindi partecip\u00f2 alla campagna di Poltava e conquist\u00f2 Riga nel 1710. Cooperando con il comandante prussiano Alexander zu Dohna-Schlobitten e un generale polacco, \u0160eremetev assedi\u00f2 e conquist\u00f2 la citt\u00e0 di Stralsund, divenendo governatore della Pomerania occupata.\nInoltre si arruol\u00f2 volontario nella squadra dell'ammiraglio danese J\u00f8rgen Rantzau e partecip\u00f2 alla battaglia di Helsingborg contro gli svedesi dell'ammiraglio Magnus Stenbock. Quando la guerra fin\u00ec, \u0160eremetev fu inviato militare russo presso le truppe del giovane generale danese Peter Tordenskjold in Norvegia.\nMatrimoni.\nPrimo Matrimonio.\nNel 1669 spos\u00f2 Evdokja Alekseevna \u010cirikov (?-1703), unica figlia di Aleksej Panteleevi\u010d \u010cirikov. Ebbero tre figli:\nSecondo Matrimonio.\nSpos\u00f2, il 13 aprile 1713, Anna Petrovna Saltykova (1677/1686-1728), figlia di P\u00ebtr Petrovi\u010d Saltykov e della principessa Marfa Ivanovna Prozorovskaja, figlia del boiardo Ivan Sem\u00ebnovi\u010d Prozorovskij. Ebbero cinque figli:"}
{"id": "2953254", "revid": "599013", "url": "https://it.wikipedia.org/wiki?curid=2953254", "title": "Andrew Sullivan", "text": ""}
{"id": "2953255", "revid": "124123", "url": "https://it.wikipedia.org/wiki?curid=2953255", "title": "J. Feyzeau", "text": "Biografia.\nDi lui non si conosce altro che \u00e8 stato a Bordeaux, allievo di Franz Beck al quale dedic\u00f2 la sua unica raccolta pervenutaci di pezzi per clavicembalo."}
{"id": "2953257", "revid": "729019", "url": "https://it.wikipedia.org/wiki?curid=2953257", "title": "English Premiership 2009-2010", "text": "La English Premiership 2009-10 fu il 23\u00ba campionato inglese di rugby a 15 di prima divisione.\nChiamato, per esigenze di sponsorizzazione, Guinness Premiership, si tenne tra il 4 settembre 2009 e il 29 maggio 2010.\nLa finale, tenutasi allo stadio londinese di Twickenham, vide il aggiudicarsi il suo nono titolo di campione d'Inghilterra battendo 33-27 i .\nStagione precedente.\nI Leicester Tigers vinsero il campionato 2008-2009, sconfiggendo prima il Bath 24\u201310 nelle semifinali e dopo i London Irish 10\u20139 nella finale di Twickenham.\nBristol venne retrocessa, e fu rimpiazzata dai , subito risaliti dopo un anno in Prima Divisione."}
{"id": "2953258", "revid": "110157", "url": "https://it.wikipedia.org/wiki?curid=2953258", "title": "Chiesa di San Caprasio (Santa Cruz de la Ser\u00f3s)", "text": "La chiesa di San Caprasio \u00e8 un edificio sacro situato a Santa Cruz de la Ser\u00f3s, nella comarca spagnola della Jacetania.\nStoria.\nLa chiesa \u00e8 dedicata a san Caprasio, santo di origini gallo-romane (IV secolo) il cui culto \u00e8 legato ai pellegrini che percorrevano, in et\u00e0 medievale, il cammino di Santiago, nelle cui immediate vicinanze (tre chilometri circa) era sorto il centro abitato di Santa Cruz de la Ser\u00f3s. Fu eretta durante la prima met\u00e0 dell'XI secolo in stile romanico lombardo da maestranze locali, con il probabile apporto di artigiani provenienti dall'Italia settentrionale. Nel 1089 la diocesi di Jaca diede in gestione San Caprasio al monastero di San Juan de la Pe\u00f1a, che la convert\u00ec per qualche tempo in priorato. Nella seconda met\u00e0 del XIV secolo fu assegnata agli elemosinieri di San Juan de la Pe\u00f1a, per tornare ad essere amministrata direttamente, in et\u00e0 moderna, dal monastero pinatense.\nArchitettura.\nLa chiesa di San Caprasio non ha subito, dall'epoca della sua costruzione, modifiche strutturali di rilievo o ampliamenti, salvo l'armoniosa torre campanaria, del XII secolo, che per\u00f2 non comunica con l'interno del corpo principale dell'edificio. Quest'ultimo, edificato in pietra, si struttura internamente in una navata unica, con due volte a crociera. L'abside, di ridotte dimensioni, \u00e8 invece sormontata da una volta a botte e delimitata da arcate cieche laterali e da tre finestre incastonate nella parete di fondo. Archetti ciechi, unitamente alle lesene che si alternano ad essi, sono anche presenti lungo il perimetro esterno dell'edificio e possono creare, in alcune ore del giorno, suggestivi effetti chiaroscurali. La sobria solennit\u00e0 degli spazi interni e la purezza delle forme architettoniche restate pressoch\u00e9 inalterate per quasi un millennio, fanno della chiesa di San Caprasio una delle creazioni pi\u00f9 alte del romanico lombardo in terra di Spagna."}
{"id": "2953263", "revid": "1543377", "url": "https://it.wikipedia.org/wiki?curid=2953263", "title": "Niansanari\u00e9", "text": "Niansanari\u00e9 \u00e8 un comune rurale del Mali facente parte del circondario di Djenn\u00e9, nella regione di Mopti.\nIl comune \u00e8 composto da 6 nuclei abitati:"}
{"id": "2953265", "revid": "287204", "url": "https://it.wikipedia.org/wiki?curid=2953265", "title": "Niansanarie", "text": ""}
{"id": "2953269", "revid": "1543377", "url": "https://it.wikipedia.org/wiki?curid=2953269", "title": "Ouro Ali", "text": "Ouro Ali \u00e8 un comune rurale del Mali facente parte del circondario di Djenn\u00e9, nella regione di Mopti.\nIl comune \u00e8 composto da 12 nuclei abitati:"}
{"id": "2953271", "revid": "93556", "url": "https://it.wikipedia.org/wiki?curid=2953271", "title": "Compianto sul Cristo morto (Perugino)", "text": "Il Compianto sul Cristo morto \u00e8 un dipinto a olio su tavola (220x195 cm) di Pietro Perugino, datato 1495 e conservato nella Galleria Palatina di Firenze.\nStoria.\nIl dipinto venne eseguito per le monache Clarisse del convento di Santa Chiara. Considerata tra i vertici dell'artista, fu ampiamente ammirata, facendo da modello anche per altri lavori, come la \"Piet\u00e0\" di Fra Bartolomeo (n. 64) e la \"Piet\u00e0 di Luco\" di Andrea del Sarto (n. 68), entrambe alla Palatina.\nAll'epoca delle soppressioni napoleoniche l'opera venne trasportata a Parigi, dove rimase dal 1799 al 1814. Destinata inizialmente alla Galleria dell'Accademia, nel 1834 venne sistemata a Palazzo Pitti.\nDescrizione e stile.\nL'opera \u00e8 emblematica della produzione dell'artista per la ricchezza di personaggi e la variet\u00e0 di atteggiamenti, tutti comunque intonati a un sentimento corale, ricco di rapporti psicologici tra le varie figure, ma anche pacato, che facilitasse la contemplazione religiosa senza rinunciare a un appagante senso di armonia e bellezza.\nIn un dolcissimo paesaggio collinare, punteggiato da alberelli frondosi e digradante verso il centro del dipinto, come in una vallata lacustre dove si affaccia anche una citt\u00e0 fortificata, si apre la scena del \"Compianto\", tutta svolta in primo piano nella met\u00e0 inferiore del dipinto. Al centro si trova il corpo di Cristo morto, disteso su un sudario bianco, tenuto in posizione da una delle pie donne, da Nicodemo e da Giuseppe d'Arimatea, indossante un ricco cappello con damaschi floreali. La Madonna regge il braccio del figlio morto, indirizzandogli uno sguardo commosso, pieno di pathos. Tre pie donne stanno attorno in misurate pose: una avvicina i pugni intrecciati al volto in segno di costernazione, una regge dolcemente il capo di Ges\u00f9, un'altra prega inginocchiata ai suoi piedi. Al centro spicca la Maddalena, vestita di un rosso sgargiante, che solleva le mani in un gesto di sorpresa e chiude il triangolo compositivo che ha ai vertici della base Nicodemo e Giuseppe d'Arimatea. Chiudono ai lati due gruppi di figure: a sinistra Giovanni apostolo e la donna gi\u00e0 citata, a destra tre uomini che sembrano discorrere tra loro.\nLa scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni delle teste. La Madonna \u00e8 tipica della produzione matura del pittore, che lasci\u00f2 il posto all'elegante e raffinata giovinetta in favore di una donna pi\u00f9 matura, semplice e severa, in linea con il clima spirituale savonaroliano. Il dipinto per\u00f2 non rispetta quelle indicazioni di austera semplicit\u00e0 propugnate dal frate ferrarese, arricchendosi, pur con misura, di una straordinaria ricchezza cromatica e un'attenzione ai dettagli piacevoli, come le ricche vesti di alcuni personaggi e le elaborate acconciature delle donne."}
{"id": "2953273", "revid": "15756", "url": "https://it.wikipedia.org/wiki?curid=2953273", "title": "Uckermark (regione)", "text": "La Uckermark \u00e8 una regione storica della Germania settentrionale. Gran parte dell'Uckermark si trova nel \"Land\" del Brandeburgo, mentre la citt\u00e0 di Strasburg (Uckermark) appartiene al \"Land\" Meclemburgo-Pomerania Anteriore. \nIl momento della nascita dell'Uckermark \u00e8 considerato il trattato di Landin del 1250, che tuttavia segna solo il passaggio del dominio sull'intero Uckerland dal ducato di Pomerania al Margraviato del Brandeburgo, che gi\u00e0 dal 1230 aveva occupato la parte dell'Uckermark a sud della Welse. L'unione di questi due territori (\"terra ukera\") venne denominato a partire dal tardo Medioevo come \"Uckerland\".\nGeografia.\nLa zona collinosa di origine glaciale morenica \u00e8 attraversata da una catena di laghi, la maggior parte dei quali sono il risultato dello scioglimento dei ghiacciai dell'ultima glaciazione di 15.000 anni fa. La eccezionale ricchezza di laghi \u00e8 una particolare caratteristica del paesaggio neomorenico del nord-est del Brandeburgo. Solo nella riserva della biosfera di Schorfheide-Chorin si trovano oltre 250 laghi. I molti massi erratici rimasti sono una prova dei ghiacciai scandinavi.\nL'Uckermark \u00e8 delimitato vagamente a nord (nord della citt\u00e0 di Prenzlau), a nord-est dal fiume Randow, ad est dal fiume Oder, a sud-est il confine include la citt\u00e0 di Angerm\u00fcnde e a nord segue la foresta di Schorfheide, circonda la citt\u00e0 di Templin correndo fino a F\u00fcrstenberg/Havel e di qui in avanti in direzione nord fino alla citt\u00e0 di Strasburg (Uckermark).\nDenominazione.\nIl nome deriva da \"Land\" e da \"Ucker\"(\"terra ukera\", \"provincia Vcra\", \"ukerlant\"), dalla radice slava di Ucraina trasferita nel nome del fiume. Gli Ucraini abitarono l'odierno Uckermark tra il VII ed il XII secolo, cui ci si riferiva fino ad allora come \"terra ukera\". Fu solo dal tardo Medioevo che venne chiamato \"Marca dell'Ucker\" (la pi\u00f9 antica testimonianza scritta risale al 1486: \"vker Marckh\"), quando gi\u00e0 da tempo aveva perso la sua caratteristica di terra di confine (Pace di Wittstock del 12 aprile 1442).\nTerra di confine.\nL'Uckermark come terra ad ovest dell'Oder si caratterizz\u00f2 storicamente quale zona di transito fra il Brandeburgo e la Pomerania, e quindi terra di confine.\nNel VII secolo in essa si insediarono popolazioni della stirpe degli slavi occidentali, che quivi praticavano l'agricoltura, l'allevamento di bovini e l'apicoltura. \nStoria.\nI primi ritrovamenti umani nell'Uckermark a Criewen e Gro\u00df Fredenwalde furono classificati come risalenti al Mesolitico. In un vigneto vicino a Gro\u00df Fredenwalde, \u00e8 stato trovato quello che \u00e8 probabilmente il pi\u00f9 antico cimitero della Germania: ha un \"et\u00e0\" di circa 7000 anni. L'Uckermark fu anche densamente popolato nelle epoche successive del Neolitico e dell'Et\u00e0 del Bronzo e del Ferro.\nNel corso della migrazione dei popoli, i Suebi, una sotto-trib\u00f9 elba-germanica, lasciarono la loro patria spostandosi verso l'Alto Reno e la Svevia dal V secolo in poi, ad eccezione di pochi gruppi rimasti. Nel successivo periodo slavo c'erano gi\u00e0 numerosi insediamenti nell'Uckerland. Questi erano per lo pi\u00f9 situati su rotte commerciali strategicamente importanti. Fondamentalmente, viene fatta una distinzione tra insediamenti slavi primitivi e medi (dal VII all'VIII secolo) e tardo slavi (dal IX al X secolo). Nel complesso, a causa della mancanza di risultati di scavo, \u00e8 difficile provare la continuit\u00e0 di insediamento dei singoli siti di insediamento. L'insediamento dal VII al X secolo \u00e8 stato dimostrato nelle zone di Drense e Gro\u00df Fredenwalde. Le prove archeologiche di insediamenti a Fergitz am Oberuckersee sono solo per il tardo periodo slavo. Gro\u00df Fredenwalde \u00e8 un caso particolare. A causa del profilo geografico dell'area locale (corso d'acqua navigabile fino all'Alto Medioevo) si pu\u00f2 presumere che Gro\u00df Fredenwalde potrebbe essere il baluardo slavo pi\u00f9 meridionale conosciuto nella regione tedesca del Mar Baltico.\nSecondo le fonti scritte l'Uckerland fu, dal momento del suo scambio, fortemente contesa fra i duchi di Pomerania ed i Margravi del Brandeburgo. Nel 1147 Alberto I di Brandeburgo, nel corso della Crociata dei Venedi avanz\u00f2 fino a Stettino, poich\u00e9 egli cercava l'accesso al \"mercato internazionale\" del Mar Baltico con le relative possibilit\u00e0 di guadagno nel commercio con gli stati esteri. Viceversa i duchi di Pomerania si erano spinti fino alle piane di Barnim e di Teltow, ai quali non rinunciarono fino al momento di un trattato del 1230.\nLa \"terra ukera\", territorio residenziale degli ucraini sull'Ucker, divenne dopo il 1148, come conseguenza della Crociata dei Wenedi, dominio dei cristiani duchi di Pomerania, che si erano impegnati per le missioni di cristianizzazione dei pagani ucraini. Il convento di nuova costruzione a Stolpe an der Peene e quello di Grobe sull'isola di Usedom furono attivi nell'Uckerland, dov'\u00e8 documentata la presenza di chiese \"in provincia Vcra\" dal 1168.\nL'Uckerland ebbe infine negli anni 1177/78 un proprio convento a Gramzow.\nDi particolare importanza era la via dei commerci che attraverso Prenzlau conduceva da Magdeburgo a Stettino. A causa della sua fioritura economica l'Uckerland divenne noto oltre i confini della regione cosicch\u00e9 esso viene citato nel primo decennio del XIII secolo dal poeta e cavaliere medievale Wolfram von Eschenbach nel suo \"Parzival\" come \"Ukerlant\" ed allo stesso modo l'\u00a0\"Ukersee\".\nIl centro dell'Uckerland, Prenzlau, viene citato per la prima volta nel 1187. L'anno successivo viene descritto come localit\u00e0 con mercato e osteria (\"castrum cum foro et taberna\"). In tale localit\u00e0 vi sono anche una chiesa ed una delle tre Zecche della Pomerania (con Stettino e Demmin). Prenzlau si mostra nel 1188 come un importante luogo di commercio per prodotti stranieri, luogo dotato di una funzione centralizzata, che nel 1234 fu proclamata dal duca Barnim I \"citt\u00e0 libera\" (\"civitas libera\") secondo il diritto germanico.\nA questo primato fondato sotto i duchi di Pomerania ha permesso a Prenzlau di non perdere mai la sua appartenenza al gruppo di citt\u00e0 principali del Brandeburgo (con Berlino/C\u00f6lln, Brandeburgo, Francoforte e Stendal)\nIl significato dell'Uckerland per i duchi di Pomerania si mostra anche nel campo della sicurezza militare, per esempio con la erezione del Gr\u00fctzpott, una roccaforte nei pressi di Stolpe che la citt\u00e0 di Oderberg eresse contro la minaccia degli ascanidi.\nNel 1230 i margravi del Brandeburgo acquisirono prima la parte sud della regione fino alla Welse comprandola dal duca di Pomerania Barnim I e con il trattato di Landin del 1250 la parte settentrionale rimanente. Il trattato di Landin segna ufficialmente la nascita della regione dell'Uckerland come tale. La precedentemente acquisita parte meridionale fra Finow e la Welse (all'incirca la linea Chorin \u2013 Angerm\u00fcnde - Oderberg) era ascritta ancora nel Libro di Carli IV del 1375 a Barnim. L'Uckerland riunita fu indicata con il suo nome solo nel tardo Medioevo.\nAl momento del trattato di Landin del 1250 la citt\u00e0 di Prenzlau disponeva gi\u00e0 di quattro chiese (Santa Maria, San Nicola, San Giacomo e Santa Sabina) e di un convento.\nIl trattato di Landin fu parte strategica dell'espansione tedesca alto-medievale verso est e verso nord sotto la comune conduzione degli ascanidi Giovanni I ed Ottone III del Brandeburgo; i loro successori si sforzarono anch'essi con successo di rafforzare la loro signoria sulle terre della Pomerania (1198/99 e 1231). Per parecchi anni tuttavia l'Uckermark rimase il pomo della discordia fra Pomerania, Meclemburgo e Brandeburgo. Solo dopo la pace di Wittstock (1442) l'Uckermark pass\u00f2 definitivamente al Brandeburgo. La regione storica dell'Uckerland non coincide del tutto con l'attuale omonimo circondario, altrettanto poco come l'attuale circondario del Barnim.\nLocalit\u00e0 importanti.\nImportanti localit\u00e0 sono la capitale Prenzlau, la citt\u00e0 pi\u00f9 grande Schwedt/Oder e le ex capitali Angerm\u00fcnde e Templin. Il Parco naturale dei laghi dell'Uckerland con i suoi 895\u00a0km\u00b2 \u00e8 il terzo parco naturale, per estensione, del Brandeburgo.\nEconomia.\nFra le attivit\u00e0 economiche principali della regione sono da menzionare la raffinazione del petrolio, la fabbricazione della carta, il turismo, la produzione di energia elettrica con generatori eolici e solari e l'industria alimentare. \nProtezione dell'ambiente.\nNell'Uckermark si trovano: nella parte orientale il parco nazionale della bassa valle dell'Oder, in quella meridionale la riserva della biosfera di Schorfheide-Chorin, ad ovest il Parco Naturale dei Laghi dell'Uckermark, che si estende su 897\u00a0km\u00b2 e nel quale vi sono ben 220 laghi.\nCultura.\nLa fondazione \"Collegium Wartinum\" ha lo scopo di restaurare il Castello di Wartin nel comune di Casekow e di farne la sede di un centro per l'arte, la cultura e la scienza.\nA Schwedt/Oder si trovano il teatro autogestito di Schwedt ed il comune di Boitzenburg ospita nei mesi di luglio e di agosto le rappresentazioni del Libero Teatro delle Rovine del Convento. \nBibliografia.\nin lingua tedesca:"}
{"id": "2953277", "revid": "1543377", "url": "https://it.wikipedia.org/wiki?curid=2953277", "title": "Pondori", "text": "Pondori \u00e8 un comune rurale del Mali facente parte del circondario di Djenn\u00e9, nella regione di Mopti.\nIl comune \u00e8 composto da 6 nuclei abitati:"}
{"id": "2953278", "revid": "400518", "url": "https://it.wikipedia.org/wiki?curid=2953278", "title": "Die P\u00e4pstin", "text": " #REDIRECT La papessa (film)"}
{"id": "2953281", "revid": "400518", "url": "https://it.wikipedia.org/wiki?curid=2953281", "title": "Die Papstin", "text": " #REDIRECT La papessa (film)"}
{"id": "2953283", "revid": "125693611", "url": "https://it.wikipedia.org/wiki?curid=2953283", "title": "Giancarlo Bozzo", "text": "Biografia.\nNel 1968 si trasferisce a Milano, dove nel 1986 inaugura il locale Zelig, punto di riferimento per la comicit\u00e0 del capoluogo lombardo di cui \u00e8 direttore artistico. Nel 1992 affronta la regia teatrale, con la partecipazione di Aldo, Giovanni e Giacomo, di \"Ritorno al gerundio\" e \"Aria di tempesta\".\nSceglie di lavorare come volontario anche a Radio Popolare, per la quale gestisce prima una trasmissione sportiva e poi una di viaggi, e per la quale organizza tornei di calcio ed eventi come nel 1978 la festa al campo Giuriati con presenze, insieme a Gino e Michele.\nNel 1982 con Radio popolare, Sauro Pari e Gino e Michele, con l'Anteo di Lionello Cerri come partner, organizza Milano \u00e8 mondiale, la visione su schermo gigante (per la prima volta in Italia) dei mondiali di calcio di Spagna (che l'Italia vince).\nNel 1984 apre L'ultimo metr\u00f2 birreria che si distinguer\u00e0 per essere stata centro di raccolta delle lettere inviate a Nino Frassica (\u201cil cuore toro\u201d) nelle vesti del frate di \"Quelli della Notte\", programma di Renzo Arbore.\nNel 1986, con l'aiuto dei soci della cooperativa il Mandorlo e di quello di Gino e Michele, tramite fondamentale per coinvolgere artisti in quel momento legati al progetto Comedians (Paolo Rossi, Claudio Bisio, Silvio Orlando, Bebo Storti, Renato Sarti, Gigio Alberti, Gianni Palladino e Gabriele Salvatores (co-direttore artistico di Zelig durante il primo anno) apre, il 12 maggio 1986, Zelig, locale punto di riferimento per la comicit\u00e0 italiana, che poi lo diverr\u00e0 anche dal punto di vista televisivo.\nLavora nel mondo della comicit\u00e0 non lesinando energie e proposte, e lavorando a progetti sia sul territorio che per i media nazionali.\nTelevisione.\nNel 1995 \u00e8 curatore del cast della prima edizione della trasmissione \"Seven Show\".\nNel 1996 \u00e8 collaboratore di Gino e Michele e presentatore per la trasmissione \"Dieci anni di risate, buon compleanno Zelig\" trasmesso su Italia uno.\nNel 1997 \u00e8 autore responsabile con Marco Posani di \"Facciamo Cabaret\", trasmesso su Italia uno.\nDal 1998 \u00e8 autore responsabile, con Gino e Michele di tutte le edizioni di Zelig prima serata, Zelig off seconda serata e Zelig uno su Italia Uno e Canale 5.\nNel 2005 \u00e8 coautore di \"Ma chi ce lo doveva dire\" con Ficarra e Picone.\nNel 2009 autore responsabile con Gino e Michele di due speciali con Enrico Brignano \"Enrico Brignano con la o\".\nDi uno speciale \"Checco Zalone show\" e di due puntate di \"Ale e Franz show\".\nCapo progetto e coordinatore artistico di \"Belli Dentro\" ( 2005- 2006- 2007- 2008-12) sit com in 70 puntate con Geppi Cucciari, Alessandra Jerse, Brunella Andreoli, Stefano Chiodaroli, Leonardo Manera, Claudio Batta, Marco Della Noce, Gianni Palladino, Alessandro Fullin, Pia Engleberth, Maria Rossi, Tony Rucco e molti ospiti , da Claudio Bisio ad Ale e Franz etc.\nCapo progetto e coordinatore artistico della trasmissione \"Buona La Prima\" (2007 \u2013 2008 \u2013 2009 \u2013 2017) con Ale e Franz, Alessandro Betti, Katia Follesa e molte altre partecipazioni.\nCapo progetto e coordinatore artistico di \"Ale e franz show\" (2001) con Ale e Franz, Alessandro Betti, Katia Follesa Miriam Leone e ospiti dei pi\u00f9 vari.\nDirezione artistica di Zelig.\nCuratore e creatore di molteplici progetti legati alla progettazione di spettacoli e format quali:\n\"Nuovo Cinema Paradosso\" ( Ale e Franz, Leonardo Manera, i Pali e Dispari, Flavio Oreglio, Silvana Fallisi) intreccio di linguaggi cinematografico e comico da palco.\n\"C.U.L.T.\" (comici uniti liberi e trasgressivi) laboratorio di satira politica, nel quale nasce il fan di Berlusconi interpretato da Antonio Cornacchione.\n\"Natural Born Comedians\" spettacolo di giovani comici in crescita.\n\"8 Mile\" vera e propria gara tra giovani comici, presentata da Leonardo Manera.\n\"oggi le Comiche\" laboratorio al femminile.\nInventore del progetto laboratori sul territorio (lab on the Road) che ha determinato la scoperta di innumerevoli talenti comici.\n\u00c8 stato direttore del canale del digitale terrestre ZeligTv.\nTelevisione.\n1996 - \"Buon compleanno Zelig\" - \"10 anni di risate\" \n1998-1999 - \"Comici\" con Serena Dandini\n1997-2016 - \"Zelig\"\n2005 \"- Ma chi ce lo doveva dire?!\", con Ficarra e Picone\n2005-2012 - \"Belli Dentro\" ( sit com con Geppi Cucciari, Leonardo Manera etc) \n2007-2017 - \"Buona La Prima (format di improvvisazione con Ale e Franz, Alessandro Betti, Katia Follesa, etc)\"\n2009 - \"Ale e Franz Show\", con Ale e Franz, due puntate registrate al Teatro Strehler di Milano e andate in onda il 24 settembre 2009 e il 4 ottobre 2009.\n2009 - Checco Zalone Show, con Checco Zalone, registrato al Teatro Ariston di Sanremo il 24 e 25 settembre 2009 e andato in onda l'11 ottobre 2009 in prima serata su Canale 5.\n2009 - Brignano con la O... Punto e basta, con Enrico Brignano, registrato al Teatro Allianz di Assago \n2011 - \"Ale e Franz Show ( programma di sketch)\" \n2019/2020 - \"Improvviserai (con Ale e Franz, Alessandro Betti, Maria Di Biase, Gigi e Ross etc)\"\n2017/2018/2019/2020 ( programmi andati in onda su Zelig Tv) \n\"Fun Cool Music Award - ( con Marco Maccarini, Roy Paci, Cesareo, Paola Maugeri)\"\n\"Italian Stand Up - ( con molti standup italiani)\"\n\"Poetry Slam - ( con Paolo Agrati, Ciccio Rigoli, Davide Passoni e molti slammers italiani)\"\n\"Stars - ( Giancarlo Bozzo intervista i pi\u00f9 grandi comici italiani, da Teresa Mannino ad Ale e Franz, da Giuseppe Giacobazzi a Mr Forest, per un totale di 26 interviste con ospiti a sorpresa ed esibizioni)\"\n\"Zelig Time - ( molti comici a riportare la trasmissione pi\u00f9 famosa di Italia sul palco di Zelig\"\n2020 \"Zelig C-Lab - ( ancora il format pi\u00f9 classico di Zelig ) COMEDY CENTRAL\"\nPremi principali.\n1997 - Telegatto per Drive In\n1988 - Telegatto per Drive In\n1989 - Telegatto per Va' pensiero\n1990 - Telegatto per Emilio, premio speciale della critica\n2003 - Telegatto per Zelig Circus\n2004 - Telegatto per Zelig Circus\n2008 - Telegatto di Platino per l'Eccellenza per Zelig\n1999 - Gran Premio Regia Televisiva (Rai) per Comici\n2003 - Gran Premio Regia Televisiva (Rai) per Zelig Circus\n2005 - Gran Premio Regia Televisiva (Rai) per Zelig Circus\n2006 - Oscar Tv Premio Regia Televisiva per Zelig Circus\n2009 - Oscar Tv Premio Regia Televisiva per Zelig\n2010 - Oscar Tv Premio Regia Televisiva per Zelig\n2011 - Oscar Tv Premio Regia Televisiva per Zelig\n2012 - Oscar Tv Premio Regia Televisiva per Zelig"}
{"id": "2953284", "revid": "991694", "url": "https://it.wikipedia.org/wiki?curid=2953284", "title": "Teste Mobili Records", "text": ""}
{"id": "2953285", "revid": "400518", "url": "https://it.wikipedia.org/wiki?curid=2953285", "title": "Die papstin", "text": " #REDIRECT La papessa (film)"}
{"id": "2953286", "revid": "400518", "url": "https://it.wikipedia.org/wiki?curid=2953286", "title": "Die p\u00e4pstin", "text": " #REDIRECT La papessa (film)"}
{"id": "2953287", "revid": "1543377", "url": "https://it.wikipedia.org/wiki?curid=2953287", "title": "Togu\u00e9 Morari", "text": "Togu\u00e9 Morari, o anche Togu\u00e9 Mourari, \u00e8 un comune rurale del Mali facente parte del circondario di Djenn\u00e9, nella regione di Mopti."}
{"id": "2953288", "revid": "1305772", "url": "https://it.wikipedia.org/wiki?curid=2953288", "title": "Madonna del Sacco", "text": ""}
{"id": "2953290", "revid": "86343", "url": "https://it.wikipedia.org/wiki?curid=2953290", "title": "Togu\u00e9 Mourari", "text": ""}
{"id": "2953293", "revid": "86343", "url": "https://it.wikipedia.org/wiki?curid=2953293", "title": "Togue Mourari", "text": ""}
{"id": "2953294", "revid": "287204", "url": "https://it.wikipedia.org/wiki?curid=2953294", "title": "Togue Morari", "text": ""}
{"id": "2953299", "revid": "767487", "url": "https://it.wikipedia.org/wiki?curid=2953299", "title": "Julio Comesa\u00f1a", "text": "Campione di Colombia sia da giocatore che da tecnico, \u00e8 conosciuto anche per il suo temperamento acceso, che gli ha causato diversi problemi sia in campo che in panchina: nel 1976 malmen\u00f2 un suo compagno di squadra in seguito ad una sessione di allenamento, mentre nel 1991 ebbe un diverbio con il suo giocatore Javier Ferreira, al termine del quale lo aggred\u00ec fisicamente; inoltre, nel 1992 ricevette una multa da 1.500.000 pesos e dieci giornate di squalifica dal tribunale sportivo della Dimayor per frasi offensive durante una sfida tra il Junior e l'Atl\u00e9tico Nacional.\nCarriera.\nGiocatore.\nDopo aver giocato nel suo paese e in Argentina, arriv\u00f2 in Colombia nel 1972, venendo messo sotto contratto dal Millonarios, trasferendosi poi all'Atl\u00e9tico Junior, con cui vinse il campionato nazionale nel 1977 sotto la guida del tecnico Juan Ram\u00f3n Ver\u00f3n; durante il suo periodo in Colombia venne anche naturalizzato. Si ritir\u00f2 poi nel 1981 con la maglia dell'Independiente Medell\u00edn.\nAllenatore.\nInizi\u00f2 ad allenare con la stessa squadra che l'aveva visto chiudere la carriera da calciatore, guidandola in tutto fino al 1986: in seguito, dopo aver occupato la panchina del Deportivo Cali, si trasfer\u00ec in Paraguay per allenare il Club Guaran\u00ed di Asunci\u00f3n. Nel 1991 venne assunto per la prima volta dall'Atl\u00e9tico Junior, squadra a cui legher\u00e0 il suo nome per diversi anni a venire: dopo aver lasciato il club, vi torn\u00f2 nel 1992, vincendo il campionato l'anno successivo e rimanendovi fino al 1994, quando fu esonerato in seguito alla decisione della dirigenza della societ\u00e0. Fu pertanto sostituito da Carlos Restrepo, che vinse il titolo nel 1995, mentre Comesa\u00f1a si accord\u00f2 con l'Independiente Santa Fe. Torn\u00f2 al Junior nel 1996, mentre nel 1998 ricopr\u00ec vari incarichi nell'Independiente Medell\u00edn. Allen\u00f2 poi in Ecuador, prima di tornare nuovamente a Barranquilla nel 2007, lasciando l'incarico nel 2009 e venendo rimpiazzato da Diego Uma\u00f1a."}
{"id": "2953302", "revid": "547034", "url": "https://it.wikipedia.org/wiki?curid=2953302", "title": "Madonna del Sacco (Perugino)", "text": "La Madonna del Sacco (\"Madonna, un angelo e san Giovannino in adorazione del Bambino\") \u00e8 un dipinto a olio su tavola (88x66 cm) di Pietro Perugino, databile al 1495-1500 circa e conservato nella Galleria Palatina di Firenze.\nStoria.\nIl dipinto viene in genere considerato una replica autografa della \"Madonna\" della \"Pala della Certosa di Pavia\" (Cavalcaselle e la critica recente).\nDescrizione e stile.\nLa Madonna campeggia al centro di una vasto paesaggio di dolci colline digradanti in lontananza, lumeggiate d'oro. Il suo manto copre un grosso sacco bianco da viaggio, sul quale sta seduto il Bambino, retto da un angelo. Dietro la Vergine, leggermente discosto, bilancia simmetricamente la scena san Giovannino, a sua volta inginocchiato in preghiera.\nLa scena \u00e8 impostata secondo uno schema pacato e piacevole, ordinato dalle regole della simmetria e delle rispondenze ritmiche, come si nota nelle inclinazioni alternate delle teste. La Madonna \u00e8 tipica della produzione matura del pittore, che lasci\u00f2 il posto all'elegante e raffinata giovinetta in favore di una donna pi\u00f9 matura, semplice e severa, in linea con il clima spirituale savonaroliano. La ricchezza cromatica, la salda plasticit\u00e0 e la monumentalit\u00e0 delle forme sembrano ormai preannunciare l'attivit\u00e0 di Raffaello, il pi\u00f9 grande degli allievi del pittore."}
{"id": "2953303", "revid": "36426", "url": "https://it.wikipedia.org/wiki?curid=2953303", "title": "Madonna, un angelo e san Giovannino in adorazione del Bambino", "text": ""}
{"id": "2953304", "revid": "36426", "url": "https://it.wikipedia.org/wiki?curid=2953304", "title": "Madonna del sacco", "text": ""}
{"id": "2953307", "revid": "3831", "url": "https://it.wikipedia.org/wiki?curid=2953307", "title": "Cavallo Agricolo Italiano da Tiro Pesante Rapido", "text": ""}
{"id": "2953309", "revid": "827882", "url": "https://it.wikipedia.org/wiki?curid=2953309", "title": "Dallah (Mali)", "text": "Dallah \u00e8 un comune rurale del Mali facente parte del circondario di Douentza, nella regione di Mopti.\nIl comune \u00e8 composto da 12 nuclei abitati:"}
{"id": "2953310", "revid": "123409602", "url": "https://it.wikipedia.org/wiki?curid=2953310", "title": "Nikita Petrovi\u010d Panin", "text": "Biografia.\nPanin apparteneva ad un'antichissima stirpe dell'alta nobilt\u00e0 russa, i boiardi. La famiglia dei conti Panin era infatti considerata discendente di un nobile variago stabilitosi a Staraja Ladoga ancora prima del regno di Vladimir I di Kiev. Infatti la famiglia dei conti Panin possedeva in dote l'intera contea di Staraja Ladoga e numerosi territori in Carelia e ai piedi degli Urali, ma anche delle tenute intorno a Tallinn in Estonia.\nLo zio del conte Nikita, Nikita Ivanovi\u010d Panin, influente uomo di corte, inizi\u00f2 il giovane aristocratico alla carriera diplomatica; fu inviato assieme ai conti Ivan Andreevi\u010d Osterman e P\u00ebtr Borisovi\u010d \u0160eremetev presso la colta corte svedese di Gustavo III, e inoltre fu il primo diplomatico europeo a portare in patria la notizia del tragico assassinio del re svedese.\nIn patria divenne voivoda del distretto di Novgorod, e si stabil\u00ec a San Pietroburgo, dove si leg\u00f2 ad un gruppo di intellettuali e militari scontenti del regime autocratico dello zar Paolo I, e decisi a rimuoverlo dal trono; di questi facevano parte: Nikolaj Aleksandrovi\u010d Zubov, fratello di Platon Aleksandrovi\u010d Zubov, superiore di Panin, il generale Levin August von Bennigsen, il generale P\u00ebtr Alekseevi\u010d Palen, Nikolaj Jusupov e l'ambasciatore spagnolo ammiraglio marchese Jos\u00e9 de Ribas.\nNel 1801, in seguito all'assassinio di Paolo e alla salita al trono del figlio Alessandro, Panin venne scelto da quest'ultimo come nuovo Primo ministro. Durante questo periodo si leg\u00f2 sentimentalmente alla famiglia Demidov, divenendo amante della principessina Marija Demidovna; inoltre i conti Panin e i principi Demidov avevano un antenato comune: il principe Akinfij Nikiti\u010d Demidov, celebre avo dell'industriale Anatolio Demidoff.\nDurante gli anni illuministici dello zar Alessandro I, Panin ebbe un ruolo speciale di ministro della cultura e condusse una politica filo-francese, venendo inviato come ambasciatore in Spagna, Austria e Danimarca.\nQuando i reazionari rovesciarono il politico liberale Michail Michajlovi\u010d Speranskij, anche il conte Panin cadde in disgrazia, e si ritir\u00f2 nella sua tenuta presso Tallinn; fu padrino di battesimo del futuro poeta e parente di Lev Tolstoj, conte Aleksej Konstantinovi\u010d Tolstoj. Inoltre fu esecutore testamentario delle propriet\u00e0 ipotecate a met\u00e0 del 1700 del conte P\u00ebtr Andreevi\u010d Tolstoj, delle quali i suoi eredi non avevano mai preso possesso.\nDurante la Campagna di Georgia del conte Paskevi\u010d, fu commissario militare tra le truppe del principe Dmitrij Vladimirovi\u010d Golicyn. Nel 1834 fu nominato ambasciatore a Teheran con l'appoggio militare del generale P\u00ebtr Nikolaevi\u010d Tolstoj, suo cognato. Pass\u00f2 gli ultimi anni della sua vita ritirato nelle sue propriet\u00e0 in Estonia.\nPanin fece parte della Massoneria. "}
{"id": "2953311", "revid": "117821214", "url": "https://it.wikipedia.org/wiki?curid=2953311", "title": "Outdoor training", "text": "Nel contesto della formazione, soprattutto aziendale, l'espressione inglese outdoor training (letteralmente \"allenamento all'aperto\") viene usata per riferirsi ad attivit\u00e0 che stimolano l'apprendimento dall'esperienza e si svolgono in spazi aperti, nella natura, in luoghi diversi e possibilmente \"distanti\" dalla realt\u00e0 aziendale. In italiano viene in genere chiamata formazione outdoor e si centra sullo sviluppo di comportamenti organizzativi attraverso l'uso di metafore e contesti nuovi, fuori dalla vita quotidiana, dove si possono sperimentare con libert\u00e0, fare esperienza sulle competenze relazionali o manageriali che si vogliono sviluppare. Durante la fase di \"debriefing\" (corta) o \"rielaborazione (lunga e approfondita) si analizzano le dinamiche emerse e si riportano le deduzioni tratte alla realt\u00e0 lavorativa.\nIl trainer in queste attivit\u00e0 ha il compito di facilitatore proponendo ai discenti attivit\u00e0 pratiche (imparare facendo), osservando gli sviluppi e le dinamiche e aiutando poi i discenti a far riemergere gli aspetti pi\u00f9 rilevanti dell'accaduto. Di tradizione anglosassone, l'\"outdoor training\" si pu\u00f2 avvalere di attivit\u00e0 di tipo ludico-sportivo, la cui pratica \u00e8 favorita dall'ambiente aperto. L'\"outdoor training\", come metodologia formativa, \u00e8 spesso utilizzata nella formazione aziendale per trattare tematiche legate al \"team building\", al \"team work\" ed alla leadership.\nNell'\"outdoor training\" si usa la strumentazione presente nello sport, nella natura, nella formazione.\nStoria.\nOccorre distinguere fra i precursori e gli sviluppatori della teoria dell'apprendimento dell'esperienza, fra cui ricordiamo:\ne precursori e fondatori dell'outdoor training e della formazione outdoor, che partendo dai modelli sopra accennati ne traggono una vera metodologia formativa, fra questi ricordiamo:\nIn Italia questa metodologia di formazione esperienziale \u00e8 stata portata agli inizi degli anni novanta dallo psicologo Marco Rotondi che la ha riadattata alla cultura europea.\nPossibili applicazioni.\nL'outdoor training pu\u00f2 essere usato per sviluppare molte competenze relazionali e manageriale, fra cui per esempio:\nTeam building: competenze di lavoro di gruppo e rinforzare gruppi di lavoro gi\u00e0 esistenti, orientando le persone a lavorare insieme per un fine comune. Uno scambio di ruoli aiuta a capire gli altri e ad aumentare l'empatia.\nLeadership: osservare dinamiche di gruppo e a sviluppare competenze di leadership.\nSviluppo della personalit\u00e0: pu\u00f2 essere usato per aumentare l'autocoscienza (come reagisco, cosa sono in grado di fare, come mi comporto con gli altri, quali sono i miei limiti) e sviluppare cambiamenti di atteggiamento.\nOrientamento al gruppo/ orientamento all'obiettivo: si pu\u00f2 scegliere se lavorare di pi\u00f9 sulle dinamiche di gruppo, trasformando l'obiettivo da raggiungere in mezzo per il raggiungimento del fine o di concentrarsi sull'obiettivo posto.\nEsempio di attivit\u00e0 che vengono svolte nell'outdoor training.\nLa tecnica dell'arrampicata rappresenta un modo per apprendere in un contesto nuovo e con rischi limitati (\u00e8 molto importante l'uso di corda e di dispositivi di blocco: bisogna sempre pensare che i partecipanti spesso non sono esperti in materia e che la sicurezza deve sempre essere garantita).\nQuesta tecnica consiste nel scalare una parete (pu\u00f2 essere svolto sia in montagna come anche in palestra) con l'aiuto delle proprie capacit\u00e0 e quelle del gruppo.\nL'arrampicata viene utilizzata per lavorare sulla gestione delle emozioni e dei conflitti, migliorare la comunicazione nel gruppo, migliorare la capacit\u00e0 di problem solving, aumentare la fiducia, migliorare l'osservazione e l'auto-osservazione, capire i propri e altrui limiti e aumentare il team working.\nPer garantire una buona riuscita il formatore deve pianificare l'attivit\u00e0 (tempi, difficolt\u00e0, situazioni di meteo). In questo \u00e8 molto importante capire con quale \"target\" di persone si lavora (et\u00e0, esperienza, esigenze).\nAlla fine dell'attivit\u00e0 \u00e8 essenziale fare un debriefing che aiuta i partecipanti a cogliere le metafore che possono poi essere usate nel mondo lavorativo e nella vita quotidiana.\nNota bene:\nregola della \"libert\u00e0 di adesione\": nessuno deve sentirsi obbligato a partecipare all'attivit\u00e0 e ad andare oltre i propri limiti\nquesta attivit\u00e0 deve sempre essere affiancata da una guida alpina\nEsistono vari tipi di formazione outdoor:\nRischi e limiti.\nCi sono molte agenzie formative che offrono interventi formazione outdoor, molte delle attivit\u00e0 proposte per\u00f2 hanno spesso basso contenuto formativo e vanno pi\u00f9 nella direzione dell'incentive e della socializzazione e dell'intrattenimento; occorre allora chiarire bene quello che si vuole per non essere delusi dopo: ci si \u00e8 divertiti ma non si \u00e8 imparato nulla (obiezione classica che viene fatta dai partecipanti ad alcune di queste attivit\u00e0 non organizzate da formatori esperti)."}
{"id": "2953312", "revid": "767487", "url": "https://it.wikipedia.org/wiki?curid=2953312", "title": "J\u00e1nos Hrotk\u00f3", "text": "Carriera.\nGiocatore.\nLa famiglia, emigrata in Ungheria, sped\u00ec immediatamente una lettera alla MTK Budapest, che, dopo pochi anni conferm\u00f2. Cos\u00ec nel 1946 si rec\u00f2 all'estero, dove avrebbe poi giocato in Italia per quattro anni, per il Bari e . Dal 1950 fino al 1952, ha giocato nella , per poi concludere la sua carriera in Portogallo.\nClub.\nVanta 70 presenze e 6 reti in Serie A con il Bari, dove ha giocato 3 anni.\nAllenatore.\nTrasferitosi in Portogallo, inizi\u00f2 l\u00ec la carriera di allenatore, trasferendosi da un club all'altro.\nMorte.\nJ\u00e0nos mor\u00ec di vecchiaia nell'Ospedale di \u00c9vora, alle 20:40. Il suo corpo \u00e8 stato cremato a Ferreira do Alentejo, nel Distretto di Beja"}
{"id": "2953313", "revid": "1543377", "url": "https://it.wikipedia.org/wiki?curid=2953313", "title": "Dangol-Bor\u00e9", "text": "Dangol-Bor\u00e9 \u00e8 un comune rurale del Mali facente parte del circondario di Douentza, nella regione di Mopti."}
{"id": "2953315", "revid": "287204", "url": "https://it.wikipedia.org/wiki?curid=2953315", "title": "Dangol-Bore", "text": ""}
{"id": "2953316", "revid": "125232153", "url": "https://it.wikipedia.org/wiki?curid=2953316", "title": "Tender (Blur)", "text": "Tender \u00e8 un brano musicale del gruppo inglese dei Blur, pubblicato come singolo estratto dall'album \"13\" nel 1999.\nIl brano.\nSi tratta del primo singolo estratto dal sesto album della band. Il testo \u00e8 stato scritto da Damon Albarn e Graham Coxon, mentre la parte corale del brano \u00e8 stata eseguita dalla London Community Gospel Choir.\nIl testo della canzone descrive la fine della relazione sentimentale tra Albarn e Justine Frischmann, all'epoca cantante della band britpop Elastica. La Frischmann rifer\u00ec al quotidiano inglese \"The Observer\" di avere pianto la prima volta che aveva ascoltato la canzone, per poi sentirsi imbarazzata ed infuriata prima di calmarsi. Il verso \"Tender Is the Night\" \u00e8 tratto dal romanzo \"Tenera \u00e8 la notte\" dello scrittore statunitense Francis Scott Fitzgerald, il cui titolo a sua volta \u00e8 un omaggio alla \"Ode to a Nightingale\" di John Keats.\nLa prima esibizione di \"Tender\" dal vivo fu al Festival di Sanremo 1999.\nDistribuzione ed accoglienza.\nTraccia d'apertura del sesto album dei Blur intitolato \"13\" e primo singolo estratto da esso, raggiunse la seconda posizione in classifica nella britannica UK Singles Chart dietro \"...Baby One More Time\" di Britney Spears. Nella prima settimana il singolo ebbe vendite di 176,000 copie avendo un vantaggio iniziale sulla Spears nella prima parte della settimana, per\u00f2 \"...Baby One More Time\" vendette ulteriori 55,000 unit\u00e0 e mantenne la vetta della classifica. La data di uscita della canzone venne anticipata per fugare una preoccupazione circa le importazioni giapponesi.\nLa canzone venne proclamata \"Single of the Fortnight\" dalla rivista \"Smash Hits\", che scrisse: \"Con i suoi sette minuti e tre quarti di durata, \"Tender\" \u00e8 almeno due volte lunga di troppo, ma \u00e8 ancora di gran lunga il miglior inno skiffle-folk dell'anno finora!\". Il giornalista musicale Chuck Taylor di \"Billboard\" la defin\u00ec una \"grande partenza\" per la band e un \"lavoro stellare\", il cui suono ricorda la fine degli anni '60 e l'inizio degli anni '70. Egli scrisse: \"\u00e8 semplicemente un pezzo lucido e ben prodotto che risale a un tempo in cui le pop star britanniche potevano cantare... e suonare assoli di chitarra metallici senza ironia\". Sarah Davis di \"Dotmusic\" descrisse \"Tender\" una \"boccata di aria fresca\" e un \"bellissimo inno di consolazione\", notando qualche somiglianza con \"Give Peace a Chance\" di John Lennon. Il brano ha ricevuto la candidatura ai BRIT Awards 2000 come \"singolo britannico dell'anno\". Tuttavia, il premio and\u00f2 a Robbie Williams per \"She's the One\".\nIl videoclip.\nIl videoclip del brano \u00e8 una rappresentazione di una registrazione effettuata dal vivo in studio, girato in bianco e nero, con la band e un gruppo di coristi. Come per \"End of a Century\", non viene utilizzata la traccia audio della versione in studio."}
{"id": "2953320", "revid": "86343", "url": "https://it.wikipedia.org/wiki?curid=2953320", "title": "Dangol Bor\u00e9", "text": ""}
{"id": "2953321", "revid": "86343", "url": "https://it.wikipedia.org/wiki?curid=2953321", "title": "Dangol Bore", "text": ""}
{"id": "2953323", "revid": "250563", "url": "https://it.wikipedia.org/wiki?curid=2953323", "title": "Ingo Hoffman", "text": ""}
{"id": "2953325", "revid": "119740332", "url": "https://it.wikipedia.org/wiki?curid=2953325", "title": "Fran\u00e7ois Devienne", "text": " \nBiografia.\nFran\u00e7ois Devienne nacque a Joinville (Haute-Marne), il pi\u00f9 giovane di quattordici figli di un sellaio. Dopo aver ricevuto la sua prima formazione musicale come fanciullo cantore nella sua citt\u00e0 natale, inizi\u00f2 a suonare in vari ensemble parigini come solista e professore d'orchestra. Studi\u00f2 il flauto con F\u00e9lix Rault e nel 1780 entr\u00f2 a far parte della casa del cardinale de Rohan. Fu attivo a Parigi come flautista, compositore e fagottista e suon\u00f2 il fagotto all'Opera di Parigi. Ha scritto opere di successo nel 1790, tra cui \"Les Visitandine\" (1792), che lo portarono alla ribalta.\nFu inoltre membro della \"Banda militare della Guardia francese\", dove gli fu assegnato il grado di sergente con il compito di insegnare ai figli dei suoi colleghi della banda militare nella \"Libera Scuola di Musica\". Dopo il periodo rivoluzionario, quando la \"Libera Scuola\" divenne \"Istituto Nazionale di Musica\", poi divenuta Conservatoire de Paris nel 1795, Fran\u00e7ois Devienne venne nominato amministratore e professore di flauto. Ha scritto un metodo per l'insegnamento del flauto: \"M\u00e9thode de fl\u00fbte th\u00e9orique et pratique\" (1793), uno dei trattati pi\u00f9 importanti e influenti nella musica per fiati francese alla fine del XVIII secolo, ristampato pi\u00f9 volte. Come molti altri musicisti, si un\u00ec alla massoneria e all'orchestra dei \"Concerti De la Loge Olympique\".\nMor\u00ec in un sanatorio a Charenton, vicino a Parigi, il 5 settembre 1803.\nLe sue composizioni sono costituite da circa 300 pezzi strumentali per strumenti a fiato. Fra questi 12 concerti per flauto, sinfonie per fiati, quartetti e trii per ensemble diversi, 12 opere, 4 concerti e 6 sonate per fagotto in uno stile elegante e melodico.\nLe composizioni per flauto di Devienne, riportate in vita da Jean-Pierre Rampal negli anni sessanta, sono ora ben note ai flautisti, ma non ancora abbastanza al grande pubblico. Oltre a un ampio lavoro di istruzione, compreso il famoso \"M\u00e9thode\" del 1794, con i suoi articoli di grande interesse per la tecnica e lo stile del tempo, la sua opera comprende anche una collezione di otto libri di sonate per flauto o fagotto, una variet\u00e0 di musica da camera e non meno di diciassette concerti. Lo stile brillante e melodico di questi ultimi li rende perfetti esempi del genere concertante classico, paragonabili soltanto ai lavori del compositore viennese Franz Anton Hoffmeister (1754 - 1812), che compose circa 25 concerti per flauto.\nI concerti di Devienne, invece, sono abbastanza notevoli, spesso pi\u00f9 vicini allo spirito di Mozart, che mentre era a Parigi aveva frequentato i \"Concert Spirituel\". Fu l\u00ec che Devienne, frequentemente e con grande successo, suon\u00f2 le sue composizioni, che furono riflessi brillanti del tono elegante di Parigi in quel periodo. "}
{"id": "2953326", "revid": "1543377", "url": "https://it.wikipedia.org/wiki?curid=2953326", "title": "D\u00e9b\u00e9r\u00e9", "text": "D\u00e9b\u00e9r\u00e9 \u00e8 un comune rurale del Mali facente parte del circondario di Douentza, nella regione di Mopti."}
{"id": "2953327", "revid": "287204", "url": "https://it.wikipedia.org/wiki?curid=2953327", "title": "Debere", "text": ""}
{"id": "2953328", "revid": "3831", "url": "https://it.wikipedia.org/wiki?curid=2953328", "title": "Anglo arabo sardo", "text": ""}
{"id": "2953331", "revid": "785863", "url": "https://it.wikipedia.org/wiki?curid=2953331", "title": "Vitani", "text": ""}
{"id": "2953333", "revid": "647919", "url": "https://it.wikipedia.org/wiki?curid=2953333", "title": "Campionato giapponese di Formula 2", "text": ""}
{"id": "2953334", "revid": "339392", "url": "https://it.wikipedia.org/wiki?curid=2953334", "title": "Formula 2 giapponese stagione 1978", "text": ""}
{"id": "2953336", "revid": "3831", "url": "https://it.wikipedia.org/wiki?curid=2953336", "title": "Belga da Tiro", "text": ""}
{"id": "2953337", "revid": "1543377", "url": "https://it.wikipedia.org/wiki?curid=2953337", "title": "Dianw\u00e9li", "text": "Dianw\u00e9li, o anche Dianw\u00e9ly, \u00e8 un comune rurale del Mali facente parte del circondario di Douentza, nella regione di Mopti.\nIl comune \u00e8 composto da 8 nuclei abitati:"}
{"id": "2953339", "revid": "831312", "url": "https://it.wikipedia.org/wiki?curid=2953339", "title": "Manuel Belletti", "text": "Carriera.\nBelletti si distinse tra i dilettanti Under-23 (categoria in cui corse per quattro anni) terminando secondo al Gran Premio della Liberazione del 2006 dietro Matthew Goss, al Trofeo Alcide De Gasperi del 2007 dietro Jacopo Guarnieri e vincendo poi nel 2007 il Trofeo Banca Popolare di Vicenza. Pass\u00f2 quindi professionista nel 2008 con la Serramenti PVC Diquigiovanni-Androni Giocattoli di Gianni Savio.\nAlla prima stagione da professionista concluse sul podio in una tappa del Giro della Turchia, poi vinse una frazione al Cl\u00e1sico Cicl\u00edstico Banfoandes in Venezuela. L'anno successivo ottenne il primo piazzamento in volata in una corsa in linea italiana, chiudendo terzo il Giro del Friuli in marzo, poi secondo al Giro della Toscana in maggio dietro ad Alessandro Petacchi. In settembre ottenne un altro piazzamento, il secondo posto al Grand Prix de Fourmies, in Francia, battuto da Romain Feillu.\nNel 2010 lascia la Diquigiovanni per accasarsi alla Colnago-CSF Inox di Bruno Reverberi. Il 21 maggio vince in volata la tredicesima tappa del Giro d'Italia, con arrivo a Cesenatico, a soli 5\u00a0km da casa sua a Sant'Angelo di Gatteo e dedica la sua vittoria al campione di Cesenatico Marco Pantani; il 19 agosto seguente si afferma invece nella terza prova del Trittico Lombardo, la Coppa Bernocchi, battendo in una volata ristretta velocisti del calibro di Mark Cavendish, Tyler Farrar, Daniele Bennati e Danilo Hondo. Nel 2011 vince altre quattro tappe in gare Europe Tour e si classifica secondo alla Coppa Bernocchi e al Gran Premio Bruno Beghelli.\nPer il 2012 firma un contratto biennale con la AG2R La Mondiale, formazione ProTour francese. Al primo anno con la maglia dell'AG2R conclude quinto allo Scheldeprijs e alla Parigi-Bruxelles, partecipa al Giro d'Italia (piazzandosi quinto nella tappa di Montecatini Terme) e vince una frazione e la classifica a punti alla Route du Sud."}
{"id": "2953341", "revid": "287204", "url": "https://it.wikipedia.org/wiki?curid=2953341", "title": "Dianweli", "text": ""}
{"id": "2953343", "revid": "86343", "url": "https://it.wikipedia.org/wiki?curid=2953343", "title": "Dianw\u00e9ly", "text": ""}
{"id": "2953344", "revid": "86343", "url": "https://it.wikipedia.org/wiki?curid=2953344", "title": "Dianwely", "text": ""}
{"id": "2953346", "revid": "84184", "url": "https://it.wikipedia.org/wiki?curid=2953346", "title": "Piano INA-Casa", "text": ""}
{"id": "2953348", "revid": "1543377", "url": "https://it.wikipedia.org/wiki?curid=2953348", "title": "Djaptodji", "text": "Djaptodji \u00e8 un comune rurale del Mali facente parte del circondario di Douentza, nella regione di Mopti."}
{"id": "2953351", "revid": "36426", "url": "https://it.wikipedia.org/wiki?curid=2953351", "title": "San Bernardo accoglie il Cristo che si stacca dalla croce", "text": ""}
{"id": "2953352", "revid": "123812949", "url": "https://it.wikipedia.org/wiki?curid=2953352", "title": "Andrew Sullivan (scrittore)", "text": "Biografia.\nDi orientamento politico conservatore, dichiaratamente omosessuale e cattolico, Sullivan \u00e8 speaker nei college, nelle universit\u00e0 ed in diverse organizzazioni americane ed europee oltre ad essere spesso ospite come opinionista sia in Europa che negli Stati Uniti di trasmissioni televisive che si occupano di politica. Nato e cresciuto in Inghilterra, Sullivan vive negli Stati Uniti dal 1984 e risiede attualmente a Washington D.C.. Sullivan \u00e8 considerato da molti il pioniere del weblogging, essendo stato uno dei primi giornalisti ad aver aperto negli Stati Uniti in proprio blog personale.\nIl suo blog - The Daily Dish - nasce nel 2000 e, nel corso degli anni, \u00e8 parte di diverse testate: Time, The Atlantic Monthly e The Daily Beast.\nNel 2013, il blog diventa un progetto indipendente: per gestire i costi, la redazione chiede ai propri lettori un abbonamento annuale di 20 dollari.\nIn un post datato 28 gennaio 2015, Andrew Sullivan ha annunciato la propria decisione di ritirarsi dalla blogosfera."}
{"id": "2953353", "revid": "36426", "url": "https://it.wikipedia.org/wiki?curid=2953353", "title": "Cristo che scende dalla croce ad abbracciare san Bernardo", "text": ""}
{"id": "2953355", "revid": "2160786", "url": "https://it.wikipedia.org/wiki?curid=2953355", "title": "Antonio Brucioli", "text": "Autore nel 1532 di una delle pi\u00f9 famose traduzioni in volgare della Bibbia, messa all'\"Indice\" nel 1559, fu perseguitato come eretico dall'Inquisizione veneziana, che lo costrinse all'abiura e lo condann\u00f2 al carcere.\nBiografia.\nNato alla fine del XV secolo a Firenze da Francesco Brucioli, un agiato falegname, Antonio studi\u00f2 filosofia, latino e greco, allievo di Francesco Cattani da Diacceto, professore di filosofia, fautore dell'impiego della lingua toscana, in luogo della latina, nelle opere filosofiche, il quale lo introdusse nel circolo intellettuale platonico che si riuniva negli Orti Oricellari, i giardini di palazzo Rucellai.\nQuando nel 1522 venne scoperta la congiura anti-medicea e repubblicana ordita per assassinare il cardinale Giulio de' Medici, molti degli Oricellari ne risultarono coinvolti e mentre Brucioli, Luigi Alamanni, Zanobi Buondelmonti fuggivano a Venezia, e Giovanni Battista Della Palla a Lione, Iacopo da Diacceto e Luigi di Tommaso Alamanni - parente dell'altro Alamanni - vennero processati e decapitati.\nI fuggitivi si riunirono nel 1523 a Lione, citt\u00e0 di vivace attivit\u00e0 editoriale, dove Brucioli ebbe i primi contatti con i riformati d'oltralpe e qui concep\u00ec probabilmente l'idea di una traduzione italiana della Bibbia. Infatti circolavano gi\u00e0 traduzioni in francese delle Scritture e a Lione vide l'umanista Sante Pagnini, che stava preparando la sua nuova traduzione latina della Bibbia dall'ebraico, lingua che il Brucioli inizi\u00f2 a studiare sotto la sua guida. Nel 1525 si rec\u00f2 in Germania, sembra per perorare il tentativo di Massimiliano Sforza di essere rimesso a capo del Ducato di Milano.\nNel 1526 Brucioli si trovava a Venezia per pubblicarvi, per i tipi di Gregorio de' Gregori, i \"Dialogi della morale philosophia\", poi rivisti e ristampati nel 1528, nel 1537, nel 1538, nel 1544 e nel 1556. I virtuosi sono i migliori cittadini cui affidare il governo della Repubblica, e questi si trovano massimamente nelle classi medie, perch\u00e9 queste possono accedere a quella istruzione che insegna loro le virt\u00f9 civiche e, rispetto alle aristocratiche, hanno un maggior senso della moderazione politica e una minore possibilit\u00e0 di corrompere i costumi. Platone e Aristotele si ritrovano insieme nella riflessione del Brucioli, formatasi nei colloqui degli \"Orti\" fiorentini insieme con il realismo del Machiavelli, il rifiuto del governo aristocratico e mercantile dei Medici e la condanna dell'ingerenza clericale in politica, portatrice d'infiniti disordini, come aveva dimostrato la disastrosa esperienza savonaroliana, e incompatibile con la missione ecclesiastica a insegnare il vangelo e a migliorare cos\u00ec la moralit\u00e0 civica.\nNel 1527, con il Sacco della Roma di Clemente VII i Medici dovettero nuovamente allontanarsi da Firenze, che proclam\u00f2 la Repubblica e riaccolese i fuorusciti anti-medicei. Anche Brucioli torn\u00f2 a Firenze dove per\u00f2 si affermarono al governo cittadino i seguaci del Savonarola, che ora perseguivano una politica filo-imperiale e anti-francese. Brucioli, che pubblic\u00f2 nel 1528 una nuova edizione dei \"Dialogi\" dedicata al comandante delle truppe fiorentine Ercole d'Este, inizi\u00f2 a polemizzare con i \"piagnoni\" e i domenicani di San Marco che, a suo avviso, mettevano in pericolo la sopravvivenza della Repubblica.\nCompito dei frati, diceva il Brucioli, doveva essere quello di badare \u00aba dir degli ufizi, e non impacciarsi degli stati; che non sapeva, a che servissero tanti varj abiti e tante diversit\u00e0 di regole, che tutti arebbono ad andar vestiti a un modo, sotto una regola medesima; la peste delle citt\u00e0 e le rovine delle repubbliche essere pi\u00f9 d'altri i frati, e allegava l'esempio di fra Girolamo, che aveva diviso e malcondotto Firenze; diceva ancora, che dove anticamente ne' testamenti si facevano de' lasci alle repubbliche, o per fortificazione o per ornamenti delle citt\u00e0 o per riparamento de' fiumi o per rassettamento delle strade, oggid\u00ec si lasciano a frati, perch\u00e9 ridendosi eglino di cotali sciocchi, si stiano non a lavorare, ma a trionfare e poltroneggiare ne' conventi\u00bb.\nA seguito di sue lettere indirizzate al re francese, al quale denunciava \u00abche il governo di Firenze \u00e8 ridotto con homini plebei et che e' nobili sono bistratati e malvisti, di modo che, se non si provede, \u00e8 per durar poco tempo\u00bb e delle sue presunte minacce di far incendiare il convento domenicano, nel giugno 1529 Brucioli venne arrestato con l'aggiunta dell'accusa di essere luterano. Bandito da Firenze per due anni, Brucioli si ritir\u00f2 a Venezia.\nA Venezia.\nA Venezia, mentre manteneva la famiglia correggendo le bozze nelle tipografie, fu particolarmente attivo come traduttore delle Scritture e di testi classici. Nel 1530 apparve la sua traduzione del Nuovo Testamento e, due anni dopo, della Bibbia, che egli present\u00f2 come tradotta direttamente dagli originali ebraici e greci, ma che in realt\u00e0, per quanto riguarda il Vecchio Testamento, \u00e8 in gran parte desunta dalla versione latina di Sante Pagnini, pubblicata nel 1527. La Bibbia del Brucioli fu la versione pi\u00f9 consultata tra gli evangelici italiani sparsi per l'Europa fino alla comparsa della traduzione del Diodati nel 1607.\nNel 1531 pubblic\u00f2 i \"Salmi\", mentre dei classici latini tradusse nel 1538 la \"Retorica\" e nel 1539 \"Il sogno di Scipione\" di Cicerone; nel 1543 e nel 1548 comparve la \"Storia naturale\" di Plinio il Vecchio. Pubblic\u00f2 anche un'edizione del \"Decamerone\" di Boccaccio nel 1538 e delle \"Rime\" e dei \"Trionfi\" del Petrarca.\nNel 1534 aveva pubblicato il \"Compendio di tutte l'orazioni de' santi padri, profeti et apostoli, raccolte da sacri libri del Vecchio e Nuovo Testamento\", che non \u00e8 altro che la traduzione delle \"Precationes biblicae sanctorum patrum, illustrium virorum et mulierum utriusque Testamenti\" del protestante Otto Brunfels, non per\u00f2 citato dal Brucioli, pubblicate a Strasburgo nel 1528, nel quale il Brunfels invitava alla tolleranza religiosa e, insieme, si faceva sostenitore del nicodemismo in quelle terre ove fosse preclusa la libert\u00e0 di espressione religiosa, tesi ribadita dal Brucioli anche nel \"Nuovo commento in tutte le celesti ed divine epistole di san Paulo\" del 1544.\nNel 1541 Brucioli apr\u00ec con i fratelli Alessandro e Francesco una propria tipografia, che dal 1542 stamp\u00f2 sette volumi di propri commenti alle Scritture. Nei commenti al Nuovo Testamento il domenicano Ambrogio Catarino Politi individu\u00f2 l'inserimento di parte delle \"Ennarrationes perpetuae in Sacra quattuor Evangelia\" che il protestante Martin Bucer aveva pubblicato nel 1530 a Strasburgo e nel 1536 a Basilea. Processato dall'Inquisizione veneziana, Brucioli fu condannato il 21 novembre 1548 al pagamento di una ammenda di 50 ducati e bandito da Venezia per due anni. Brucioli raggiunse allora Ferrara, dove fu accolto dalla moglie di Ercole II d'Este, la calvinista Renata di Francia, alla quale l'anno prima egli aveva indirizzato una \"Epistola intorno a Christo Messia\".\nAl ritorno a Venezia, dovette mantenere un atteggiamento prudente, e si diede a pubblicare traduzioni delle opere di Aristotele, il \"De caelo et mundo\", la \"De generatione et corruptione\", il \"De anima\", la \"Fisica\", i \"Meteorologici\". Era diventato agente del duca di Toscana Cosimo I al quale riferiva dei movimenti degli esuli fiorentini: aveva certo bisogno di denaro e non si faceva pi\u00f9 illusioni sulla possibilit\u00e0 di una restaurazione della Repubblica a Firenze, come non credeva pi\u00f9 alla possibilit\u00e0 di educare i cittadini al buon governo, tanto da rivalutare una figura da lui gi\u00e0 disprezzata, come il Savonarola, del quale aveva pubblicato le prediche.\nIl nome di Brucioli ricorse nelle confessioni di don Pietro Manelfi, il prete che, gi\u00e0 anabattista, ritorn\u00f2 nella Chiesa cattolica denunciando i suoi vecchi compagni nel 1551. Antonio Brucioli comparve cos\u00ec nuovamente di fronte all'Inquisizione di Venezia nel 1555: dall'esame dei suoi scritti furono individuate espressioni eretiche e il 22 giugno 1555 egli abiur\u00f2. Tutti i suoi scritti di carattere religioso furono bruciati e gli fu imposto di pubblicare l'abiura e di non stampare nulla senza preventiva autorizzazione dell'Inquisizione.\nBrucioli era ormai vecchio e ridotto in miseria quando nell'aprile 1558 comparve nuovamente di fronte al tribunale dell'Inquisizione: ora l'accusa era di non aver pubblicato l'abiura del 1555, ma uno scritto nel quale sosteneva, contro l'opinione della Chiesa, che Cristo bens\u00ec aveva istituito il battesimo e l'eucaristia ma non gli altri sacramenti. Gettato in carcere, gli fu concesso in novembre di tornare in casa, fermo restando il divieto di uscirne.\nL'ultima notizia che lo riguarda \u00e8 la supplica che la moglie Lucia Marqual rivolse nel 1561 al tribunale: \u00abritrovandosi Antonio Brucioli mio marito, costituto, in et\u00e0 decrepita et in estrema miseria et tale calamit\u00e0 che veramente patisce ogni crudele incommodo et sar\u00e0 sforzato morirsene di fame se da vostre signorie reverende et clarissime non sar\u00e0 agiutato\u00bb. Altro di Brucioli non si conosce, salvo la morte avvenuta a Venezia il 5 dicembre 1566."}
{"id": "2953356", "revid": "282094", "url": "https://it.wikipedia.org/wiki?curid=2953356", "title": "Iacopo da Diacceto", "text": ""}
{"id": "2953358", "revid": "287204", "url": "https://it.wikipedia.org/wiki?curid=2953358", "title": "Franz Anton Hoffmeister", "text": "Biografia.\nSi trasfer\u00ec a Vienna nel 1768 per studiare diritto ma pass\u00f2 rapidamente allo studio della musica. Fu allievo del compositore Johann Georg Albrechtsberger, futuro insegnante di Ludwig van Beethoven. Hoffmeister pubblic\u00f2 le sue prime sinfonie nel 1778 quando venne nominato maestro di cappella del conte ungherese Franz von Sz\u00e9cs\u00e9nyi.\nTornato a Vienna, dal 1784 si dedic\u00f2 all'edizione delle sue opere oltre che a quelle di compositori come Haydn, Mozart, Beethoven, Clementi, Albrechtsberger, Dittersdorf e Vanhal.\nHoffmeister fu amico di Mozart che gli dedic\u00f2 il suo quartetto per archi KV 499, e di Beethoven che lo chiamava \"mio caro fratello\".\nAlcune sue opere vennero eseguite da Johann Peter Salomon, famoso concertista e impresario musicale, agli inizi degli anni 1790.\nOpere principali.\nSinfonie.\nDelle sue 66 sinfonie, ve ne sono tre (disponibili su disco, eseguite dai London Mozart Players)\nConcerti.\n60 concerti fra i quali :\nOpere.\nNe compose otto, non pi\u00f9 interpretate ai nostri giorni."}
{"id": "2953359", "revid": "1728", "url": "https://it.wikipedia.org/wiki?curid=2953359", "title": "Alberto Bolaffi", "text": "Biografia.\nFiglio di Clementina Tilche e Angelo Bolaffi, un impresario di teatro e di spettacolo residente a Livorno ma cittadino britannico. La nazionalit\u00e0 inglese \u00e8 data dal nonno, Nathan Bolaffi, un importante e molto agiato mercante di piume di struzzo e pietre preziose residente a Gibilterra.\nL'attivit\u00e0 del padre Angelo che si svolse con alterne fortune e complesse vicende familiari portarono il piccolo Alberto all'affidamento alle zie Rosina Tilche ed Ester Tilche Frenckler, di origini ungheresi e residenti a Torino.\nIl giovane Alberto frequent\u00f2 cos\u00ec a Torino gli studi scolastici che non pot\u00e9 per\u00f2 portare a compimento in quanto dovette conciliare la scuola con inderogabili ragioni di lavoro. Da aiutante in un negozio di stoffe alla rappresentanza di biciclette inglesi \"Ormonde\", allora molto richieste. Alla passione della bicicletta (tanto da partecipare a numerose gare) si affianc\u00f2 presto quella per i francobolli. La sua perfetta conoscenza di una decina di lingue e i numerosi scambi epistolari lo portarono, a soli sedici anni, ad intraprendere l'attivit\u00e0 di mercante di francobolli. I primi annunci pubblicitari dell'attivit\u00e0 risalgono al 1890. Fra il 1892 e il 1893 Alberto otterr\u00e0 le necessarie autorizzazioni per operare specificamente nel settore. All'attivit\u00e0 di compra-vendita di francobolli, Alberto affianc\u00f2 anche quella delle figurine Liebig (di cui pubblica uno dei primi cataloghi) e delle monete.\nGli inizi non furono certo facili. Sebbene in quegli anni la filatelia fosse gi\u00e0 molto popolare come forma di collezionismo, non si riscontrava la disponibilit\u00e0 ad effettuare grossi investimenti per i francobolli pi\u00f9 rari da parte dei collezionisti italiani. Inoltre in Italia, contrariamente ai paesi dell'Europa centro-settentrionale, il commercio filatelico non \u00e8 ancora un'attivit\u00e0 del tutto riconosciuta e di ampio respiro. Un aneddoto sul matrimonio di Alberto con Vittoria Foa, avvenuto nel 1901, lo conferma: Alberto quando si present\u00f2 ai futuri suoceri, bench\u00e9 avesse tutte le carte in regola per essere accettato in seno alla famiglia della futura sposa visto il suo modo di porgersi elegante e garbato, venne invitato ad uscire dalla loro casa quando essi appresero dell'attivit\u00e0 del pretendente. I genitori di Vittoria, austeri funzionari delle ferrovie sabaude, esclamarono che si trattava di un'attivit\u00e0 poco seria, non confacente agli obblighi a cui sarebbe stato tenuto un futuro padre di famiglia. Malgrado questo episodio Alberto Bolaffi non si scoraggi\u00f2 e, dopo due anni, \"il commerciante di francobolli\" e Vittoria convolarono felicemente a nozze. Nacquero quattro figli: Giulio che continu\u00f2 brillantemente l'attivit\u00e0 ereditata dal padre, Sandra, Roberto fu un brillantissimo medico e uno fra i pi\u00f9 giovani docenti di ginecologia dei suoi tempi (il cui brillante avvenire venne infranto dalle leggi razziali), e Dante che trascorse gran parte della sua vita a New York dove esercit\u00f2 la stessa attivit\u00e0 del padre.\nL'impegno nel lavoro, le sue indubbie doti e capacit\u00e0, e una certa notoriet\u00e0 lo portarono ad essere uno dei pi\u00f9 ascoltati giurati nelle esposizioni filateliche internazionali.\nNel 1936 fu ammesso al prestigioso \"Roll of Distinguished Philatelists\", la nota istituzione britannica sorta nel 1921.\nGli ultimi anni della sua vita vennero sconvolti e rattristati dai tragici eventi della seconda guerra mondiale. Nel 1939 una falsa accusa di spionaggio lo porter\u00e0 in carcere per qualche giorno (si trattava pur sempre, per le autorit\u00e0 fasciste, di un \"cittadino britannico di religione ebraica\"). Nel 1943 per sottrarsi alle persecuzioni nazi-fasciste, Alberto e Vittoria, celano le proprie vere identit\u00e0 sotto falsi documenti attestanti il cognome \"Banfi\".\nMuore a Torino il 26 settembre 1944, \u00ab...il giorno dopo l'operazione [...]; era in ospedale per un intervento non grave\u00bb. Il figlio Giulio, che durante la Resistenza \u00e8 un comandante partigiano e si trova in montagna, seppe della morte del padre solo il 14 ottobre: \u00ab[...] Il mio pensiero corre sempre al mio indimenticabile Pap\u00e0, a quell'uomo di eccezione. Quale sconforto! [...] Quale triste situazione la mia. Il mio adorato \u00e8 morto il 26/9 alle 18.30 e l'ho saputo il 14/10 alle 18.30 [...]\u00bb.\nEmissione delle poste francesi.\nLe Poste francesi, in occasione del 150\u00ba anniversario della \"Bourse aux timbres\", hanno dedicato un'emissione di francobolli ad alcuni tra i personaggi che pi\u00f9 hanno dato lustro alla filatelia francese e internazionale. Tra questi - accanto a personalit\u00e0 quali Franklin Delano Roosevelt e Louis Yvert - figura Alberto Bolaffi, a cui \u00e8 dedicato un francobollo da 0,56 Euro. \u00c8 la sesta volta che un francobollo francese viene dedicato a un italiano; in precedenza questo onore era toccato a Leonardo da Vinci nel 1952, Francesco Petrarca nel 1956, Michelangelo nel 1957, Giuseppe Lagrange nel 1958 e Giuseppe Mazzini nel 1963"}
{"id": "2953360", "revid": "1543377", "url": "https://it.wikipedia.org/wiki?curid=2953360", "title": "Douentza", "text": "Douentza \u00e8 un comune urbano del Mali, capoluogo del circondario omonimo, nella regione di Mopti."}
{"id": "2953361", "revid": "729019", "url": "https://it.wikipedia.org/wiki?curid=2953361", "title": "Caproni Ca.134", "text": "Il Caproni Ca.134 era un monomotore da ricognizione biplano realizzato dall'azienda italiana Aeronautica Caproni negli anni trenta e rimasto allo stadio di prototipo.\nStoria.\nSviluppo.\nNel 1936 il Ministero dell'Aeronautica emise una specifica per la fornitura di un nuovo velivolo ricognitore strategico terrestre. Al bando di concorso partecip\u00f2 anche la Caproni con un progetto venne assegnato la designazione Ca.134.\nImpiego operativo.\nIl Ca.134 venne valutato a Guidonia il 23 gennaio 1937 dalla commissione esaminatrice della Regia Aeronautica ma non ottenne alcuna commissione. Non si hanno notizie certe dell'impiego che ne venne fatto ma risulta essere stato messo definitivamente a terra l'11 maggio 1939 radiato per vetust\u00e0.\nDescrizione tecnica.\nIl Ca.134 era velivolo dall'aspetto convenzionale, monomotore biplano, biposto a carrello fisso.\nLa fusoliera, realizzata con struttura metallica ricoperta di pannelli anch'essi metallici, incorporava i due abitacoli in tandem dotati di parabrezza, l'anteriore destinata all'pilota ed il posteriore all'osservatore, quest'ultimo dotato di finestrature laterali per agevolare la localizzazione degli obiettivi e di una mitragliatrice brandeggiabile difensiva. Posteriormente proseguiva in una coda caratterizzata dall'impennaggio biplano bideriva con doppi piani di controllo dall'accentuato angolo di diedro positivo.\nLa configurazione alare era biplano-sesquiplana invertita, con l'ala superiore di apertura inferiore a quella montata bassa sulla fusoliera. Le due ali erano collegate tra loro da un montante interalare ad N per lato integrato da tiranti in filo d'acciaio, con la superiore collegata alla fusoliera tramite un castello tubolare centrale.\nIl carrello d'atterraggio era un semplice biciclo con gambe di forza ammortizzate dotate di carenatura \"a pantalone\", integrato posteriormente da un ruotino d'appoggio.\nLa propulsione era affidata ad un motore Isotta Fraschini Asso XI RC.40 posizionato all'apice anteriore della fusoliera, un 12 cilindri a V raffreddato a liquido in grado di erogare una potenza pari a 900 CV (662 kW), coperto da una cofanatura metallica ed abbinato ad un'elica tripala.\nL'armamento consisteva in una coppia di mitragliatrici Breda-SAFAT di diverso calibro, quella pi\u00f9 pesante da 12,7 mm montata in caccia e quella pi\u00f9 leggera da 7,7 mm montata su supporto brandeggiabile e posizionata nell'abitacolo posteriore."}
{"id": "2953363", "revid": "831312", "url": "https://it.wikipedia.org/wiki?curid=2953363", "title": "Fabio Sabatini", "text": "Carriera.\nDopo un 2005 tra i dilettanti Elite/Under-23 con tre vittorie all'attivo e un terzo posto al Gran Premio Liberazione, pass\u00f2 professionista all'inizio del 2006 tra le file del Team Milram.\nCambi\u00f2 squadra nel 2009, accasandosi alla Liquigas di Roberto Amadio. Quell'anno ottenne tre podi su sette tappe della Volta Ciclista a Catalunya e giunse ottavo alla Vattenfall Cyclassics. Partecip\u00f2 inoltre al Tour de France, concludendo 147\u00ba, e alla Vuelta a Espa\u00f1a.\nNel 2010 si classific\u00f2 terzo al Gran Premio Costa degli Etruschi e secondo nella Classica Sarda. In seguito partecip\u00f2 al Giro d'Italia, ottenendo il terzo posto nella seconda tappa e il terzo nella decima; si aggiudic\u00f2 inoltre la vittoria, con la sua Liquigas-Doimo, della cronosquadre."}
{"id": "2953364", "revid": "767487", "url": "https://it.wikipedia.org/wiki?curid=2953364", "title": "Gunfire 76", "text": "Informazioni Generali.\nI Gunfire 76 sono un nuovo progetto di Joseph Poole, meglio conosciuto come Wednesday 13. I Gunfire 76 sono una band glam rock nata nel 2009 in North Carolina, USA.\nPoole ha collaborato con Todd Youth (dei The Chelsea Smiles) per scrivere e registrare l'album con, come menzionato dallo stesso Poole in un'intervista, pi\u00f9 sonorit\u00e0 rock e senza l'uso di temi horror. Il 12 agosto 2009 buona parte delle canzoni contenute nell'album \"Casualites &amp; Tragedies\" sono state rese disponibili sul myspace della band per permettere ai fans di avere un'idea riguardo alle insolite sonorit\u00e0 toccate dal nuovo progetto di Poole.\nL'album \u00e8 entrato in commercio il 6 ottobre 2009.\nCollegamenti esterni.\nProfilo Myspace"}
{"id": "2953366", "revid": "287204", "url": "https://it.wikipedia.org/wiki?curid=2953366", "title": "ELA Aviacion", "text": ""}
{"id": "2953371", "revid": "1543377", "url": "https://it.wikipedia.org/wiki?curid=2953371", "title": "Gandamia", "text": "Gandamia \u00e8 un comune rurale del Mali facente parte del circondario di Douentza, nella regione di Mopti.\nIl comune \u00e8 composto da 8 nuclei abitati:"}
{"id": "2953380", "revid": "729019", "url": "https://it.wikipedia.org/wiki?curid=2953380", "title": "Boles\u0142aw Wieniawa-D\u0142ugoszowski", "text": "Biografia.\nL'adolescenza e gli studi.\nApparteneva ad una famiglia aristocratica polacca della \"szlachta\", discendente del principe Eustachy Erazm Sanguszko e dai Potocki. Il conte nacque presso la propriet\u00e0 della sua famiglia di Bobowa, dove pass\u00f2 l'infanzia e l'adolescenza, senza che gli venisse impartita nessuna educazione esclusi il maneggio delle armi, il galateo, e la storia militare europea.\nStudi\u00f2 al ginnasio di Leopoli e poi studi\u00f2 medicina all'universit\u00e0 della stessa citt\u00e0; successivamente frequent\u00f2 i corsi della prestigiosa Accademia delle Belle Arti di Berlino e da l\u00ec a Parigi, dove fece parte della Zwi\u0105zek Strzelecki di Pi\u0142sudski.\nLa prima guerra mondiale.\nPartecip\u00f2 alla prima guerra mondiale come capitano di un reggimento di cavalleria dell'esercito austro-ungarico, combattendo sotto il generale Karl von Kirchbach auf Lauterbach sul fronte orientale contro l'Impero russo. Nel 1915 venne insignito dell'Ordine Virtuti Militari e dell'Ordine Imperiale di Leopoldo.\nDivenuto aiutante di campo di Pi\u0142sudski e tenente colonnello, tornato a Leopoli fu arrestato dalla polizia sovietica per aver fatto parte della Organizzazione Militare Polacca.\nIl dopoguerra.\nLiberato, partecip\u00f2 all'operazione di Vilnius e alla battaglia di Varsavia del 1920 sotto il generale Leonard Skierski. In seguito a queste azioni fu promosso maggior generale e fu insignito della Legion d'onore, della Croce del Valore e della Croce dell'Indipendenza. Mal visto dai repubblicani del governo per aver sostenuto la breve vita del Regno di Polonia del 1916, fu allontanato da Varsavia e mandato come agente militare a Bucarest, sigillando la convenzione Polacco-Rumena del 1922.\nNel 1931 il presidente polacco Ignacy Mo\u015bcicki lo promosse brigadier generale e gli affid\u00f2 il comando generale delle truppe polacche. Fu poi sostituito dal generale Stanis\u0142aw Szeptycki e inviato come ambasciatore a Roma. Galezzo Ciano ne parla nel suo diario, mettendo in evidenza la sua \"illusione\" su una possibile vittoria della Polonia in caso di invasione da parte della Germania.\nPresidente per un giorno.\nFu presidente della Seconda Repubblica di Polonia dal 25 settembre al 26 settembre 1939, per un solo giorno, e quando i tedeschi invasero la Polonia, diede coraggiosamente prima l'occasione agli altri politici di fuggire in Gran Bretagna, mentre lui e il suo \"entourage\", composto dal principe Janusz Radzwill e dal conte Jan Szembek, fuggirono da Varsavia due ore prima dell'entrata delle truppe tedesche in citt\u00e0, riparando prima a Lisbona e poi a Londra, dove consegn\u00f2 le dimissioni ufficiali da presidente al generale Sikorski.\nInizialmente il generale sostenne la candidatura del cardinale August Hlond come presidente, ma, sotto la pressione di Kazimierz Sosnkowski, pass\u00f2 la presidenza a Raczkiewicz.\nNominato ambasciatore del governo polacco in esilio a L'Avana e poi a New York, si suicid\u00f2 buttandosi dal sesto piano di un grattacielo.\nFu membro della Massoneria.\nI suoi resti furono traslati a Cracovia e inumati nel Cimitero Rakowicki il 27 settembre 1990, ove giacciono insieme a quelli dei camerati caduti nella prima guerra mondiale, combattenti nella Legione polacca."}
{"id": "2953383", "revid": "729019", "url": "https://it.wikipedia.org/wiki?curid=2953383", "title": "Bundesautobahn 40", "text": "La Bundesautobahn 40, abbreviata anche in BAB 40, \u00e8 una autostrada tedesca che, proseguendo il percorso dell'autostrada dei Paesi Bassi 67, collega il confine olandese di Venlo con la citt\u00e0 di Dortmund.\nCorre quasi perfettamente parallela all'autostrada BAB 42, passando per le citt\u00e0 di Duisburg ed Essen.\nPer i primi chilometri fa parte dell'itinerario della strada europea E34."}
{"id": "2953385", "revid": "1543377", "url": "https://it.wikipedia.org/wiki?curid=2953385", "title": "Ha\u00efr\u00e9", "text": "Ha\u00efr\u00e9 \u00e8 un comune rurale del Mali facente parte del circondario di Douentza, nella regione di Mopti."}
{"id": "2953386", "revid": "100219780", "url": "https://it.wikipedia.org/wiki?curid=2953386", "title": "Confraternite della diocesi di Locri-Gerace", "text": "Storia.\nIl primo testo normativo relativo alle Confraternite della Diocesi di Locri-Gerace, \u00e8 la costituzione sinodale del Vescovo Vincenzo Bonardo, A.D. 1593. Sul finire di quel secolo il numero delle congregazioni presenti nell'allora Diocesi di Gerace, era di circa 90 unit\u00e0.\nStatistiche.\nIl paese che vantava il maggior numero di Confraternite, fino ai primi anni del 1900, era Gerace (26), seguito da: Siderno 16; Bovalino 15; Ardore 13; Grotteria 12; Bianco 11; Roccella Jonica 11. In tutti gli altri centri della Diocesi, sono presenti meno di dieci Confraternite per ogni singolo paese.\nIl titolo pi\u00f9 diffuso \u00e8 quello del \"SS. Rosario\", mentre tra le congregazioni intitolate ai Santi, il titolo pi\u00f9 diffuso \u00e8 \"San Nicola\". \nLa Confraternita col maggior numero di iscritti, \u00e8 quella di Santa Maria del Rosario in Benestare; ne conta circa 2.000, quasi la totalit\u00e0 della popolazione del paese. Tra le confraternite di pi\u00f9 antica fondazione, troviamo quelle di Gerace, risalenti al XV secolo d.C."}
{"id": "2953387", "revid": "287204", "url": "https://it.wikipedia.org/wiki?curid=2953387", "title": "Haire", "text": ""}
{"id": "2953389", "revid": "232134", "url": "https://it.wikipedia.org/wiki?curid=2953389", "title": "Aerobio", "text": ""}
{"id": "2953392", "revid": "1543377", "url": "https://it.wikipedia.org/wiki?curid=2953392", "title": "Hombori", "text": "Hombori \u00e8 un comune rurale del Mali facente parte del circondario di Douentza, nella regione di Mopti."}
{"id": "2953394", "revid": "110157", "url": "https://it.wikipedia.org/wiki?curid=2953394", "title": "Byty\u00e7", "text": "Byty\u00e7 \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bajram Curri, Bujan, Fierz\u00eb, Lekbibaj, Llugaj e Margegaj a costituire la municipalit\u00e0 di Tropoj\u00eb.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2953395", "revid": "15756", "url": "https://it.wikipedia.org/wiki?curid=2953395", "title": "Black Jack (personaggio)", "text": " \u00e8 un personaggio immaginario creato da Osamu Tezuka, introdotto su \"Weekly Sh\u014dnen Champion\" dal 19 novembre 1973 per poi far parte del manga \"Black Jack\".\nPersonaggio.\nBlack Jack \u00e8 un formidabile medico senza licenza che lavora a pagamento. Dall'aria oscura, veste sempre con un mantello nero, ha i capelli per met\u00e0 bianchi e met\u00e0 neri ed una cicatrice che gli attraversa quasi interamente il volto. Black Jack cura i suoi pazienti senza discriminazioni, dalla gente comune, a presidenti, a membri della yakuza, sebbene chieda a tutti somme altissime per i suoi interventi. Questa caratteristica gli ha fatto ottenere la reputazione di insensibile e avido, che non sembra disprezzare. Black Jack dona la maggior parte del denaro che guadagna alla carit\u00e0, e ritiene giusto prendere la maggior parte del denaro di un paziente benestante.\nIn aggiunta alle sue competenze mediche, Black Jack \u00e8 un abile combattente. Bench\u00e9 sia contro la violenza, lui non esita ad usare la forza per difendere se stesso e gli altri.\nCreazione e concezione.\nOltre ad essere un mangaka, Osamu Tezuka era un medico autorizzato e ha creato molti manga dai temi medici con dottori protagonisti. Il personaggio \u00e8 stato creato per il 30\u00ba anniversario della carriera di mangaka di Tezuka. Originariamente, era inteso come il personaggio di una miniserie in cinque parti, ma, grazie al successo riscosso, il personaggio ebbe una storia propria, il manga Black Jack.\nL'atteggiamento ed il modo di vestire di Black Jack hanno lo scopo di ricordare ai lettori la figura del pirata: ribelle e intelligente, un uomo che non lavora secondo le restrizioni burocratiche della vita moderna.\nBiografia immaginaria del personaggio.\nIl vero nome di Black Jack \u00e8 . Il suo aspetto bizzarro deriva da un incidente accaduto quando aveva otto anni, in cui sia lui che la madre sono stati terribilmente feriti in un'esplosione. Sua madre perse tutti gli arti, per poi cadere in un coma e morire. Il corpo di Kuro era quasi totalmente a pezzi, ma si \u00e8 salvato grazie ad un miracoloso intervento del dottor Jotaro Honma. La pelle che copre il lato sinistro della faccia di Kuro \u00e8 visibilmente pi\u00f9 scura perch\u00e9 deriva dalla pelle del suo migliore amico, che \u00e8 mezzo africano. Segnato da questa esperienza, Kuro decide di diventare un medico, prendendo il nome di Black Jack.\nMalgrado il suo genio medico, Black Jack ha scelto di operare senza licenza medica, scegliendo di lavorare in nero. Egli ritiene le licenze come dei simboli privi di status sociale, preferendo vivere nell'anonimato. Inoltre, una licenza avrebbe implicato il seguire delle regole, tra cui la non riscossione di grandi compensi per le operazioni.\nNel capitolo 52 (numerazione italiana), \"La maschera scelta\" (pubblicato in patria il 14 aprile 1975), Black Jack spiega perch\u00e9 abbia scelto di chiamarsi cos\u00ec: \"Kuro'o\", inteso come contrazione di \"Kuro otoko\", significa \"uomo nero\" in giapponese. Tradotto in inglese con \"Black\", ha poi associato il termine con \"Jack\", nome comune maschile inglese, ed \u00e8 venuto fuori \"Black Jack\".\nAltre apparizioni.\nBlack Jack \u00e8 apparso in diversi altri lavori di Tezuka.\nUna delle apparizioni che compie il personaggio avviene nell'episodio 27, , dell'adattamento ad anime del 1980 di \"Astro Boy\".\nBlack Jack appare inoltre in una tavola di \"Buddha\", nel film \"L'uccello di fuoco 2772\", negli \"special\" televisivi \"L'Espresso sottomarino\", \"Le avventure di Bandar\" e \"I 4 di Brema\", e nel videogioco del 2004 . In diverse di queste opere animate non \u00e8 un medico ma ha connotazioni differenti da quella originaria: ne \"L'uccello di fuoco 2772\" \u00e8 il guardiano di un campo di lavoro, ne \"Le avventure di Bandar\" \u00e8 un pirata spaziale che alla fine si rivela essere il fratello del protagonista e ne \"I 4 di Brema\" \u00e8 il figlio del dittatore della nazione in cui si svolge la vicenda: egli ha rinnegato i metodi di suo padre e insegna a sopravvivere ai ragazzini di strada.\nImpatto culturale.\nBlack Jack \u00e8 uno dei personaggi pi\u00f9 amati di Tezuka e la sua popolarit\u00e0 compete solo con quella di Astro Boy.\nAltri mangaka hanno reso omaggio al chirurgo di Tezuka. \"Black Jack ni yoroshiku\", di Sh\u016bh\u014d Sat\u014d, \u00e8 cos\u00ec chiamato in riferimento al personaggio di Tezuka.\nBlack Jack viene nominato alcune volte nella serie anime \"Ray the Animation\". Appropriatamente, questa serie parla di fanta-medicina e la protagonista \u00e8 stata salvata da un misterioso chirurgo indicato come BJ.\nUn chirurgo di nome Black Jack, di abilit\u00e0 prodigiosa, appare brevemente in un episodio della serie \"Martin Myst\u00e8re\", in un ricordo di Sergej Orloff. Si tratta di un omaggio esplicito degli ideatori della serie a Tezuka.\nViene citato anche nel manga di Saki Hiwatari \"Proteggi la mia terra\", dove il protagonista, Rin, in seguito ai suoi incidenti, viene operato all'ospedale del Messia, dove compare per l'appunto in una vignetta Black Jack. Sempre in \"Proteggi la mia terra\", viene citato durante una parodia de \"I Cavalieri dello zodiaco\" quando Sirio il Dragone \u00e8 cieco e dice che un certo BJ lo guarir\u00e0."}
{"id": "2953396", "revid": "281901", "url": "https://it.wikipedia.org/wiki?curid=2953396", "title": "Ittioftiriasi", "text": ""}
{"id": "2953397", "revid": "339392", "url": "https://it.wikipedia.org/wiki?curid=2953397", "title": "Puntini bianchi", "text": ""}
{"id": "2953402", "revid": "14691", "url": "https://it.wikipedia.org/wiki?curid=2953402", "title": "Doppietto acromatico", "text": ""}
{"id": "2953405", "revid": "110157", "url": "https://it.wikipedia.org/wiki?curid=2953405", "title": "Fierz\u00eb (Kuk\u00ebs)", "text": "Fierz\u00eb \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bajram Curri, Bujan, Byty\u00e7, Lekbibaj, Llugaj e Margegaj a costituire la municipalit\u00e0 di Tropoj\u00eb.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2953406", "revid": "1543377", "url": "https://it.wikipedia.org/wiki?curid=2953406", "title": "K\u00e9r\u00e9na", "text": "K\u00e9r\u00e9na \u00e8 un comune rurale del Mali facente parte del circondario di Douentza, nella regione di Mopti."}
{"id": "2953408", "revid": "287204", "url": "https://it.wikipedia.org/wiki?curid=2953408", "title": "Kerena", "text": ""}
{"id": "2953409", "revid": "110157", "url": "https://it.wikipedia.org/wiki?curid=2953409", "title": "Lekbibaj", "text": "Lekbibaj \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bajram Curri, Bujan, Byty\u00e7, Fierz\u00eb, Llugaj e Margegaj a costituire la municipalit\u00e0 di Tropoj\u00eb.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2953410", "revid": "110157", "url": "https://it.wikipedia.org/wiki?curid=2953410", "title": "Llugaj", "text": "Llugaj \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bajram Curri, Bujan, Byty\u00e7, Fierz\u00eb, Lekbibaj e Margegaj a costituire la municipalit\u00e0 di Tropoj\u00eb.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2953412", "revid": "599013", "url": "https://it.wikipedia.org/wiki?curid=2953412", "title": "Chiesa di Sant'Ignazio di Loyola (Noli)", "text": "La chiesa di Sant'Ignazio \u00e8 un luogo di culto cattolico situato nella frazione di Tosse nel comune di Noli, in provincia di Savona. La chiesa \u00e8 sede della parrocchia omonima facente parte del vicariato di Finale Ligure-Noli della diocesi di Savona-Noli.\nStoria e descrizione.\nLa chiesa fu eretta a parrocchia autonoma tra il 1747 e il 1748.\nDalla facciata semplice, si presenta a navata unica di modeste dimensioni con volta a botte e campanile barocco.\nL'interno \u00e8 dipinto, vi si trovano due cappelle laterali e tra le altre opere conserva una tela del pittore Gregorio De Ferrari e un tabernacolo in marmo risalente al 1523."}
{"id": "2953413", "revid": "110157", "url": "https://it.wikipedia.org/wiki?curid=2953413", "title": "Margegaj", "text": "Margegaj \u00e8 una frazione del comune di Tropoj\u00eb in Albania (prefettura di Kuk\u00ebs).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Bajram Curri, Bujan, Byty\u00e7, Fierz\u00eb, Lekbibaj e Llugaj a costituire la municipalit\u00e0 di Tropoj\u00eb.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2953414", "revid": "729019", "url": "https://it.wikipedia.org/wiki?curid=2953414", "title": "Centrale nucleare di Akkuyu", "text": "La centrale nucleare di Akkuyu \u00e8 una futura centrale nucleare turca situata presso la citt\u00e0 di B\u00fcy\u00fckeceli nella provincia di Mersin nella Turchia meridionale.\nSi prospetta che la centrale abbia 4 reattori VVER1200 per 4800\u00a0MW totali.\nFinanziamento.\nIl finanziamento \u00e8 fornito da investitori russi, con il 93% dalla filiale Rosatom. Fino al 49% delle quote sar\u00e0 venduto successivamente ad altri investitori. I potenziali investitori sono le societ\u00e0 turche Park Teknik e Elektrik \u00dcretim."}
{"id": "2953416", "revid": "125135821", "url": "https://it.wikipedia.org/wiki?curid=2953416", "title": "Strasburg (Uckermark)", "text": "Strasburg (Uckermark) \u00e8 una citt\u00e0 di abitanti del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald.\nGeografia fisica.\nStrasburg si trova nella zona sudorientale del Meclemburgo-Pomerania Anteriore non lontano dal confine con il Brandeburgo. Le colline moreniche della zona raggiungono altezze che vanno dai 60 ai 100\u00a0m s.l.m. La parte settentrionale del territorio comunale comprende un tratto dei Monti Brohmer (altezza fino a 133\u00a0m s.l.m.) e lascia il lago Galenbecker e le paludi del Friedl\u00e4nder Gro\u00dfe Wiese quasi all'altezza del livello del mare. A parte alcuni laghi privi di emissario, ruscelli e fossati drenano la zona nel fiume Ucker.\nLe maggiori citt\u00e0 pi\u00f9 vicine sono Pasewalk, Prenzlau e Neubrandenburg mentre i comuni limitrofi sono (in senso orario iniziando da nord):\nStoria.\nGli inizi della citt\u00e0 risalgono ad oltre 750 anni fa. Strasburg fu fondata da Barnim I di Pomerania riunendo le localit\u00e0 di Altst\u00e4dt, Falkenberg e J\u00fcteritz. Essa viene citata per la prima volta con il documento \"Straceburch\" nel 1267. La sua posizione al centro del triangolo formato da Meclemburgo, Pomerania e Brandeburgo ne fece l'obiettivo di numerose guerre di confine. Con la pace di Prenzlau del 1479 l'Uckermark, inclusa allora Strasburg, pass\u00f2 definitivamente al Brandeburgo.\nNel XVII secolo la citt\u00e0 pat\u00ec, a causa della guerra dei trent'anni, incendi e pestilenze che ne decimarono la popolazione. Con l'immigrazione della fine del XVII secolo di 244 profughi ugonotti provenienti dalla Francia di Luigi XIV inizi\u00f2 il decollo economico di Strasburg. Nel periodo dell'industrializzazione, Strasburg fu connessa, alla fine del XIX secolo, alla rete ferroviaria.\nLa fine della seconda guerra mondiale (1945) vide Strasburg distrutta al 55 %; fu ricostruita integralmente negli anni cinquanta e sessanta.\nFino al 1947 Strasburg faceva parte della provincia prussiana di Brandeburgo, ma dal luglio di quell'anno pass\u00f2 al \"Land\" della DDR del Brandeburgo. Con lo scioglimento dei \"L\u00e4nder\" della DDR nel 1952, Strasburg pass\u00f2 al distretto di Neubrandenburg, diventando capoluogo di un circondario.\nNel 1990 Strasburg fu inserita nel \"Land\" di nuova costituzione denominato Meclemburgo-Pomerania Anteriore. Nel corso della riforma amministrativa del 1994 Strasburgo perse il suo \"status\" di capoluogo di circondario, divenendo una delle citt\u00e0 del nuovo circondario di Uecker-Randow. Nonostante che in occasione della riforma dei \"L\u00e4nder\" del 1990 gran parte dell'Uckermark tornasse a far parte del Brandeburgo, Strasburg, a seguito dell'esito di una consultazione popolare cittadina, fu assegnata dal 1991 al Meclemburgo-Pomerania Anteriore. Dal 1\u00ba marzo 1995 il suo nome ufficiale \u00e8 \"Strasburg (Uckermark)\".\nSociet\u00e0.\nEvoluzione demografica.\nL'entit\u00e0 della popolazione residente mostra un calo di circa il 20% negli ultimi vent'anni.\nGeografia antropica.\nAppartengono a Strasburg i sobborghi di:\nAltre zone della citt\u00e0 sono Boldshof, Burgwall, Glantzhof, Karlsburg, Karlsfelde, Klepelshagen, K\u00f6hnshof, Lauenhagen, Linchensh\u00f6h, Ludwigsthal, Luisenburg, Louisfelde, Marienfelde, Muchowshof, Ottilienau, Ravensm\u00fchle, Schneidershof, Sch\u00f6nburg, Rosenthal, Schwarzensee-Siedlung, Wilhelmsburg, Wilhelmslust, Ziegelhausen, Zimmermannsm\u00fchle.\nEconomia.\nTurismo.\nSono di particolare interesse turistico e culturale:\nInfrastrutture e trasporti.\nLa citt\u00e0 era una volta stazione di confine della tratta ferroviaria B\u00fctzow\u2013Stettino ed oggi \u00e8 una fermata dei treni regionali delle ferrovie tedesche.\nL'autostrada federale n. 20 passa vicino a Strasburg, che le \u00e8 collegata da un raccordo lungo quattro chilometri. La citt\u00e0 si trova inoltre sulla Statale 104 che collega Neubrandenburg a Stettino.\nAmministrazione.\nIl consiglio comunale di Strasburg conta 17 membri, dalle elezioni comunali del 2009 cos\u00ec distribuiti:\nGemellaggi.\nStrasburg \u00e8 gemellata con:"}
{"id": "2953417", "revid": "1543377", "url": "https://it.wikipedia.org/wiki?curid=2953417", "title": "Korarou", "text": "Korarou \u00e8 un comune rurale del Mali facente parte del circondario di Douentza nella regione di Mopti."}
{"id": "2953418", "revid": "729019", "url": "https://it.wikipedia.org/wiki?curid=2953418", "title": "Bundesautobahn 42", "text": "La Bundesautobahn 42, abbreviata anche in A\u00a042, \u00e8 una autostrada tedesca che collega la citt\u00e0 di Dortmund con l'autostrada A\u00a057 verso i Paesi Bassi.\nHa un percorso parallelo a quello dell'autostrada A\u00a040 ed anch'essa passa per Duisburg ed Essen.\nSi snoda per tutto il suo tracciato nella Renania Settentrionale-Vestfalia."}
{"id": "2953424", "revid": "1305772", "url": "https://it.wikipedia.org/wiki?curid=2953424", "title": "Fierz\u00eb", "text": ""}
{"id": "2953427", "revid": "117465628", "url": "https://it.wikipedia.org/wiki?curid=2953427", "title": "Offer Nissim", "text": "Nissim \u00e8 un produttore di musica house caratterizzata da uno stile tribale, hard o progressivo, e la sua produzione include tracce cantate da cantanti donne come Dana International and Maya Simantov. Ultimamente \u00e8 stato eletto il dj pi\u00f9 richiesto durante i Gay Pride di tutto il mondo.\nNissm gode di un vastissimo repertorio di remixes prodotti per Madonna, Donna Summer, Myl\u00e8ne Farmer, Deborah Cox, Kristine W, Ivri Lider, Dana International, Christina Aguilera, e altri ancora. \u00c8 stato considerato da alcuni come un \"archeologo musicale\".\nProduzione.\nProduzioni originali.\n2001\n2002\n2003\n2004\n2005\n2006\n2007\n2008\n2009\n2010\n2018\n2019\nRemixes ufficiali.\n2002\n2004\n2005\n2006\n2007\n2008\n2009\n2010\n2012\nRemixes non ufficiali.\n2004\n2005\n2006\n2007\n2008\n2009"}
{"id": "2953442", "revid": "251174", "url": "https://it.wikipedia.org/wiki?curid=2953442", "title": "Trentino Volley 2010-2011", "text": "Mercato.\nPartenze.\nAll'interno dello staff si registr\u00f2 la partenza, dopo tre stagioni, del secondo allenatore Sergio Busato, che venne sostituito da Roberto Serniotti.\nStatistiche.\nStatistiche della stagione agonistica 2010-2011, che ha visto la Trentino Volley impegnata in 5 manifestazioni."}
{"id": "2953447", "revid": "122191474", "url": "https://it.wikipedia.org/wiki?curid=2953447", "title": "Squadra antillana olandese di Coppa Davis", "text": "La squadra antillana olandese di Coppa Davis rappresentava le Antille Olandesi nella Coppa Davis, ed era posta sotto l'egida della \"Netherlands Antilles Tennis Federation (NATF)\".\nLa squadra partecip\u00f2 alla competizione dal 1998 al 2011, e non ha mai fatto parte del World Group."}
{"id": "2953449", "revid": "149727", "url": "https://it.wikipedia.org/wiki?curid=2953449", "title": "Strasburg in Westpreu\u00dfen", "text": ""}
{"id": "2953450", "revid": "149727", "url": "https://it.wikipedia.org/wiki?curid=2953450", "title": "Strasburg an der Drewenz", "text": ""}
{"id": "2953452", "revid": "287204", "url": "https://it.wikipedia.org/wiki?curid=2953452", "title": "Strassburg", "text": ""}
{"id": "2953459", "revid": "400694", "url": "https://it.wikipedia.org/wiki?curid=2953459", "title": "Shen Congwen", "text": "Biografia.\nNato nella contea di Fenghuang (\u51e4\u51f0\u53bf), provincia dello Hunan, inizialmente Shen si sottopose all'addestramento per avviare una carriera militare. Combattendo nell'esercito cinese, ebbe la possibilit\u00e0 di assistere alla guerra di frontiera e di osservare la vita delle trib\u00f9 di etnia Miao. Proprio queste ultime divennero il materiale principale per la stesura della sua prima raccolta di novelle, risalente al 1922. A partire da allora, Shen scrisse quasi ininterrottamente fino al 1949, insegnando letteratura cinese durante la seconda guerra sino-giapponese in varie universit\u00e0, a causa di necessit\u00e0 economiche.\nOriginariamente scrittore apolitico, Shen ebbe un crollo nervoso nel 1949, quando il PCC prese il potere e pose delle restrizioni sulla scrittura. Guar\u00ec nel 1955, ma non pubblic\u00f2 pi\u00f9 nessun'opera di narrativa. Gli fu dato un posto di lavoro come personale di servizio al Palace Museum della Citt\u00e0 Proibita, a Pechino, su cui nel 1957 scrisse un saggio non narrativo. In seguito, pubblic\u00f2 anche un famoso studio sugli abiti ed i costumi cinesi.\nMor\u00ec a Pechino nel 1988.\nStile.\nMolto influenzato dalla letteratura occidentale, una delle sue tecniche di scrittura pi\u00f9 rinomate era la combinazione del cinese classico con quello vernacolare. \u00c8 stato descritto dal \"New York Times\" come \"un romanziere, scrittore di racconti brevi, compositore ed appassionato campione di indipendenza letteraria ed intellettuale... sebbene quasi interamente sconosciute ai lettori occidentali, le opere del signor Shen, molte impregnate del folklore e degli usi del suo nativo Hunan occidentale, sono state paragonate a quelle di William Faulkner\"."}
{"id": "2953460", "revid": "1632387", "url": "https://it.wikipedia.org/wiki?curid=2953460", "title": "Hillsong United", "text": "Gli Hillsong United sono un gruppo rock cristiano originario di Sydney; fanno parte dell'Hillsong Church, una chiesa evangelica pentecostale australiana che si occupa anche di musica cristiana contemporanea.\nStoria del gruppo.\nIl gruppo fu formato da alcuni amici all'interno della pastorale giovanile dell'Hillsong Church, originariamente chiamata \"Powerhouse Youth\", e fu diretto per parecchi anni da Donna Crouch. Nel corso degli anni, la Powerhouse Youth si ingrand\u00ec e si decise allora di dividerla verso la fine degli anni '90 in due gruppi: \"Powerhouse\" (giovani dai 18 ai 25 anni) e \"Wildlife\" (ragazzi dai 12 ai 16 anni).\nReuben Morgan, insieme con Marcus Beaumont e Tanya Riches, guid\u00f2 la Powerhouse, coadiuvato anche da Joel Houston e Marty Sampson (originariamente in forza ai Wildlife), mentre Luke Munns era il batterista principale e Michael Guy Chislett il chitarrista principale.\nAl ritorno del meeting di \"Summer Camp\" dell'estate del '97, dove la canzone di Martin Smith \"Did You Feel the Mountains Tremble\" (tratta dall'album \"Delirious?\") fu la colonna sonora del campus estivo, le principali pastorali giovanili dell'Hillsong Church si unirono e cominciarono a definirsi le \"notti\": da qui il primo nome del gruppo, United Nights (\"notti unite\"). Reuben Morgan scrisse \"My Redeemer Lives\" insieme a molte altre canzoni che apparvero nell'album \"By Your Side\" scritto da Marty Sampson e Luke Munns.\nDarlene Zschech nel 1998 sugger\u00ec a Morgan di fare insieme a lei un album: venne cos\u00ec registrato il primo EP della band, \"One\". Il secondo album \"Everyday\" fu registrato l'anno successivo. La band continu\u00f2 a pubblicare album ogni anno, assumendo, per\u00f2, nel 2002 il nuovo nome di Hillsong United, dopo che Morgan si fece da parte come coanimatore leader del gruppo. Joel Houston, il figlio maggiore del pastore dell'Hillsong Church, Brian Houston, divent\u00f2 cos\u00ec il nuovo leader del gruppo insieme a Marty Sampson.\nGli degli Hillsong United sono: Taya Smith, Jonathon Douglass, Jadwin Gillies, Joel Houston, Annie Garratt, Matt Crocker, David Ware, Dave Ware, Sam Knock, Dylan Thomas, Joel Davies, Braden Lang, Peter James, Matthew Tennikoff (al basso), Simon Kobler e Brandon Gillies (che si alternano alla batteria). L'artista neozelandese Brooke Fraser si \u00e8 unita al gruppo e la sua prima apparizione \u00e8 stata nell'album \"United We Stand\".\nL'annuale CD/DVD degli Hillsong United \u00e8 stato registrato per parecchi anni durante la loro conferenza giovanile, l'\"Encounterfest\", per poi essere pubblicato nel primo quarto dell'anno successivo. L'album del 2007, \"All of the Above\" \u00e8 stato invece il primo ad essere totalmente registrato in studio.\nLa band ha fatto molti tour in parecchi paesi del Nord e Sud America, dell'Europa, dell'Asia e dell'Africa.\nIn seguito al suo matrimonio nel novembre 2006, Marty Sampson si \u00e8 anche lui fatto da parte come principale leader del gruppo; ha contribuito comunque a due canzoni per gli Hillsong, \"Devotion\" e \"Saviour King\" (dall'album \"All of the Above\"). \u00c8 stato cos\u00ec rimpiazzato dalla stessa Brooke Fraser nel ruolo di principale leader del gruppo.\nSuccessi e riconoscimenti.\n\"United We Stand\" \u00e8 stato l'album pi\u00f9 venduto del 2006 in Canada presso i negozi cristiani al dettaglio. L'album del 2007, \"All of the Above\", raggiunse il 6\u00ba posto nell\u2019\"ARIA Charts\". Negli Stati Uniti, lo stesso album, uscito due mesi dopo, vendette oltre 10.000 dischi alla prima settimana; raggiunse, tra l'altro, il 1\u00ba posto sul magazine \"Billboard\" nella sezione Top Christian/Gospel Album, il 1\u00ba posto nella sezione di iTunes relativa agli album cristiani e il 60\u00ba posto nella Billboard 200. Il primo singolo di quest'album, \"Point of Difference\" \u00e8 stata una delle 10 canzoni ascoltate nelle radio cristiane australiane.\nNel 2009, \"Across the Earth: Tear Down the Walls\" raggiunse il 2\u00ba posto nella chart USA iTunes per album, solo dopo il noto cantante rap Eminem. Pi\u00f9 tardi, agli Hillsong United fu assegnato il premio di Migliore album cristiano/gospel del 2009.\nIn totale il complesso ha piazzato 34 album nella classifica australiana, raggiungendo il primo posto con quattro dischi."}
{"id": "2953463", "revid": "729019", "url": "https://it.wikipedia.org/wiki?curid=2953463", "title": "Squadra di Taipei Cinese di Coppa Davis", "text": "La squadra di Taipei Cinese di Coppa Davis rappresenta Taiwan nella Coppa Davis, ed \u00e8 posta sotto l'egida della \"Chinese Taipei Tennis Association\".\nLa squadra partecipa alla competizione dal 1972, e non ha mai fatto parte del Gruppo Mondiale. Attualmente \u00e8 inclusa nel Gruppo II della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2953465", "revid": "6923", "url": "https://it.wikipedia.org/wiki?curid=2953465", "title": "Anton Graf von Arco auf Valley", "text": "Biografia.\nNato in un piccolo paese dell'Alta Austria, apparteneva a una famiglia molto ricca: il padre era un facoltoso uomo d'affari e immobiliarista mentre la madre, Emily \"Freiin\" von Oppenheim, proveniva dalla celebre famiglia ebraica dei banchieri Oppenheim; essendo gli Arco-Valley dei nobili di seconda generazione, eredit\u00f2 il titolo nobiliare di conte.\nDopo aver prestato servizio militare nell'ultimo anno della prima guerra mondiale in un reggimento bavarese, fu congedato e torn\u00f2 a studiare all'Universit\u00e0 di Monaco dove si distinse per le sue idee nazionaliste. Essendo aristocratico, antisocialista e antisemita (pur avendo origini ebraiche per parte di madre) detestava Kurt Eisner, il leader dei socialisti bavaresi e primo premier della Baviera dopo la caduta della monarchia nel novembre 1918.\nArco-Valley dipinse Eisner come un \"bolscevico ebreo\", un \"non tedesco\" e un \"traditore della sua terra\". Gi\u00e0 membro della Thule Gesellschaft, venne da questa escluso a causa delle sue ascendenze materne ebraiche. Egli decise quindi di uccidere Eisner al fine di dimostrare mediante le sue azioni di non avere nulla da spartire con gli ebrei.\nAgendo completamente in solitaria, il 21 febbraio 1919 spar\u00f2 alcuni colpi di pistola contro Eisner che stava passeggiando in una strada di Monaco, uccidendolo all'istante. La sua azione criminosa gli procur\u00f2 alcune simpatie (tra cui quella di un giovane Joseph Goebbels, dirigente del Partito Nazista in quel momento attivo a Monaco), ma provoc\u00f2 anche una rappresaglia popolare e anti-nobiliare che port\u00f2 alla morte di alcuni aristocratici, tra cui Gustavo di Thurn und Taxis.\nArco-Valley venne processato nel gennaio del 1920. Venne inizialmente condannato a morte, ma successivamente un giudice commut\u00f2 la pena a 5 anni di carcere. Il procuratore di Stato della Baviera disse di lui: \"Se i giovani tedeschi fossero tutti intrisi di tale ardente entusiasmo, potremmo affrontare il futuro con fiducia\". Fu internato nella prigione di Stadelheim, e rimase nella cella 70 sino al 1924, quando vi fu rinchiuso per un breve periodo Adolf Hitler. Rilasciato nel 1925, visse in libert\u00e0 vigilata fino al 1927, anno nel quale venne graziato.\nDa quel momento in poi non svolse alcuna attivit\u00e0 politica, anche se venne considerato un eroe nazionale dopo l'avvento al potere dei nazisti: Hitler in persona decise di non far applicare le leggi razziali a colui che aveva, tanti anni prima, ucciso un sovversivo. Il 14 marzo 1933 fu arrestato nuovamente con l'accusa di aver complottato contro la vita dello stesso Adolf Hitler. Il 10 luglio 1934 spos\u00f2 una sua cugina di secondo grado, la contessa Maria Gabrielle (Gr\u00e4fin) von Arco-Zinneberg, figlia del conte Joseph von und zu Arco-Zinneberg (pronipote di Maria Leopoldina d'Asburgo-Este) e della principessa Guglielmina von Auersperg.\nNel giugno del 1945 fu vittima di un incidente stradale a Salisburgo in cui perse la vita: gli sopravvissero la moglie, che mor\u00ec nel 1987, la madre e le quattro figlie Maria Guglielmina Apponyi Gr\u00e4fin von Nagy-Apponyi (1935-1987), Marie Ludmilla (1937), Maria Antonia Gr\u00e4fin von Spaur und Flavon (1940) e Maria Leopoldina Stengel (1943). Egli era inoltre cugino del fisico Georg von Arco e dell'agente segreto antinazista Raoul Wallenberg, in quanto suo fratello maggiore conte Ferdinando (1893-1968) spos\u00f2 Gertrude Wallenberg, esponente di una celebre famiglia di banchieri svedesi."}
{"id": "2953466", "revid": "1543377", "url": "https://it.wikipedia.org/wiki?curid=2953466", "title": "Marco Posani", "text": "Biografia.\nDebutta come autore televisivo con Antonio Ricci, nella scrittura del programma televisivo degli anni ottanta \"Drive In\", per dedicarsi negli anni alla stesura del genere comico, come \"Emilio\" \"Scherzi a parte\", \"Su la testa!\", \"Vicini di casa\", \"Anima mia\" e le prime edizioni di \"Zelig\".\nLa collaborazione con Fabio Fazio lo conduce a partecipare alla nascita di \"Quelli che il calcio\", programma abbandonato nel 2001 per proseguire il rapporto professionale col conduttore ligure, a \"Che tempo che fa\" e \"Vieni via con me\", su Raitre. Sempre per Raitre autore e ideatore di Glob - L'osceno del villaggio e Glob Spread con Enrico Bertolino e Lilit con Debora Villa."}
{"id": "2953467", "revid": "298229", "url": "https://it.wikipedia.org/wiki?curid=2953467", "title": "Nazionale di Coppa Davis delle Antille Olandesi", "text": ""}
{"id": "2953468", "revid": "34862", "url": "https://it.wikipedia.org/wiki?curid=2953468", "title": "Nazionale di Coppa Davis di Taipei Cinese", "text": ""}
{"id": "2953472", "revid": "117800511", "url": "https://it.wikipedia.org/wiki?curid=2953472", "title": "Concert Spirituel", "text": "I Concerts Spirituels (singolare \"Concert Spirituel\") furono fra i primi concerti pubblici ad essere organizzati a Parigi. Ebbero inizio a Parigi nel 1725 e terminarono nel 1790, e poi concerti o serie di concerti con lo stesso nome si realizzarono a Parigi, Vienna, Londra e altrove. La serie venne fondata per fornire intrattenimento in occasione della Quaresima e durante le festivit\u00e0 religiose, quando gli altri luoghi di spettacolo musicale quali l'Opera di Parigi, la Com\u00e9die-Fran\u00e7aise e Com\u00e9die-Italienne erano chiusi. I programmi erano caratterizzati da una miscela di opere corali di musica sacra e virtuosistici brani strumentali, e per molti anni ebbero luogo nella magnificamente decorata \"Salle des Cent Suisses\" (Sala delle cento Guardie Svizzere) nel Palazzo delle Tuileries. Iniziavano alle sei di sera ed erano frequentati principalmente da benestanti borghesi, dalla bassa aristocrazia e da stranieri. Nel 1784 i concerti vennero spostati nella \"Salle des Machines\" (un enorme ex teatro d'opera esistente alle Tuileries), e nel 1790, quando la famiglia reale venne imprigionata nella Tuileries, ebbero luogo in un teatro di Parigi.\nSerie originaria (1725-1790).\nLa serie venne gestita da una successione di registi-imprenditori, che pagavano un canone per ottenere un privilegio reale che concedeva loro una deroga al monopolio della rappresentazione pubblica della musica in possesso dell'Opera di Parigi (Acad\u00e9mie Royale de Musique). Il suo primo impresario e direttore fu Anne Danican Philidor, fratello del compositore e maestro di scacchi Fran\u00e7ois-Andr\u00e9 Danican Philidor. Philidor and\u00f2 in bancarotta entro due anni. I suoi successori Pierre Simart e Jean-Joseph Mouret (1728-1733) ampliarono l'operazione con una serie di \"Concerti francesi\", che ebbero la stessa infelice sorte.\nPoich\u00e9 nessuno era disposto a prendere il loro posto, la serie venne amministrata da l'Acad\u00e9mie Royale de Musique per i successivi quattordici anni (1734-1748). Durante questo periodo, le opere di compositori francesi (in particolare Michel-Richard Delalande, Mouret, e Jean-Joseph de Mondonville) vennero favorite, anche se le opere italiane non furono mai del tutto assenti. La serie divenne finalmente redditizia (perch\u00e9 l'Accademia doveva pagare il canone), ma in generale, questo fu un periodo di stagnazione. Due nuovi imprenditori, Joseph-Nicolas-Pancrace Royer e Gabriel Capperan (1748-1762), acquisirono il privilegio, ristrutturarono la sala da concerto, aumentarono l'organico dell'orchestra e coro, e con questa operazione fissarono le loro fortune. Essi continuarono ad eseguire nuove opere francesi ma anche repertorio gi\u00e0 esistente, presentando i cantanti italiani pi\u00f9 famosi. A partire dal 1755, vennero introdotti oratori con testi in lingua francese che divennero abbastanza popolari.\nLa serie divennero presto redditizie; nel 1762 un funzionario ben connesso con l'ambiente reale, Antoine Dauvergne, costrinse la vedova di Royer ad uscire dall'organizzazione (suo marito era morto nel 1755) e gest\u00ec, con vari collaboratori, i concerti fino al 1773. L'interesse del pubblico venne ampliato con la creazione di una competizione per mottetti e ampliando la programmazione opponendo ai violinisti virtuosi anche l'inserimento degli strumenti a fiato. Anche se i concerti rimasero in attivo, vi fu una cattiva gestione finanziaria e, di conseguenza, l'Acad\u00e9mie Dauvergne venne sostituita con Pierre Gavini\u00e8s, Simon Leduc e Fran\u00e7ois-Joseph Gossec (1773-1777).\nDal 1777 i Concerts Spirituels vennero diretti da Joseph Legros, il suo ultimo e pi\u00f9 brillante direttore. Legros, un cantante star all'Opera, li diresse fino alla loro conclusione nel 1790, a seguito della Rivoluzione francese. Attir\u00f2 gli artisti pi\u00f9 famosi di tutta Europa, rinnov\u00f2 il repertorio, eliminando la gara dei mottetti, sostituendola con opere di Johann Christian Bach, Wolfgang Amadeus Mozart (la \"Sinfonia Parigi\" nel 1778), Joseph Haydn (le cui sinfonie erano in programma quasi tutte), e altri.\nXIX secolo.\nNel corso dell'era Napoleonica dei concerti vennero occasionalmente tenuti a Parigi con il titolo \"Concert Spirituel\", in particolare dopo il 1805 come revival del sentimento religioso in Francia. Durante la Restaurazione (1814-1830), il Th\u00e9\u00e2tre-Italien e l'Acad\u00e9mie Royale de Musique diedero 6-9 \"Concerts Spirituels\" l'anno, ma solo durante la settimana santa. Divennero una caratteristica regolare alla Orchestre de la Soci\u00e9t\u00e9 des Concerts du Conservatoire, che venne fondata nel 1828, e rimasero cos\u00ec per la maggior parte del XIX secolo. Erano spesso occasione per l'esibizione di solisti - ad esempio, Charles Henri Valentin Alkan diresse uno dei tre \"Concerts Spirituels\" nel 1828.\nXX secolo.\nNel 1988 Herv\u00e9 Niquet, uno specialista di musica barocca, fond\u00f2 un ensemble di musica antica chiamato \"Le Concert Spirituel\" al fine di eseguire il repertorio della musica francese composta nel XVIII secolo su strumenti d'epoca."}
{"id": "2953474", "revid": "729019", "url": "https://it.wikipedia.org/wiki?curid=2953474", "title": "Bundesautobahn 43", "text": "La Bundesautobahn 43, abbreviata anche in A\u00a043, \u00e8 una autostrada tedesca che collega le citt\u00e0 di Wuppertal e Bochum con la citt\u00e0 di M\u00fcnster.\nIl suo tracciato, che si svolge interamente nella Renania Settentrionale-Vestfalia, potrebbe essere anche utilizzato come itinerario alternativo all'autostrada A\u00a01, in quanto ha origine e termina da questa stessa autostrada."}
{"id": "2953475", "revid": "852396", "url": "https://it.wikipedia.org/wiki?curid=2953475", "title": "Ucker", "text": "La Ucker (Uecker nel Meclemburgo-Pomerania Anteriore) \u00e8 un fiume tedesco di circa 103\u00a0km di lunghezza, con un bacino idrografico di circa 2200\u00a0km\u00b2.\nDenominazione.\nIl nome del fiume \u00e8 strettamente connesso con alla stirpe degli Ucraini che avevano eretto su un'isola dell'Oberuckersee (lago alimentato dal fiume Ucker) un centro fortificato dedicato al commercio. Il nome del fiume veniva originariamente pronunciato con la vocale \"u\" lunga, avendo la \"ck\" nel basso-tedesco (diversamente dall'alto-tedesco) la funzione di allungare la vocale precedente. Dopo l'impiego delle versioni \"Ucker\", \"Uecker\" ed \"\u00dccker\" divenute temporaneamente in uso, si \u00e8 di recente giunti da parte dell'Ufficio Federale di Cartografia e Geodesia alla versione tradizionale: \"Ucker\" in Brandeburgo ed \"Uecker\" nel Meclemburgo-Pomerania Anteriore. Il significato del nome del fiume in slavo non \u00e8 chiaro: inizialmente si riteneva che significasse \"il veloce\", oggi \"il sepeggiante\".\nIl corso del fiume.\nLa Ucker nasce presso Alt Temmen, un sobborgo di Temmen-Ringenwalde ad un'altezza di 69\u00a0m s.l.m. e si dirige verso nord. Attraversa il lago di Oberuckersee, scorre poi canalizzato oltre il \"Mollensee\" ed attraversa il Lago Unterdruck verso Pasewalk. Tra Pasewalk e la foce scorre canalizzato per 1.800\u00a0m. Costeggiando Torgelow ed Eggesin, dove sfocia dalla destra orografica l'unico affluente, la Randow, scorre quindi verso Ueckerm\u00fcnde e sfocia in questa citt\u00e0 portuale orientale della Germania nel cosiddetto \"Kleines Haff\", nella parte occidentale dello Stettiner Haff (Oderhaffs), che \u00e8 collegato al Mar Baltico.\nVia d'acqua.\nOggi l'Ucker non ha pi\u00f9 importanza come via d'acqua, ma grazie al suo idilliaco corso in alcune parti \u00e8 divenuta una m\u00e8ta molto amata dai canoisti. Il giro completo parte dal lago Oberuckersee e prosegue per 82\u00a0km che possono essere percorsi in un tempo che va dai 3 ai 5 giorni. \nTerritorio.\nParticolarmente degni di menzione sono:"}
{"id": "2953482", "revid": "287204", "url": "https://it.wikipedia.org/wiki?curid=2953482", "title": "Francisco Bullrich", "text": "Ha scritto libri di teoria dell'architettura come: \"Nuove direzioni nell'architettura latinoamericana\", 1969 e \"Architettura latinoamericana 1930-1970\", 1969.\nHa collaborato con Clorindo Testa alla costruzione di edifici come la Biblioteca Nacional della Rep\u00fablica Argentina."}
{"id": "2953484", "revid": "287204", "url": "https://it.wikipedia.org/wiki?curid=2953484", "title": "Janos Hrotko", "text": ""}
{"id": "2953487", "revid": "767487", "url": "https://it.wikipedia.org/wiki?curid=2953487", "title": "Acqua luce e gas", "text": "Acqua luce e gas \u00e8 il terzo album di inediti del cantautore Pino Marino uscito nel 2005 per la Fandango, ed anticipato dal singolo \"Lo strozzino\" per il quale il regista Daniele Persica realizza un videoclip d'animazione. L'album arriva a due anni di distanza dal precedente Non bastano i fiori. All'interno sono presenti diverse collaborazioni.\nTra i musicisti presenti ci sono anche Roberto Angelini nelle vesti di chitarrista e il cantautore Massimo Giangrande, per l'occasione bassista. Oltre a loro figurano anche il violinista Rodrigo D'Erasmo (Afterhours) e il chitarrista Santi Pulvirenti, solista di Carmen Consoli.\nLa produzione artistica del disco \u00e8 di Pino Marino stesso ed Andrea Pesce (gi\u00e0 co-produttore di Illusioni parallele ed In continuo movimento dei Tiromancino) che firma le musiche dei brani \"Lo strozzino\", \"Palle di polvere\" e \"Ciao come stai?\".\nNel disco \u00e8 presente anche una bonus track. Si tratta di un vecchio brano di Giorgio Gaber intitolato \"Lo shampoo\"."}
{"id": "2953493", "revid": "123761584", "url": "https://it.wikipedia.org/wiki?curid=2953493", "title": "Squadra pakistana di Coppa Davis", "text": "La squadra pakistana di Coppa Davis rappresenta il Pakistan nella Coppa Davis, ed \u00e8 posta sotto l'egida della \"Pakistan Tennis Federation\".\nLa squadra debutt\u00f2 nella competizione nel 1948, e non ha mai fatto parte del Gruppo Mondiale. Attualmente \u00e8 inclusa nel Gruppo I della zona Asia/Oceania. Il miglior risultato nella sua storia sono i Play-offs per il Gruppo Mondiale nell'edizione del 2005.\nOrganico 2021.\nVengono di seguito illustrati i convocati per ogni singolo turno della Coppa Davis 2020\u20132021. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2953497", "revid": "224230", "url": "https://it.wikipedia.org/wiki?curid=2953497", "title": "Ernst zu Reventlow", "text": "Biografia.\nEra figlio di Ludvig Christian Detlev Frederik, Graf zu Reventlow, un nobile di origine danese e di Emilie Julie Anna Louise Rantzau. La sua sorella minore era Fanny zu Reventlow, la \"contessa boema\" di Schwabing. Dopo aver conseguito la licenza liceale, nel 1888 intraprese una carriera nella Marina imperiale tedesca, raggiungendo il grado di tenente comandante. Il 14 marzo 1895 spos\u00f2 ad Altona, in Germania, la nobildonna francese Adlige Blanche contessa d\u2019Allemont de Broutillot. Nel 1899 si conged\u00f2 dalla marina per tentare l'attivit\u00e0 di piantatore in America centrale. Non soddisfatto della nuova attivit\u00e0, nel 1905 fece ritorno in Germania iniziando l'attivit\u00e0 di giornalista e scrittore di politica e l'anno seguente pubblic\u00f2 il romanzo di grande successo, \"Kaiser Wilhelm II. und die Byzantiner\" (Kaiser Guglielmo II e i Bizantini) nel quale descrisse il monarca come persona debole e distante dalle classi sociali pi\u00f9 modeste. Nel 1907 divenne redattore del giornale \"Berliner Tageblatt\" prendendo le difese della Marina imperiale contro la Royal Navy britannica allora la pi\u00f9 forte marina del mondo. Scrisse anche su diverse pubblicazioni legate al partito popolare tedesco, quali \"T\u00e4gliche Rundschau\", \"Deutsche Tageszeitung\" e \"Kreuz-Zeitung\". Si present\u00f2 candidato al Reichstag nel 1907 e nel 1912 ma non venne eletto. \nDurante la prima guerra mondiale fu redattore editoriale della \"Deutsche Tageszeitung\". Accus\u00f2 l'ambasciatore degli Stati Uniti in Germania, James W. Gerard, di essere una spia britannica, ma aggred\u00ec Arthur Zimmermann per il complotto tendente a formare un'alleanza tra Messico e Giappone contro gli Stati Uniti d'America. Attacc\u00f2 furiosamente i leader della Germania per aver ceduto alle richieste degli Stati Uniti rispetto ai loro diritti dopo l'affondamento della Lusitania, e la \"Tageszeitung\" vide sospese le sue pubblicazioni il 25 giugno 1915. Per un attacco a Theobald von Bethmann-Hollweg, accusato di ingannare Paul von Hindenburg, fu citato in giudizio per calunnia nel 1916.\nFu molto critico nei confronti delle politiche del Kaiser Guglielmo II di Germania e successivamente della Repubblica di Weimar. Nel 1920 fond\u00f2 il suo giornale, \"Der Reichswart\" (\"Guardiano del Reich\"), che venne pubblicato fino alla sua morte.\nNell'immediato dopoguerra, una posizione vicina ad alcuni concetti del nazionalbolscevismo fu sostenuta da uno dei pi\u00f9 influenti dirigenti del Comintern, Karl Radek, il quale postulava che esistesse una comunit\u00e0 di interessi tra i nazionalisti tedeschi e l'isolato regime bolscevico in Russia. In un primo momento Reventlow denunci\u00f2 \"l'illusione dei cosiddetti bolscevichi nazionali che il comunismo potrebbe trasformarsi in nazionalismo\", ma quando nel 1923 Radek colse l'occasione dell'occupazione della Ruhr per tenere il suo discorso Schlageter dinanzi al III Plenum del Comitato esecutivo dell'Internazionale Comunista, Reventlow rispose con articoli su \"Der Reichswart\" che furono successivamente ristampati dall'organo di stampa comunista \"Die Rote Fahne\". Questa collaborazione fu di breve durata, ma diede a Reventlow la fama di uomo di sinistra. In seguito comment\u00f2 con approvazione delle politiche interne del KPD sul \"Deutsches Tageblatt\" e chiese per i lavoratori il controllo manageriale del cinquanta per cento di qualsiasi impresa. \u00c8 stato riferito che Reventlow fu il solo tra i capi nazisti a non essere mai fischiato quando si rivolgeva a folle di lavoratori.\nNel 1924 Reventlow e Albrecht von Graefe uscirono dal Partito Popolare Nazionale Tedesco (DNVP) per formare il Partito Popolare Tedesco della Libert\u00e0 (DVFP) che era pi\u00f9 V\u00f6lkish e di sinistra del conservatore DNVP. Entrambi furono eletti al Reichstag come deputati DNVP, anche se nel maggio 1927 Reventlow litig\u00f2 con il pi\u00f9 conservatore Graefe e lasci\u00f2 il partito per unirsi al NSDAP (Partito nazista), portando la sua fazione in blocco, tra cui Bernhard Rust, Franz St\u00f6hr e Wilhelm Kube, ognuno dei quali avrebbe avuto ruoli di primo piano nel partito nazista. Ci\u00f2 miglior\u00f2 notevolmente la posizione del NSDAP nella Germania settentrionale, dove il DVFP era sempre stato pi\u00f9 forte del NSDAP e alla fine del 1928 il DVFP aveva cessato di esistere a tutti gli effetti.\nIl gruppo di Reventlow si alle\u00f2 rapidamente con l'ala pi\u00f9 socialista del NSDAP guidata da Gregor Strasser che favor\u00ec l'adozione di misure socialiste autentiche e un'alleanza con i sovietici contro le democrazie occidentali. Sebbene fosse influente nel partito fino alla fine, il gruppo divenne meno influente quando Hitler si dedic\u00f2 al militarismo e all'antisemitismo dopo aver ottenuto il potere.\nReventlow non fu mai apprezzato o considerato autorevole da Hitler, ma la sua popolarit\u00e0 personale era notevole e Hitler scelse di non contraddirlo ma di ignorarlo. Reventlow non ricevette mai un incarico elevato nel partito n\u00e9, dopo la presa del potere, gli fu assegnata alcuna carica di governo. Anche se spesso criticava le politiche del governo, gli fu permesso di pubblicare il suo giornale, \"Der Reichswart\", fino alla sua morte nel 1943.\nReventlow sostenne una teoria proposta per la prima volta da Leslie Fry (pseudonimo di Paquita de Shishmareff), che nel suo libro \"Waters Flowing Eastward\" (Parigi: \u00c9ditions R.I.S.S., 1931) sosteneva che i Protocolli dei Savi di Sion erano il piano generale di una cospirazione secondo la quale un gruppo guidato dal \"sionista culturale\" Asher Ginzberg tramava il dominio del mondo. Tuttavia, all'epoca, Ginzberg sosteneva un risveglio culturale e politico ebraico internazionale, piuttosto che un singolo stato ebraico. Reventlow cit\u00f2 Fry come sua fonte per il suo pensiero sulle origini dei \"Protocolli\". Dopo che Philip Graves forn\u00ec prove, in \"The Times\", che i \"Protocolli\" erano falsi plagiati, Reventlow pubblic\u00f2 il suo sostegno alla teoria della Fry della paternit\u00e0 di Ginzberg nel periodico \"La Vieille France\". I sostenitori di Ginzberg lo citarono in giudizio ed egli fu costretto a ritrattare e a pagare i danni. Comunque continu\u00f2 a sostenere il suo punto di vista.\nL'antisemitismo di Reventlow non fu mai razziale, come quello di Hitler, ma culturale, e questo port\u00f2 al suo coinvolgimento nel Movimento per la fede tedesca. Dal 1934 al 1936, Reventlow fu vicepresidente di questo movimento religioso che postulava che ogni popolo \"attraverso il suo sangue\" potesse sviluppare la propria conoscenza religiosa. Il movimento era anticristiano e cerc\u00f2 di creare una \"fede vera\" per la Germania.\nDal 1937 scrisse sulla rivista dell\"'Institut zur Erforschung der Judenfrage\" (Istituto di ricerche sulla questione ebraica). Mor\u00ec nel 1943. Nel necrologio pubblicato dall'organo di stampa nazionalsocialista \"V\u00f6lkischer Beobachter\" si legge: \"Con il trapasso del deputato del Reichstag conte Ernst zu Reventlow il 20 novembre, il movimento nazionalsocialista ha perso uno dei suoi primi e pi\u00f9 valenti protagonisti\"."}
{"id": "2953500", "revid": "287204", "url": "https://it.wikipedia.org/wiki?curid=2953500", "title": "Kyle of Lochalsh", "text": "Kyle of Lochalsh (in gaelico scozzese: \"Caol Loch Aillse\"; 750 ab. ca.) \u00e8 una cittadina costiera della Scozia nord-occidentale (Highlands occidentali).\n\u00c8 il punto di partenza, sia via mare che (dal 1995 tramite lo Skye Bridge) via terra, per la dirimpettaia Isola di Skye (Ebridi Interne), da cui \u00e8 separata dal Sound of Sleat.\nGeografia fisica.\nCollocazione.\nKyle of Lochalsh si trova a ca. 100\u00a0km a sud di Gairloch e a ca. 130\u00a0km ad ovest di Inverness e dista ca. 4\u00a0km da Kyleakin (Isola di Skye).\nStoria.\nI primi insediamenti risalgono almeno agli inizi del XVII secolo.\nNel corso del XIX secolo, arrivarono i collegamenti con la citt\u00e0 di Inverness, segnatamente tramite una strada costruita nel 1819, quindi anche tramite una ferrovia, detta \"Kyle of Lochalsh Line\", realizzata nel 1897."}
{"id": "2953502", "revid": "61051", "url": "https://it.wikipedia.org/wiki?curid=2953502", "title": "Zenith CH 701 STOL", "text": ""}
{"id": "2953504", "revid": "585241", "url": "https://it.wikipedia.org/wiki?curid=2953504", "title": "Squadra malaysiana di Coppa Davis", "text": "La squadra malaysiana di Coppa Davis rappresenta la Malaysia nella Coppa Davis, ed \u00e8 posta sotto l'egida della \"Lawn Tennis Association of Malaysia\".\nLa squadra debutt\u00f2 nella competizione nel 1957, e non ha mai fatto parte del World Group. Attualmente \u00e8 inclusa nel Group II della zona Asia/Oceania."}
{"id": "2953507", "revid": "34862", "url": "https://it.wikipedia.org/wiki?curid=2953507", "title": "Nazionale di Coppa Davis del Pakistan", "text": ""}
{"id": "2953509", "revid": "486946", "url": "https://it.wikipedia.org/wiki?curid=2953509", "title": "Nazionale di Coppa Davis della Malesia", "text": ""}
{"id": "2953517", "revid": "767487", "url": "https://it.wikipedia.org/wiki?curid=2953517", "title": "Non bastano i fiori", "text": "Non bastano i fiori \u00e8 il secondo lavoro in studio di Pino Marino, il seguito dell'album d'esordio \"Dispari\"."}
{"id": "2953519", "revid": "1305772", "url": "https://it.wikipedia.org/wiki?curid=2953519", "title": "Uecker", "text": ""}
{"id": "2953520", "revid": "1915706", "url": "https://it.wikipedia.org/wiki?curid=2953520", "title": "Quinupristina-Dalfopristina", "text": "La combinazione dei due principi attivi quinupristina e dalfopristina \u00e8 indicata per il trattamento delle infezioni da stafilococchi e da \"Enterococcus faecium\" resistente alla vancomicina. In Italia si reperisce sotto il nome Sinercyd in fiale ad uso esclusivamente endovenoso da 150-350 mg. \nFarmacocinetica.\nIl farmaco pu\u00f2 essere somministrato solo per via endovenosa, i picchi ematici sono molto vari a seconda delle dosi. Il legame sierico \u00e8 del 70 % ed ha una buona distribuzione tissutale, anche se non supera facilmente la barriera ematoencefalica. L'antibiotico ha una elevata presenza nei macrofagi e nel tessuto cardiaco.\nIl Quinupristin-dalfopristin \u00e8 metabolizzato a livello epatico grazie al citocromo P450 ed \u00e8 eliminato per via epatobiliare. L'emivita plasmatica \u00e8 bassa e non si modifica in caso di insufficienza epatica o renale.\nFarmacodinamica.\nIl farmaco si lega alla subunit\u00e0 ribosomiale 50S delle cellule batteriche e, interferendo con le normali funzioni ribosomiali, causa inibizione della sintesi proteica. Lo spettro d'azione \u00e8 orientato sui gram+ come streptococchi, stafilococchi, peptococchi, peptostrptococchi e clostridi; Risulta efficace sull'Enterococcus faecium anche multiresistente. Anche alcuni gram- sono uccisi dal qiunupristin-dalfopristin come gonococchi, legionelle e moraxelle. Non sono presenti resistenze crociate con altri antibiotici.\nUso clinico.\nIl Quinupristin-dalfopristin \u00e8 usato su germi sensibili resistenti agli altri antibiotici.\nPosologia.\nTramite somministrazione endovenosa centrale in soluzione glucosata al 5%.\nEffetti collaterali.\nL'antibiotico \u00e8 ben tollerato; pu\u00f2 causare tromboflebiti nel 5% dei pazienti, artralgie e mialgie.\nInterazioni.\nEssendo un inibitore del citocromo P450 pu\u00f2 innalzare i livelli ematici di : astemizolo, cisapride, ciclosporina, diazepam, midazolam, nifedipina, carbamazepina, terfenadina, lovastatina e altre statina, antivirali inibitori della transcriptasi inversa, inibitori non nucleosidi, verapamil, chinidina, vincristina, tacrolimus, lidocaina e bloccanti del canale del calcio"}
{"id": "2953521", "revid": "287204", "url": "https://it.wikipedia.org/wiki?curid=2953521", "title": "Elsie", "text": ""}
{"id": "2953522", "revid": "1305772", "url": "https://it.wikipedia.org/wiki?curid=2953522", "title": "Elyria", "text": ""}
{"id": "2953525", "revid": "486946", "url": "https://it.wikipedia.org/wiki?curid=2953525", "title": "Josef Johann Adam del Liechtenstein", "text": ""}
{"id": "2953526", "revid": "599013", "url": "https://it.wikipedia.org/wiki?curid=2953526", "title": "Kn\u011b\u017eeves", "text": "Kn\u011b\u017eeves pu\u00f2 riferirsi a diversi toponimi della Repubblica Ceca:"}
{"id": "2953527", "revid": "599013", "url": "https://it.wikipedia.org/wiki?curid=2953527", "title": "J\u00e1nos Hr\u00f6tk\u00f6", "text": ""}
{"id": "2953529", "revid": "287204", "url": "https://it.wikipedia.org/wiki?curid=2953529", "title": "Knezeves", "text": ""}
{"id": "2953530", "revid": "729019", "url": "https://it.wikipedia.org/wiki?curid=2953530", "title": "Squadra di Hong Kong di Coppa Davis", "text": "La squadra di Hong Kong di Coppa Davis rappresenta Hong Kong nella Coppa Davis, ed \u00e8 posta sotto l'egida della \"Hong Kong Tennis Association\".\nLa squadra debutt\u00f2 nella competizione nel 1970, e non ha mai fatto parte del Gruppo Mondiale. Nel 2012 \u00e8 retrocessa al Gruppo III della zona Asia/Oceania.\nOrganico 2019.\nVengono di seguito illustrati i convocati per ogni singolo turno della Coppa Davis 2019. A sinistra dei nomi la nazione affrontata e il risultato finale. Fra parentesi accanto ai nomi, il ranking del giocatore nel momento della disputa degli incontri (la \"d\" indica che il ranking corrisponde alla specialit\u00e0 del doppio).\nRisultati.\n = Incontro del Gruppo Mondiale\nAndamento.\nLa seguente tabella riflette l'andamento della squadra dal 1990 ad oggi."}
{"id": "2953533", "revid": "339392", "url": "https://it.wikipedia.org/wiki?curid=2953533", "title": "Nazionale di Coppa Davis di Hong Kong", "text": ""}
{"id": "2953535", "revid": "287204", "url": "https://it.wikipedia.org/wiki?curid=2953535", "title": "Stadio Carlos Belmonte", "text": "Lo stadio Carlos Belmonte () \u00e8 uno stadio di calcio di Albacete, citt\u00e0 della Spagna. Si trova vicino al campus universitario dell'Universit\u00e0 della Castilla-La Mancha e al parco tecnologico di Albacete e attualmente ospita le partite casalinghe dell'Albacete Balompi\u00e9.\nStoria.\nSin dalla sua fondazione, l'Albacete Balompi\u00e9 ha giocato in un campo nel quartiere del Paseo de la Cuba. Pi\u00f9 tardi in un altro situato nel Parque de Abelardo S\u00e1nchez, che era sporco e aveva solo delle gradinate laterali in legno. A causa delle precarie condizioni di quest'ultimo, il Comune dovette insistere per accelerare gli sforzi per costruire un nuovo stadio.\nL'architetto e sindaco di Albacete in quel periodo, Carlos Belmonte, costru\u00ec un campo di erba naturale, che comprendeva una pista di atletica. Lo stadio \u00e8 stato costruito in tempi record: infatti i lavori iniziarono nel 1959 e l'inaugurazione ha avuto luogo nel settembre 1960. L'impianto sportivo era cos\u00ec in grado di ospitare 10.000 spettatori. Negli anni settanta furono installate le torri di illuminazione.\nNell'estate del 1991, dopo la promozione in Primera Divisi\u00f3n del club cittadino, lo stadio subisce delle ulteriori modifiche in quanto era ritenuto troppo piccolo: cos\u00ec inizia l'espansione della tribuna dove si trovava lo speaker (da cui il nome attuale \"Tribuna Segnalibro\"). Con la ristrutturazione la capienza dello stadio arriva a 15.000 posti, 7.500 tra il primo settore e tribuna stampa e ulteriori 7.500 in piedi. Ma la retrocessione nella Liga Adelante ha reso la ristrutturazione dello stadio inutile per i regolamenti UEFA. Infine, nel giugno 1998, dopo diversi progetti proposti, il rimodellamento dello stadio costrinse a rimuovere il settore dei posti in piedi. Pi\u00f9 tardi fu costruito uno spogliatoio nuovo sotto la curva nord. Per questo motivo, lo stadio ha ospitato quattro partite della nazionale spagnola di calcio. Attualmente la capacit\u00e0 totale \u00e8 di 18.000 spettatori."}
{"id": "2953536", "revid": "599013", "url": "https://it.wikipedia.org/wiki?curid=2953536", "title": "Kn\u011b\u017eice", "text": "Kn\u011b\u017eice pu\u00f2 riferirsi a diversi toponimi della Repubblica Ceca:"}
{"id": "2953537", "revid": "287204", "url": "https://it.wikipedia.org/wiki?curid=2953537", "title": "Knezice", "text": ""}
{"id": "2953538", "revid": "120636925", "url": "https://it.wikipedia.org/wiki?curid=2953538", "title": "Luce zenitale", "text": "La luce zenitale \u00e8 un particolare tipo di illuminazione ottenuta con luce solare o artificiale che illumina stanze, interni od oggetti da sopra. In architettura se si vuole usare la luce solare per illuminare ambienti si creano finestre o lucernari sui soffitti.\nEsempi di edifici con luce zenitale:"}
{"id": "2953541", "revid": "425388", "url": "https://it.wikipedia.org/wiki?curid=2953541", "title": "Renzo Rossellini jr.", "text": ""}
{"id": "2953542", "revid": "599013", "url": "https://it.wikipedia.org/wiki?curid=2953542", "title": "Egidio Ar\u00e9valo", "text": "\u00c8 soprannominato \"El Cacha\" e \"El peque\u00f1o gigante\" (in lingua italiana \"il piccolo gigante\").\nNel novembre del 2011 \u00e8 stato candidato al riconoscimento di calciatore sudamericano dell'anno, classificandosi quarto. Nel settembre del 2012, invece, \u00e8 stato candidato al Bal\u00f3n de Oro messicano nella categoria dei centrocampisti difensivi.\nBiografia.\nNell'aprile 2013 si \u00e8 sposato a Palermo con una connazionale.\nCaratteristiche tecniche.\n\u00c8 un tenace centrocampista centrale in grado di svolgere anche la fase difensiva. \u00c8 abile quindi nell'interdizione e nel far partire l'azione d'attacco, con qualche inserimento in fase offensiva. Dotato di buona tecnica e di senso della posizione, \u00e8 un destro naturale con baricentro del corpo basso.\nCarriera.\nClub.\nHa cominciato a giocare nel 1999, con il Paysand\u00fa Bella Vista, in cui resta per due anni.\nDal 2001 al 2006 gioca nel Bella Vista, squadra in cui resta per pi\u00f9 tempo in carriera disputando ottime annate.\nNella stagione 2006-2007 gioca positivamente nel Pe\u00f1arol, quindi nell'annata successiva si trasferisce in Messico per militare nel Monterrey.\nTorna in patria nel 2008, per giocare col Danubio, mentre nella stagione successiva si trasferisce ancora in Messico, stavolta al San Luis.\nSempre nel 2009 torna al Pe\u00f1arol, vincendo il campionato 2009-2010, quindi nel 2011 si trasferisce in Brasile per giocare nel Botafogo.\nNel 2011 torna in Messico, al Club Tijuana, diventandone un titolare fisso.\nIl 23 luglio 2012 si trasferisce per 3 milioni di euro alla societ\u00e0 italiana del , firmando un contratto triennale con ingaggio da 700.000 nella prima stagione fino a 850.000 nella terza; il contratto viene depositato presso la Lega Calcio due giorni dopo. Esordisce sia nel campionato italiano sia in maglia rosanero nella prima giornata Palermo- (0-3), entrando in campo al 55' al posto di Massimo Donati. Il 15 settembre segna la sua prima rete italiana contro il Cagliari (1-1) alla terza giornata. Non presentatosi per la ripresa della preparazione atletica post-Capodanno anche a causa della mancata concessione del permesso di soggiorno alla compagna, ha ricevuto la sospensione emolumenti da parte dell'amministratore delegato Pietro Lo Monaco per il periodo di assenza. La stagione si conclude con la retrocessione dei rosanero, sancita il 12 maggio 2013 dalla sconfitta esterna per 1-0 contro la Fiorentina della 37\u00aa giornata. Non convocato per l'ultima partita di campionato, chiude la stagione con 27 presenze e 2 reti, avendo segnato anche contro la .\nNon convocato per il ritiro estivo in vista della stagione 2013-2014, il 9 agosto 2013 passa in prestito (fino al 31 dicembre) con diritto di riscatto ai Chicago Fire, negli Stati Uniti.\nIl 30 dicembre 2013 il Palermo cede per 2 milioni il suo cartellino al Club Tijuana, suo vecchio club, che lo presta immediatamente alla squadra messicana del Monarcas Morelia per sei mesi.\nPer la stagione 2014-2015 \u00e8 al Tigres.\nNazionale.\nHa disputato tutte le partite dei Mondiali 2010 in Sudafrica giocate dalla Nazionale uruguayana.\nNel 2011 ha vinto la Copa Am\u00e9rica da titolare, dimostrandosi un giocatore importante per la propria Nazionale.\nL'11 giugno 2012 viene inserito dal ct \u00d3scar Tab\u00e1rez nella lista dei 32 calciatori pre-convocati per i Giochi olimpici di Londra, venendo poi scelto per la rosa definitiva come fuori quota e capitano. Disputa da titolare le tre partite del primo turno contro le selezioni olimpiche di , e , con l'Uruguay che non riesce a superare il girone.\nConvocato per la FIFA Confederations Cup 2013, in tale manifestazione gioca 3 partite chiudendola al quarto posto dopo che la sua Nazionale ha perso la \"finalina\" contro l'.\nViene convocato per la Copa Am\u00e9rica Centenario negli Stati Uniti.\nViene convocato dal ct \u00d3scar Tab\u00e1rez per le amichevoli contro la Polonia del 10 novembre e l'Austria del 14 novembre\nStatistiche.\nPresenze e reti nei club.\n\"Statistiche aggiornate al 28 febbraio 2016.\""}
{"id": "2953543", "revid": "1305772", "url": "https://it.wikipedia.org/wiki?curid=2953543", "title": "Ensign (disambigua)", "text": ""}
{"id": "2953544", "revid": "11959", "url": "https://it.wikipedia.org/wiki?curid=2953544", "title": "Khawaja Abd as-Samad", "text": ""}
{"id": "2953545", "revid": "1305772", "url": "https://it.wikipedia.org/wiki?curid=2953545", "title": "Ensley", "text": ""}
{"id": "2953546", "revid": "599013", "url": "https://it.wikipedia.org/wiki?curid=2953546", "title": "Kobylnice", "text": "Kobylnice pu\u00f2 riferirsi a diversi toponimi:"}
{"id": "2953549", "revid": "1543377", "url": "https://it.wikipedia.org/wiki?curid=2953549", "title": "Sindrome di Lennox-Gastaut", "text": "La sindrome di Lennox-Gastaut (o LGS dalla lingua inglese \"Lennox\u2013Gastaut syndrome\") \u00e8 un'encefalopatia epilettica et\u00e0-dipendente, ad esordio infantile, caratterizzata dalla presenza di crisi polimorfe, farmacoresistenti, associate a deterioramento cognitivo e ad un EEG tipico.\n\u00c8 classificata come encefalopatia epilettica generalizzata (ILAE 2001).\nEpidemiologia.\nLa sindrome di Lennox-Gastaut si manifesta in un'et\u00e0 compresa tra 1 e 8 anni (con un picco di incidenza a 5 anni).\nHa un'incidenza di 2/10.000 nati all'anno ed una prevalenza di 2.8/10.000. Costituisce il 10% delle epilessie con esordio prima dei 5 anni d'et\u00e0 ed il 5% delle epilessie pediatriche. Nel 70-80% dei casi \u00e8 sintomatica (cio\u00e8 secondaria ad una lesione o malformazione cerebrale o ad una condizione metabolica identificabile).\nNel 50% circa dei casi rappresenta l'evoluzione di una sindrome di West.\nProfilo clinico.\nLa sindrome di Lennox-Gastaut \u00e8 caratterizzata dalla presenza di crisi epilettiche polimorfe. Le crisi pi\u00f9 frequenti sono crisi toniche, atoniche ed assenze atipiche, cui possono associarsi crisi parziali complesse, crisi tonico-cloniche generalizzate, o pi\u00f9 raramente crisi miocloniche.\nLe crisi sono frequenti e difficilmente controllabili dalla terapia, soprattutto nei bambini possono verificarsi stati di male epilettico (in genere non convulsivi). Alla sindrome epilettica si associa ritardo mentale medio o severo, che compare o peggiora con l'esordio delle crisi, a volte associato a deficit neurologici focali. Nelle forme sintomatiche, ritardo mentale e sintomi neurologici possono essere gi\u00e0 presenti prima dell'esordio dell'epilessia; nei casi idiopatici, i bambini sono normali prima della comparsa delle crisi e si assiste poi ad un deterioramento.\nIl quadro elettroencefalografico \u00e8 caratterizzato da:\nLa prognosi \u00e8 sfavorevole: 80-90% dei pazienti ha crisi nonostante la terapia e presenta un ritardo mentale moderato o severo.\nProfilo diagnostico.\nLa diagnosi \u00e8 clinica e formulata sulla base dell'osservazione di crisi polimorfe associate ad EEG tipico e deterioramento cognitivo, con insorgenza tra 1 e i 10 anni d'et\u00e0.\nGli accertamenti neuroradiologici e metabolici sono volti ad identificare la possibile causa sottostante.\nTerapia.\nLa terapia si basa in genere sull'associazione di pi\u00f9 farmaci antiepilettici, nel tentativo di controllare le crisi. Si tratta tuttavia di un'epilessia farmacoresistente e pi\u00f9 dell'80% dei pazienti continua a presentare crisi nonostante la terapia.\nSpesso le modifiche terapeutiche hanno un effetto temporaneo su frequenza ed intensit\u00e0 delle crisi.\nI farmaci pi\u00f9 utilizzati sono valproato, fenobarbital, primidone, lamotrigina, benzodiazepine. Il felbamato pu\u00f2 essere efficace, ma ha effetti collaterali potenzialmente letali che ne limitano l'utilizzo; altri farmaci, incluso il vigabatrin, possono essere utilizzati.\nUna dieta chetogenica, consumo di cibi ad alto contenuto di grassi e poveri di carboidrati, riduce considerevolmente il numero e la frequenza delle crisi."}
{"id": "2953550", "revid": "767487", "url": "https://it.wikipedia.org/wiki?curid=2953550", "title": "Dispari (Pino Marino)", "text": "Dispari \u00e8 l'album di debutto del cantautore romano Pino Marino, uscito nel 2000 per la Nun Entertainment. L'album \u00e8 stato prodotto da Mauro Pagani e David Petrosino; nel brano \"Meglio che niente\" canta anche l'attore Fabrizio Bentivoglio."}
{"id": "2953551", "revid": "287204", "url": "https://it.wikipedia.org/wiki?curid=2953551", "title": "Magic (software)", "text": "Magic \u00e8 uno strumento per il layout VLSI dei circuiti integrati in origine scritto John Ousterhout ed i suoi studenti laureati all'Universit\u00e0 di Berkeley nel 1980.Magic continua ad essere popolare perch\u00e9 software libero e gratuito distribuito sotto la \"Berkeley open-source license\", facile da usare e da implementare con funzionalit\u00e0 specializzate. La versione stabile attuale \u00e8 la 7.5, ma le versioni 6.x sono ancora largamente usate.\nLe funzionalit\u00f2 di Magic \u00e8 la progettazione Sistema real-time e verifica in tempo reale, cosa che alcuni costosi pacchetti software commerciali di \"VLSI design\" non possiedono. \nMagic implementa questa funzione contando la distanza utilizzando la \"distanza di Manhattan\" (Manhattan distance) piuttosto che la distanza euclidea, che \u00e8 molto pi\u00f9 veloce da calcolare.\nMagic attualmente gira sotto Linux, anche se le versioni esistono per DOS, OS/2, e altri sistemi operativi. Magic \u00e8 frequentemente usato in abbinamento con IRSIM e altri programmi di simulazione."}
{"id": "2953552", "revid": "1305772", "url": "https://it.wikipedia.org/wiki?curid=2953552", "title": "Epworth", "text": ""}
{"id": "2953553", "revid": "1318658", "url": "https://it.wikipedia.org/wiki?curid=2953553", "title": "Giancarlo De Andreis", "text": "Biografia.\nHa esordito in TV lavorando a \"Carramba che sorpresa\" condotto da Raffaella Carr\u00e0. Per tre anni ha collaborato a \"Mattina in famiglia\", curando la rubrica da lui stesso ideata \"Al Bar dello sport\".\nHa lavorato ad alcune serate evento come \"Grazie Alberto\" condotto da Fabrizio Frizzi, \"Un sorriso per la famiglia\", \"Tanti cuori attorno al Papa\" per Rai International e Canale 5 e alla prima puntata de \"Lo show dei record\".\nNel 1990 ha collaborato con l'Ufficio Stampa organizzatore del campionato mondiale di calcio 1990. Dal 1994 al 2000 ha svolto attivit\u00e0 giornalistica collaborando con diverse radio regionali (Mondo Radio Centro Italia, Talk Radio, Radio Incontro), con il settimanale \"Gente\" e con le pay tv Telepi\u00f9 e Stream.\nNel 2004 ha realizzato per Rai Futura \"Cosa far\u00f2 da grande...\" docu-fiction sui giovani e il mondo del lavoro ed ha vinto il premio per la \"miglior sceneggiatura\" al Festival di Miglionico per il cortometraggio \"Tass\u00ec\" di Luca Alcini.\nNel 2005 \u00e8 stato finalista al Salento International Film Festival con la sceneggiatura di \"Esame Holter\" scritta insieme a Luca Alcini. Dal 2005 al 2009 ha seguito le anteprime, le prefinali e i reportage di Miss Italia. Ha lavorato al Gal\u00e0 di Miss Italia promosse e bocciate con Carlo Conti, a tre edizioni di Miss Italia nel mondo: la prima con Massimo Giletti ed Eleonora Daniele, le altre due condotte da Caterina Balivo. \nDal 2006 si occupa di \"Ballando con le stelle\", in qualit\u00e0 di autore principale accanto alla conduttrice e direttore artistico Milly Carlucci. Nel 2006 \u00e8 tornato inoltre a lavorare con Raffaella Carr\u00e0 nel programma di RaiUno \"Amore\"'.\nHa successivamente lavorato a due edizioni di \"Notti sul ghiaccio\" sempre con Milly Carlucci e a due edizioni di \"Ti lascio una canzone\" con Antonella Clerici e con la regia di Roberto Cenci, con il quale ha collaborato anche a Volami nel cuore, condotto da Pupo. Nel 2009 \u00e8 stato tra gli autori di Grazie a tutti con Gianni Morandi. \nAutore del Premio Ischia di giornalismo per le edizioni 2010, 2011 e 2012 e del Premio Roma Danza nel 2011 e 2012, istituito dall'Accademia Nazionale di Danza.\nNel 2011 ha scritto insieme a Luca Alcini lo spettacolo teatrale \"Non ho parole\" interpretato da Tosca D'Aquino, per cui ha ricevuto la menzione speciale al Premio Sipario 2012 nella sezione monologhi. Da aprile 2011 collabora con il settimanale \"Dipi\u00f9 TV\" per cui cura la rubrica \"La tv vista da internet\".\nCon Milly Carlucci ha realizzato due edizioni di Miss Italia, \"24milavoci\" e Altrimenti ci arrabbiamo andati in onda su Raiuno.\nAd aprile 2013 assieme a Milly Carlucci, Svevo Tognalini, Simone Pippo e Giuko ha realizzato \"Bobo e Marco - I re del ballo\" in onda su Skyuno Hd e Altrimenti ci arrabbiamo, un talent show per RaiUno condotto da Milly Carlucci. Nello stesso anno ha scritto, insieme a Lucia Leotta, il Premio Biagio Agnes, condotto da Gerardo Greco e Laura Chimenti, il Premio Luchetta, condotto da Franco Di Mare e Barbara Carfagna. Nello stesso anno, ha pubblicato il libro 433, \"Un'altra visione della vita\", dedicato alla sua passione per il calcio.\nNel 2015 \u00e8 stato autore di Estate in diretta con Salvo Sottile e Eleonora Daniele e de La vita in diretta condotta da Marco Liorni e Cristina Parodi, occupandosi prevalentemente delle pagine di spettacolo. \nNel 2016, oltre a proseguire l'attivit\u00e0 di autore a La vita in diretta, ha lavorato a Sogno Azzurro, condotto da Antonella Clerici e a Il Grande Match con Flavio Insinna. \nIl 12 maggio 2016 ha presentato al MAXXI - Museo Nazionale delle arti del XXI secolo - il suo secondo romanzo: \"Il destino suona sempre due volte\", un giallo ambientato nel mondo dello spettacolo (edito da \"Eclissi Editrice\"). Ha inoltre scritto i testi dell'edizione 2016 del Premio Biagio Agnes, condotto da Alberto Matano e Francesca Fialdini e del Premio Luchetta condotto da Laura Chimenti.\nNel 2017 \u00e8 stato autore di Celebration su Raiuno e degli \"Speciali di Natale dello Zecchino d'Oro\". Nello stesso anno ha lavorato allo \"Speciale dello Zecchino d'Oro\" condotto da Chiara Tortorella e Paolo Belli e al programma di Raiuno Celebration con Neri Marcor\u00e8 e Serena Rossi, oltre che a \"Andrea Bocelli Show\" dal Colosseo di Roma.\nNel 2018, oltre alla nuova edizione degli speciali dello Zecchino d'Oro, ha lavorato a ItaliaS\u00ec! di Marco Liorni, a Telethon e alla seconda serata \"Talenthon\". Sempre nel 2018 \u00e8 stato autore de \"La notte di Andrea Bocelli\", trasmessa da RaiUno dall'Arena di VeronaDa giugno 2018 collabora con Il Corriere dello Sport.\nNel 2020 e nel 2021 ha lavorato come autore al fianco di Milly Carlucci nel nuovo show di RaiUno \"Il cantante mascherato ed \u00e8 attualmente impegnato nella realizzazione della terza edizione.\" Da ottobre 2019 conduce, insieme a Simone Pinelli e Roberta Lupi, su RTR99, canzoni e parole fuori dal coro, il programma d'intrattenimento radiofonico Domenica On."}
{"id": "2953554", "revid": "287204", "url": "https://it.wikipedia.org/wiki?curid=2953554", "title": "Erwin", "text": ""}
{"id": "2953556", "revid": "63429276", "url": "https://it.wikipedia.org/wiki?curid=2953556", "title": "Reattore nucleare VVER440", "text": ""}
{"id": "2953558", "revid": "767487", "url": "https://it.wikipedia.org/wiki?curid=2953558", "title": "Nur (Iran)", "text": "N\u016br (farsi \u0646\u0643\u0627) \u00e8 il capoluogo dello shahrest\u0101n di Nur, circoscrizione Centrale, nella provincia del Mazandaran in Iran. Aveva, nel 2006, una popolazione di 21.806 abitanti. Si trova sulle rive del mar Caspio, nella parte settentrionale dell'Iran.\nPrecedentemente chiamata Suldeh (Sooldeh), \u00e8 una delle pi\u00f9 antiche citt\u00e0 della provincia."}
{"id": "2953560", "revid": "1305772", "url": "https://it.wikipedia.org/wiki?curid=2953560", "title": "Evangelina", "text": ""}
{"id": "2953561", "revid": "1543377", "url": "https://it.wikipedia.org/wiki?curid=2953561", "title": "Winnie Madikizela-Mandela", "text": "Biografia.\nNata da una famiglia di lingua xhosa - il suo nome, \"Nomzamo\", significa \"dalla vita difficile\" - nel villaggio di eMbongweni appartenente alla municipalit\u00e0 locale di Mbizana (Capo Orientale), \u00e8 ultima di otto sorelle; sua madre, Nomathamsanqa Mzaidume, era insegnante di economia domestica nella locale scuola e mor\u00ec quando Winnie aveva solo otto anni. Dopo aver frequentato le scuole primarie prima a Bizna e poi a Shawbury, si diplom\u00f2 alla Jan Hofmeyer School di Johannesburg. Svolse numerosi lavori nel bantustan del Transkei, dove incontr\u00f2 nel 1956 l'attivista Nelson Mandela che allora svolgeva la professione di avvocato.\nLa sua reputazione fu danneggiata dalla retorica che mise in scena in discorsi come quello di Munsieville del 13 aprile 1986, nel corso del quale support\u00f2 la pratica del necklacing (bruciare vive le persone con copertoni e benzina) affermando che: \"con le nostre scatole di fiammiferi e le nostre collane libereremo questo Paese\". L'immagine di Winnie risult\u00f2 definitivamente compromessa dopo le accuse mossele dalla sua guardia del corpo, Jerry Musivuzi Richardson, circa rapimenti e uccisioni.\nIl 29 dicembre 1988 Richardson, allenatore del Mandela United Football Club (MUFC), il quale faceva da guardia del corpo della signora Mandela, rap\u00ec il quattordicenne James Seipei (conosciuto anche come Stompie Moeketsi) e altri tre giovani dalla casa del pastore metodista Paul Verryn, affermando di averli condotti in casa Mandela poich\u00e9 il reverendo ne avrebbe abusato sessualmente. I quattro furono picchiati per far loro ammettere di aver avuto rapporti sessuali col pastore. Seipei fu invece accusato di essere un informatore e il suo corpo fu ritrovato il 6 gennaio 1989 in un campo con ferite da taglio alla gola.\nNel 1991 Madikizela-Mandela fu assolta da tutte le imputazioni eccetto il rapimento. La sua condanna a sei anni di carcere fu ridotta a una multa in ultimo grado di giudizio. Il rapporto finale della Commissione per la verit\u00e0 e la riconciliazione, pubblicato nel 1998, afferma che \"la signora Winnie Madikizela Mandela \u00e8 politicamente e moralmente responsabile delle gravi violazioni dei diritti umani commesse dal MUFC\" e che ella \"fu responsabile, per omissione, di gravi violazioni dei diritti umani\". Nel 1992 fu accusata di aver ordinato l'uccisione del dottor Abu-Baker Asvat, un amico di famiglia che aveva visitato Seipei a casa Mandela quando vi era stato condotto prima di essere ucciso. Il ruolo della signora Mandela fu successivamente dimostrato nel corso delle udienze della Commissione per la verit\u00e0 e la riconciliazione nel 1997. Fu affermato che ella avrebbe pagato l'equivalente di 8.000 dollari e fornito le armi per l'omicidio che ebbe luogo il 27 gennaio 1989. Le udienze furono rinviate in base al sospetto che i testimoni fossero stati minacciati per ordine della Mandela.\nEntrambi militanti dell'African National Congress, Winnie Mandela rinunci\u00f2 alle proprie offerte di lavoro (come operatrice nel campo del sociale), per essere la moglie di un ergastolano condannato a seguito della sua attivit\u00e0 contro l'\"apartheid\", nonch\u00e9 la madre dei suoi figli. Secondo il vescovo Manas Buthelezi, il problema non fu il seguito di persone, bens\u00ec \u00abil fatto che la sua vita comunic\u00f2 alle persone pi\u00f9 di quanto avrebbero potuto fare tutti i discorsi che avrebbe tenuto se anche lei non fosse stata messa al bando\u00bb. I figli di Mandela non furono sottratti all'adolescenza riservata a ogni vittima sudafricana della segregazione razziale: scuola secondaria come limite massimo dell'istruzione, imbarazzo politico per le attivit\u00e0 dei genitori, distacco precoce dalla famiglia e assenza di una vera patria."}
{"id": "2953562", "revid": "709565", "url": "https://it.wikipedia.org/wiki?curid=2953562", "title": "Noor", "text": ""}
{"id": "2953563", "revid": "288300", "url": "https://it.wikipedia.org/wiki?curid=2953563", "title": "Egidio Ra\u00fal Ar\u00e9valo R\u00edos", "text": ""}
{"id": "2953564", "revid": "287204", "url": "https://it.wikipedia.org/wiki?curid=2953564", "title": "Egidio Arevalo", "text": ""}
{"id": "2953565", "revid": "288300", "url": "https://it.wikipedia.org/wiki?curid=2953565", "title": "Egidio Ar\u00e9valo R\u00edos", "text": ""}
{"id": "2953566", "revid": "288300", "url": "https://it.wikipedia.org/wiki?curid=2953566", "title": "Egidio Arevalo Rios", "text": ""}
{"id": "2953567", "revid": "363629", "url": "https://it.wikipedia.org/wiki?curid=2953567", "title": "Giovanni Battista Guccia", "text": "Biografia.\nInizi\u00f2 i suoi studi universitari a Palermo, per poi spostarsi a Roma (su suggerimento dello zio Giulio Fabrizio Tomasi, Principe di Lampedusa) dove consegu\u00ec il dottorato nel 1880 sotto la guida di Luigi Cremona. Nel 1884 fond\u00f2 il Circolo Matematico di Palermo, una delle pi\u00f9 antiche societ\u00e0 matematiche italiane, che dall'anno successivo inizi\u00f2 a pubblicare i \"Rendiconti del Circolo Matematico di Palermo\". A lungo i \"Rendiconti\" mantennero la fama di una delle pi\u00f9 prestigiose riviste matematiche, pubblicando articoli di alcuni tra i pi\u00f9 noti matematici, quali ad esempio David Hilbert, Noether e Poincar\u00e9, oltre che alcuni articoli di Guccia stesso.\nNel 1894 gli fu conferita la Cattedra di geometria superiore all'Universit\u00e0 di Palermo, incarico che mantenne fino alla morte.\nLa medaglia Guccia.\nA Guccia si deve anche l'istituzione della Medaglia Guccia, premio di geometria da lui stesso creato e finanziato e che venne conferito una sola volta nel 1908 al matematico Francesco Severi per i suoi lavori di \"Geometria sopra le superficie algebriche\", all'inaugurazione del IV Congresso Internazionale dei Matematici di Roma. \nLa commissione internazionale di giuria del premio era costituita da tre membri, Corrado Segre, Henri Poincar\u00e9 dell'Universit\u00e0 di Parigi e Max Noether dell'Universit\u00e0 di Erlangen. Il premio consisteva in una somma in denaro di lire e in una medaglia d'oro riproducente un ritratto di Archimede e venne conferito dal Circolo matematico di Palermo."}
{"id": "2953569", "revid": "1305772", "url": "https://it.wikipedia.org/wiki?curid=2953569", "title": "Evangeline", "text": ""}
{"id": "2953575", "revid": "599013", "url": "https://it.wikipedia.org/wiki?curid=2953575", "title": "Kojetice", "text": "Kojetice pu\u00f2 riferirsi a diversi toponimi della Repubblica Ceca:"}
{"id": "2953581", "revid": "767487", "url": "https://it.wikipedia.org/wiki?curid=2953581", "title": "Juan Insaurralde", "text": ""}
{"id": "2953584", "revid": "599013", "url": "https://it.wikipedia.org/wiki?curid=2953584", "title": "Koryta", "text": "Koryta pu\u00f2 riferirsi a diversi toponimi della Repubblica Ceca:"}
{"id": "2953585", "revid": "827882", "url": "https://it.wikipedia.org/wiki?curid=2953585", "title": "Turtle (DC Comics)", "text": "Turtle \u00e8 il nome di due supercriminali della DC Comics, nemici di Flash.\nBiografia dei personaggi.\nTurtle (Golden Age).\nIl Turtle originale era un criminale degli anni quaranta che utilizzava trucchi di lentezza contro il Flash della Golden Age, Jay Garrick, ma la cui arma principale era una pianificazione deliberatamente lenta. Dopo alcuni scontri con Flash, Turtle svan\u00ec dalla scena. Anni dopo, Turtle Man port\u00f2 avanti la sua eredit\u00e0. Dopo il debutto del terzo Flash, Wally West, negli anni recenti, il Turtle originale cominci\u00f2 a ricomparire, ora con il nuovo Turtle Man come scagnozzo, per prendere in consegna Keystone City dal sottosuolo. Uno scontro finale con Wally e si suoi alleati distrusse il quartier generale di Turtle, e si pensa che anche lui perse la vita.\nTurtle Man (Silver Age).\nTurtle Man (a volte facendosi chiamare semplicemente Turtle) fu il primo nemico che utilizz\u00f2 dei trucchi affrontato dal secondo Flash, Barry Allen, e comparve a Central City poco dopo il debutto di Barry nei panni di Flash. Utilizzando originariamente la sua lentezza come arma, Turtle Man era anche un genio della scienza (e anche parecchio ricco) che cre\u00f2 dei dispositivi basati sulla lentezza. Turtle Man ebbe solo una manciata di scontri con Flash. In anni recenti, il Turtle originale incontr\u00f2 il suo \"successore\". Impressionato dal talento scientifico di quest'ultimo, il primo Turtle si alle\u00f2 con lui nel tentativo di impadronirsi di Keystone City. Un incidente in laboratorio azzopp\u00f2 Turtle Man in quel periodo. Dopo che il terzo Flash e i suoi alleati trovarono il loro quartier generale sotterraneo, sembr\u00f2 che il Turtle originale si suicid\u00f2, mentre la sua controparte pi\u00f9 giovane venne presa in custodia. Successivamente, Turtle Man ricomparve, e sembr\u00f2 essersi rimesso dalle ferite avute.\nDurante la \"Crisi infinita\", Turtle fu un membro della Societ\u00e0 segreta dei supercriminali di Alexander Luthor Jr., che impersonava Lex Luthor.\nAltri media.\nTurtle comparve nell'episodio \"Flash, l'eroe\" della serie animata \"Justice League Unlimited\". Fece un cameo nel Museo di Flash e nel bar in cui i Nemici di Flash andavano a bere.\nNella serie TV The Flash, Turtle appare in un episodio della seconda stagione interpretato da Aaron Douglas."}
{"id": "2953587", "revid": "288300", "url": "https://it.wikipedia.org/wiki?curid=2953587", "title": "Juan Manuel Insaurralde", "text": ""}
{"id": "2953590", "revid": "21880", "url": "https://it.wikipedia.org/wiki?curid=2953590", "title": "Winnie Mandela", "text": ""}
{"id": "2953591", "revid": "399", "url": "https://it.wikipedia.org/wiki?curid=2953591", "title": "Collegio del Cambio", "text": "Il Nobile Collegio del Cambio \u00e8 una parte del Palazzo dei Priori a Perugia, celebre soprattutto per la Sala delle Udienze affrescata dal Perugino. \u00c8 ubicato al civico 25 del Corso Vannucci.\nStoria.\nI cambiavalute perugini (cio\u00e8 i banchieri) erano riuniti in una potente corporazione denominata \"Arte del Cambio\". Tra il 1452 e il 1457 essi ebbero il privilegio di poter sistemare la propria sede all'interno del Palazzo dei Priori, nell'ampliamento Sud. I portali sono riconoscibili dallo stemma della corporazione: Il grifo sopra un forziere, che ricorre anche nelle decorazioni interne .\nLa sede venne sistemata architettonicamente da Bartolomeo di Mattiolo e Lodovico di Antonibo in quegli anni, mentre vicino allo scadere del secolo si decise di affidare la decorazione della Sala delle Udienze a una serie di artisti. Gli arredi lignei vennero prodotti da Domenico del Tasso, che vi us\u00f2 per la prima volta in questo tipo di arredo la decorazione a grottesche, mentre la parte pittorica fu affidata a Pietro Perugino, che allora veniva considerato il maggior artista d'Italia e teneva bottega contemporaneamente a Firenze e a Perugia.\nDescrizione.\nSi accede al Collegio dalla porta principale disegnata dallo stesso Lodovico di Antonibo e decorata da ante intagliate da Antonio da Mercatello nel 1501. La prima sala che si incontra \u00e8 il vestibolo, o Sala dei Legisti, dove si trovano alcuni banconi barocchi, intagliati da Giampietro Zuccari e aiuti (1615-1621).\nA destra si accede alla Sala delle Udienze, a base rettangolare coperta da volte ogivali, che generano una serie di lunette affrescate dal Perugino. Un alto \u00e8 occupato da Tribunale, bancone ligneo a due ordini di seggi intagliato e intarsiato, sormontato da una lunetta con due grifi tra ghirlande che inquadrano la statuetta in terracotta della \"Giustizia\", attribuita a Benedetto da Maiano. Un altro banco presenta intarsi di Antonio da Mercatello (1508). A met\u00e0 della parete di fondo si trova una ringhiera con un piccolo pulpito rinascimentale, opera di Antonio Masi d'Antonio (1562).\nDall'angolo in fondo a destra della Sala si accede alla Cappella di San Giovanni Battista, realizzata nel 1506-1509 da Gasperino di Pietro sulla primitiva chiesa di San Giovanni della Piazza, che era stata inglobata nel palazzo con l'ampliamento quattrocentesco. Venne interamente affrescata da Giannicola di Paolo tra il 1515 e il 1518. Nella volta sono rappresentati il \"Padre Eterno tra apostoli, evangelisti, dottori della Chiesa, e santi patroni di Perugia\", mentre sull'altare si trova un \"Battesimo di Cristo\" e ai lati un\"'Annunciazione\" (1515-1516). Le pareti laterali sono decorate da \"Storie della vita di Giovanni Battista\" e \"Sibille\". Il paliotto dell'altare \u00e8 opera di Mariano di ser Austerio e raffigura il \"Battista\" entro una ghirlanda e un fregio (1512-1513). I due sedili intarsiati sono di Antonio da Mercatello (1509) e l'altare (1516). La vivace colorazione delle pareti, accentuata dalla grande profusione di ori e lapislazzuli, \u00e8 pensata oltre che per ostentazione di ricchezza, soprattutto per dare luminosit\u00e0 all\u2019ambiente, che risulta essere senza finestre.\nLa collezione di pesi monetali del collegio del cambio.\n\u00c8 visitabile al pubblico anche la collezione dei pesi monetali, la pi\u00f9 completa nel suo genere, anche a livello internazionale, contiene oltre 550 pesi monetali per la verifica delle monete circolanti a Perugia e nello Stato della Chiesa nel periodo tra il XV e la seconda met\u00e0 del XIX secolo; sono riconoscibili per lo stemma papale riportato al diritto. La collezione custodisce anche numerosi pesi monetali di altre citt\u00e0 stato italiane, ed altri appartenenti alla produzione europea dei secoli XVII/XX, nonch\u00e9 bilance. Tutti strumenti indispensabili per l'esercizio delle funzioni di cambiavalute, visto che fino al XX secolo il valore delle monete d\u2019oro e d\u2019argento era determinato dal loro contenuto in metallo, calcolato in funzione del loro peso e della percentuale di metallo prezioso contenuto nella lega. La lega era fissata dall\u2019autorit\u00e0 emittente moneta, quindi chi riceveva moneta aveva interesse a verificarne il peso."}
