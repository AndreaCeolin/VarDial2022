{"id": "1320240", "revid": "762947", "url": "https://it.wikipedia.org/wiki?curid=1320240", "title": "Sergej Donatovi\u010d Dovlatov", "text": "Biografia.\nLa madre Nora (\"\u041d\u043e\u0440\u0430 \u0421\u0435\u0440\u0433\u0435\u0435\u0432\u043d\u0430 \u0414\u043e\u0432\u043b\u0430\u0442\u043e\u0432\u0430\", 1908\u20141999), di origine armena, era una correttrice di testi letterari, il padre Donat I. Me\u010dik (\"\u0414\u043e\u043d\u0430\u0442 \u0418\u0441\u0430\u0430\u043a\u043e\u0432\u0438\u0447 \u041c\u0435\u0447\u0438\u043a\", 1909-1995), di origine ebraica, regista teatrale. La sua famiglia venne evacuata durante la Seconda guerra mondiale da Leningrado a Ufa, dove lo scrittore nacque.\nDopo il 1945 visse con la famiglia a Leningrado. Qui studi\u00f2 presso il Dipartimento di lingua finlandese presso la Facolt\u00e0 di Linguistica dell'Universit\u00e0 Statale di Leningrado. Frequent\u00f2 i poeti Evgenij Borisovi\u010d Rejn (\"\u0415\u0432\u0433\u0435\u043d\u0438\u0439 \u0411\u043e\u0440\u0438\u0441\u043e\u0432\u0438\u0447 \u0420\u0435\u0439\u043d\"), Anatolij Genrichovi\u010d Najman (\"\u0410\u043d\u0430\u0442\u043e\u043b\u0438\u0439 \u0413\u0435\u043d\u0440\u0438\u0445\u043e\u0432\u0438\u0447 \u041d\u0430\u0439\u043c\u0430\u043d\"), Josif Aleksandrovi\u010d Brodskij (\"\u0418\u043e\u0441\u0438\u0444 \u0410\u043b\u0435\u043a\u0441\u0430\u043d\u0434\u0440\u043e\u0432\u0438\u0447 \u0411\u0440\u043e\u0434\u0441\u043a\u0438\u0439\") e lo scrittore Sergej Vol'f (\"\u0421\u0435\u0440\u0433\u0435\u0439 \u0412\u043e\u043b\u044c\u0444\"). Fuoricorso, abbandon\u00f2 l'universit\u00e0 dopo due anni e mezzo.\nIn seguito venne arruolato nell'esercito e fece servizio per tre anni come guardia di una prigione militare nella Repubblica di Komi (esperienza che descriver\u00e0 nell'opera \"Regime speciale\")(titolo russo: \"\u0417\u043e\u043d\u0430\").\nSuccessivamente si guadagn\u00f2 da vivere come giornalista in diversi giornali e riviste a Leningrado; negli anni 1972-1975 visse in Estonia e lavor\u00f2 come corrispondente del giornale \"Sovetskaja \u0116stonija\" (\"\u0421\u043e\u0432\u0435\u0442\u0441\u043a\u0430\u044f \u042d\u0441\u0442\u043e\u043d\u0438\u044f\") e \"Ve\u010dernij Tallin\" (\"\u0412\u0435\u0447\u0435\u0440\u043d\u0438\u0439 \u0422\u0430\u043b\u043b\u0438\u043d\"). Integrava il suo stipendio come guida estiva nella \"Riserva di Pu\u0161kin\", un museo vicino a Pskov (di cui parl\u00f2 nel romanzo a sfondo autobiografico \"Il Parco di Pu\u0161kin\") (titolo russo: \"\u0417\u0430\u043f\u043e\u0432\u0435\u0434\u043d\u0438\u043a\").\nNel 1975 torn\u00f2 a Leningrado, e scrisse per il giornale \"Kost\u00ebr\" (\"\u041a\u043e\u0441\u0442\u0451\u0440\").\nDovlatov scrisse varie opere letterarie, ma i suoi numerosi tentativi di pubblicare in Unione Sovietica furono vani. L'edizione del suo primo libro venne distrutta dal KGB. Nel 1976 alcune storie di Dovlatov vennero pubblicate in alcune riviste occidentali in lingua russa, inclusa \"Kontinent\" (\"\u041a\u043e\u043d\u0442\u0438\u043d\u0435\u043d\u0442\"), \"Vremja i my\" (\"\u0412\u0440\u0435\u043c\u044f \u0438 \u043c\u044b\"): questo fatto provoc\u00f2 la sua espulsione dall'Unione dei Giornalisti dell'URSS.\nNel 1978 con la madre Nora emigr\u00f2 prima a Vienna e poi, nel 1979, negli Stati Uniti, a New York, dove raggiunse la moglie Elena e la figlia. Qui collabor\u00f2 a \"Novyj amerikanec/The New American\" (\"\u041d\u043e\u0432\u044b\u0439 \u0430\u043c\u0435\u0440\u0438\u043a\u0430\u043d\u0435\u0446\"), un giornale di emigrati ebrei in lingua russa, di ispirazione liberal.\nNella met\u00e0 degli anni ottanta Dovlatov finalmente raggiunse un riconoscimento come scrittore, dopo la pubblicazione nella prestigiosa rivista \"The New Yorker\".\nMor\u00ec il 24 agosto 1990 a New York e venne sepolto al cimitero Mount Hebron Cemetery di New York.\nOpere.\nSergej Dovlatov pubblic\u00f2 dodici libri negli USA e in Europa durante i suoi dodici anni da emigrato. In Unione Sovietica lo scrittore divenne noto grazie alla diffusione di copie clandestine, dette \"samizdat\" (\"\u0441\u0430\u043c\u0438\u0437\u0434\u0430\u0442\"), e Radio Liberty. Dopo la sua morte e la dissoluzione dell'Unione Sovietica, numerose raccolte di storie brevi vennero pubblicate in Russia, rendendolo uno dei pi\u00f9 amati scrittori russi della seconda met\u00e0 del ventesimo secolo.\nEdizioni italiane.\nLe sue opere, pubblicate da Sellerio, tradotte e curate da Laura Salmon, in ordine di uscita in Italia, sono:"}
{"id": "1320248", "revid": "767487", "url": "https://it.wikipedia.org/wiki?curid=1320248", "title": "Tormentor", "text": "I Tormentor sono un gruppo black metal ungherese nato nel 1987. La band, che si era momentaneamente sciolta nel 1991, ha ripreso le attivit\u00e0 nel 1999."}
{"id": "1320257", "revid": "547034", "url": "https://it.wikipedia.org/wiki?curid=1320257", "title": "Harold Arlen", "text": "Considerato tra i pi\u00f9 grandi compositori del suo genere nel XX secolo, ha scritto oltre 400 canzoni. Fra le pi\u00f9 note sono da ricordare \"A Sleepin 'Be\", \"Any Place I Hang My Hat Is Home\", \"Come Rain or Come Shine\", \"Get Happy\", \"Down with Love\", \"It's Only a Paper Moon\", \"Stormy Weather\", \"Blues in the Night\", \"My Shining Hour\", \"The Man that Got Away\", \"When the Sun Comes Out\", \"I've Got the World on a String\", \"Last Night When We Were Young\", \"My momma done tol' me, when I was in Knee Pants...\", \"Ac-Cent-Tchu-Ate the Positive\" e l\u2019intera colonna sonora del Mago di Oz, compresa \"Over the Rainbow\", che fu votata come la migliore canzone del secolo dalla Recording Industry Association of America e con la quale vinse l'Oscar.\nHa collaborato con parolieri come Ira Gershwin, Hyman Cheiffetz, Truman Capote, Lou Davis, Ted Koehler, Jack Yellen, Yip Harburg, Billy Rose, Eddie Cantor, Ethel Merman, Johnny Mercer, Leo Robin, Ralph Blane, Dorothy Fields, Peggy Lee, Dory Previn e Martin Charnin.\nTra gli artisti che hanno inciso le sue canzoni vi sono Billy Eckstine, Dinah Shore, Frank Sinatra, Rosemary Clooney, Louis Armstrong, Peggy Lee, Shirley Bassey, Tony Bennett, Julie Andrews, Judy Garland e Barbra Streisand, che registr\u00f2 decine di canzoni di Arlen nei suoi album degli anni '60. Nel 1967 Arlen incise un album, \"Harold Sings Arlen With Friend\", dove interpretava le sue pi\u00f9 famose canzoni e in due di esse duett\u00f2 con Barbra Streisand, sua musa ideale.\nBiografia.\nPrimi anni.\nIl 15 febbraio 1905, Samuel (un cantore ebreo) e Celia Arluck ebbero due gemelli, uno del peso di poco pi\u00f9 di tre chilogrammi e l'altro di meno di due chilogrammi. Il pi\u00f9 grande dei due mor\u00ec tristemente il giorno seguente e gli Arlucks cambiarono il nome del figlio sopravvissuto in \"Hyman\". Sette anni dopo, l'11 novembre 1911, gli Arlucks ebbero il loro secondo e ultimo figlio, Julius. La famiglia di quattro persone risiedeva in una modesta casa bifamiliare a Buffalo, New York. Alla nascita del secondo figlio Samuel Arluck assunse l'incarico di cantore della sinagoga di Pine Street, dove diresse il coro e dove Hyman inizi\u00f2 a cantare. Il giovane Hyman amava cantare, ma era estremamente timido ed il padre, nella speranza che il figlio maggiore diventasse un insegnante di musica, all'et\u00e0 di nove gli compr\u00f2 un pianoforte e gli fece prendere le prime lezioni. Hyman super\u00f2 rapidamente l'insegnante di pianoforte del quartiere e quindi continu\u00f2 a studiare con il principale insegnante locale, che era anche un direttore, organista e compositore.\nHyman, come la maggior parte degli studenti di pianoforte di quell'et\u00e0, non amava esercitarsi e sebbene trovasse belli i brani classici che studiava, era molto pi\u00f9 interessato alla musica moderna. Aveva dodici anni quando suon\u00f2 la sua prima composizione popolare, Indianola ed il sincopato del ragtime e le armonie non convenzionali catturarono la sua attenzione, stimolando la sua immaginazione. Inizi\u00f2 a collezionare dischi jazz, che suonavano molto diversi dai dischi Victrola di melodie ebraiche ed opere italiane che ascoltava il padre. Dato il suo interesse nell'ascoltare musica moderna, Hyman Arluck riusciva ad ascoltare moltissime delle nuove jazz band che si esibivano a Buffalo.\nIn poco tempo, Hyman inizi\u00f2 a suonare il pianoforte in diverse band in citt\u00e0 e inizi\u00f2 persino a lavorare come pianista in vari cinema e per una compagnia di vaudeville. La sua esperienza nel mondo dello spettacolo port\u00f2 alla formazione di una sua band, The Snappy Trio. Con Hymie Sandler alla batteria e Ted Myers al violino, il quindicenne Hyman completava il trio, dove cantava, suonava il piano e curava gli arrangiamenti. Nonostante il fatto che tutti i membri del trio erano adolescenti, non ebbero problemi a trovare lavoro nei cabaret del quartiere a luci rosse di Buffalo. Il giovane leader della band cominci\u00f2 a guadagnare bene e apprezzava il fatto che il suo lavoro gli permettesse di acquistare vestiti sportivi e una Ford Modello T, che al momento era la prima e unica nel suo quartiere. A sedici anni Hyman era molto pi\u00f9 interessato a intraprendere una carriera musicale che a un'istruzione e decise di abbandonare la scuola superiore. I genitori si opposero fortemente e per accontentarli Hyman frequent\u00f2 senza entusiasmo una scuola professionale, dove studi\u00f2 materie come l'astronomia e la lavorazione del legno, che erano chiaramente meno impegnative dell'aritmetica e del latino.\nNel frattempo lo Snappy Trio andava bene e Hyman allarg\u00f2 la formazione al quintetto, con il nome di The Southbound Shufflers, includendo il fratello Julius al sassofono. Il gruppo si esib\u00ec sulla barca \"Canadiana\" durante l'estate del 1923 e poi al Lake Shore Manor nell'estate del 1924. Fu durante l'estate del '24 che Hyman inizi\u00f2 a scrivere canzoni con l'amico Hyman Cheiffetz, scrivendo \"My Gal, My Pal\". Depositarono la canzone con il titolo \"My Gal, Won't You Please Come Back to Me?\" con testo di Cheiffetz e musica di Harold Arluck.\nSebbene la canzone non avesse avuto successo, le cose cominciarono a decollare per Harold Arluck come pianista, cantante e arrangiatore. Fu invitato ad unirsi ad una band locale, The Yankee Six, che divenne un gruppo di undici elementi, chiamato The Buffalodians. Ben presto divennero una delle migliori e pi\u00f9 famose band di Buffalo. Oltre alle serate nei College e nell'alta societ\u00e0, la band suonava nella sala da ballo del ristorante Geyer, nel centro del quartiere dei teatri di Buffalo. Fu in questo periodo che incontr\u00f2 Ray Bolger, un eccentrico giovane ballerino (adesso conosciuto per il ruolo dello spaventapasseri nel film Il mago di Oz che divenne uno dei migliori amici di Harold. Come membro dei Buffalodians, che erano noti per gli arrangiamenti moderni e ispirati al jazz, Arlen guadagnava in media tra i 75 ed i 110 dollari a settimana, una cifra notevole per l'epoca.\nIl sogno di esibirsi.\nVista la commerciabilit\u00e0 del gruppo, i Buffalodians cominciarono a portare in giro le loro esibizioni, iniziando con Cleveland. Alla fine del 1925 viaggiarono verso Pittsburgh e alla fine sbarcarono a New York suonando al Palace Theatre e al Gallagher's Monte Carlo, un locale notturno sulla 52\u00aa strada. Per coincidenza, al Monte Carlo si esibiva uno dei vecchi amici di Harold, Ray Bolger. I due rinnovarono la loro amicizia e decisero di condividere un appartamento sulla 57\u00aa strada West.\nNonostante Harold passasse la maggior parte del suo tempo ad arrangiare, suonare il piano e cantare, nel 1926 collabor\u00f2 con Dick George per comporre Minor Gaff (Blues Fantasy). Il pezzo per pianoforte solo, che era il suo primo brano pubblicato, portava il nome di Harold Arluck. Tuttavia, qualche tempo dopo il giovane musicista decise di cambiarlo in modo che ricordasse il nome da nubile della madre (Celia Orlin). La trasformazione port\u00f2 al fatto che Hyman Arluck sarebbe stato conosciuto nel mondo come Harold Arlen. Comporre non interessava troppo Harold: il suo sogno era quello di essere un artista. Deciso a intraprendere la carriera di cantante, Harold considerava l'arrangiamento e il pianoforte come mezzi per raggiungere il suo fine. Il suo singolare modo di cantare ed il suo grande senso dell'umorismo iniziarono ad attirare l'attenzione a met\u00e0 degli anni venti, ma la sua capacit\u00e0 di arrangiare era ancora la sua qualit\u00e0 maggiore. Tuttavia, Harold era determinato a cantare.\nIl capo orchestra Arnold Johnson (1893 - 1975) apprezzava il sound che Arlen era capace di avere nelle sue orchestrazioni, ma aveva capito che se voleva l'arrangiatore doveva prendere anche il cantante. Cos\u00ec Harold arrangi\u00f2 per la Arnold Johnson Band diversi brani per la rivista teatrale The Great White Scandals e cant\u00f2 in uno dei brani, ma non aveva pi\u00f9 voglia di fare arrangiamenti e lasci\u00f2 la band per esibirsi in uno spettacolo in un atto unico nello stile del variet\u00e0. Avendo un suo stile ben distinto, la sua popolarit\u00e0 cominci\u00f2 a crescere, mentre faceva proprio ci\u00f2 che amava davvero. Anche scrivere canzoni non lo interessava molto, ma continu\u00f2 a farlo con un certo successo. Nel 1929 compose The Album of My Dreams sulle parole di Lou Davis (1881 - 1961) e quando il brano venne cantato da Rudy Vallee divenne un successo, ma nonostante le sue affermazioni come compositore, Harold continu\u00f2 a perseguire la sua carriera di cantante.\nNel 1929 il ventiquattrenne Harold ottenne un ruolo di cantante e attore nei panni di Cokey Joe nel musical The Great Day, del compositore e produttore Vincent Youmans. Durante una prova estiva il pianista accompagnatore dello spettacolo si ammal\u00f2 e ad Harold, noto per essere un bravo pianista, fu chiesto di sostituirlo. Nelle prove, scherzando con i ballerini, cominci\u00f2 a giocare con il pickup (il tema usato per indicare ai ballerini che sta inizando la lezione) che alla fine divent\u00f2 una vera e propria canzone. I compositori Will Marion Cook (1869\u00a0\u2013 1944) e Harry Warren gli consigliarono di farne una canzone e quest'ultimo lo mise in contatto con il paroliere Ted Koehler (1894\u00a0\u2013 1973). Il 31 luglio 1929 Arlen e Koehler firmarono un contratto di un anno con la ditta George e Arthur Piantadosi e la desiderata carriera di cantante di Harold giunse al termine. Harold disse della situazione: \"Mi port\u00f2 via da ci\u00f2 che amavo, un obiettivo che mi ero prefissato. Eppure improvvisamente mi resi conto che l'obiettivo era qualcosa che il mio temperamento non poteva sopportare\". Arlen e Koehler presero il materiale nato dalla variazione del pickup una melodia molto amata, conosciuta come \"Get Happy\". Poco dopo il suo completamento, nel 1930, la produttrice Ruth Selwyn us\u00f2 la canzone per il finale del primo atto della suoa nuova rivista, chiamata \"The Nine-Fifteen Review\" e assunse i due musicisti per comporre anche altri numeri per la rivista. Lo spettacolo fu un fallimento, ma \"Get Happy\" divenne un grande successo e attir\u00f2 l'attenzione sul nuovo duo di autori. Con \"Get Happy\" e altre canzoni ritmiche al loro attivo, il team svilupp\u00f2 la fama di autori di brani \"blues, molto richiesti nei cabaret, il genere di locali che andava per la maggiore in quel periodo. Al centro della scena del cabaret c'era il famigerato Cotton Club di Harlem. Da notare che le canzoni di Harold Arlen sono state spesso considerate come blues, mentre l'unica canzone scritta deliberatamente in stile blues \u00e8 \"I've Gotta Right to Sing the Blues\".\nGli anni del Cotton Club.\nIl Cotton Club era il locale di punta di Harlem tra la fine degli anni '20 e l'inizio degli anni '30. Le persone facoltose frequentavano il locale, con un biglietto d'ingresso di 3 dollari, per ascoltare le band di Cab Calloway e Duke Ellington, per le apparizioni di altre celebrit\u00e0 dell'epoca in un locale dove si poteva bere quello che era vietato dal proibizionismo. Harold Arlen e Ted Koehler scrissero musica per il Club dal 1930 al 1934, producendo due spettacoli all'anno e riuscendo ogni anno a produrre nuovi successi. Le canzoni per lo spettacolo del 1931, \"Rhythmania\", \"Between the Devil and the Deep Blue Sea, \"Trickeration\", \"Kickin' the gong around\" e \"I Love a Parade\" diventarono immediatamente dei successi. Per la ventunesima edizione della serie Cotton Club nel 1932, la prima delle Cotton Club Parades, Arlen e Koehler fecero colpo con le loro nuove canzoni \"I've Got The World on a String\" e \"Minnie the Moocher's Wedding Day\", che fu una composizione speciale per Cab Calloway, come seguito della sua \"Minnie the Moocher\". Durante una festa, nel 1933, Arlen e Koehler crearono un'altra melodia di successo per il Club, avendo in mente Cab Calloway. Harold apr\u00ec la canzone con quello che chiamava un \"urlo frontale\" e in meno di mezz'ora lui e Koehler avevano fatto il loro lavoro. Contenti di avere realizzato un'altra canzone, lasciarono la festa per prendere un panino. Cos\u00ec, semplicemente e senza clamore, nacque \"Stormy Weather. Dato che Calloway non fu ingaggiato per la ventiduesima edizione della parata, la canzone fu cantata da Ethel Waters. La successiva registrazione di Leo Reisman (1897\u00a0\u2013 1961) per la RCA Victor suscit\u00f2 un tale interesse che la sera di apertura della Cotton Club Parade del 1933 una folla di persone si radun\u00f2 per sentire la Waters cantare la canzone. Il 1933 fu un anno cruciale nella storia degli Stati Uniti: il XXI emendamento mise fine al Proibizionismo e la Grande depressione, che sembrava inesistente all'interno del Cotton Club, era al suo punto pi\u00f9 basso. Arlen e Koehler non parteciparono alla 23\u00aa edizione del Cotton Club, trascorrendo alcune settimane a Hollywood per il loro primo lavoro cinematografico. Scrissero \"Let's Fall in Love\" (che era anche il titolo del film, dove la canzone veniva cantata da Art Jarrett e Ann Sothern che successivamente ebbe un ulteriore successo nella versione di Eddie Duchin cantata da Lew Sherwood. Nel 1934 scrissero le ultime cose per il Cotton Club, \"Ill Wind\" e \"As Long As I Live\". Nel 1935 e 1936 la novit\u00e0 e l'entusiasmo verso il Cotton Club erano svanite e il 15 febbraio 1936 il Club chiuse finalmente i battenti.\nDurante i suoi anni con il Cotton Club, Harold fu anche impegnato a scrivere musica per altri spettacoli. Anche se gli show non furono dei successi come quelli del Cotton Club, molte delle canzoni diventarono successi straordinari. Ad esempio, nell'estate del 1930 collabor\u00f2 con il paroliere Jack Yellen per la colonna sonora dello spettacolo di Broadway \"You Said It\" e la canzone \"Sweet and Hot\" fu un successo. Nel 1932, Arlen e Koehler scrissero la canzone di successo \"I Gotta Right to Sing the Blues\" per lo spettacolo di Carroll \"Earl Carroll's Vanities\", che and\u00f2 in scena per sole ottantasette rappresentazioni. Nello stesso anno Arlen ed il paroliere Yip Harburg scrissero \"Satan's Li'l Lamb\" per lo spettacolo \"Americana\", cha fall\u00ec dopo settantasette rappresentazioni. Sempre nel 1932 Harold lavor\u00f2 di nuovo con Harburg e con il co-paroliere Billy Rose (1899\u00a0\u2013 1966) ad una canzone per \"The Great Magoo\", \"If You Believe In Me\". L'anno successivo, con il titolo \"It's Only a Paper Moon\", la canzone fu inserita nel film Take a Chance, diventando uno dei maggiori successi di Arlen.\nDal 1931 al 1934, oltre a comporre, Arlen riusc\u00ec comunque a fare ci\u00f2 che amava: esibirsi. Alla fine del 1931 apparve al Palace, suonando e cantando le sue melodie pi\u00f9 popolari e accompagnando altri artisti negli spettacoli di variet\u00e0. Fu al Palace, nel 1932, che Harold incontr\u00f2 e fece amicizia con la cantante Ethel Merman mentre l'accompagnava al pianoforte. Il 19 maggio 1933 Arlen si esib\u00ec anche alla Radio City Music Hall cantando la sempre popolare \"Stormy Weather\". In seguito, con un gruppo, fece un tour con apparizioni a Baltimora, Washington e New York. Sono di quegli anni anche una parte delle registrazioni che lui stesso fece delle sue canzoni.\nGli anni del Cotton Club furono impegnativi per Harold Arlen. Grazie ad un duro lavoro ottenne molti grandi successi, ed in mezzo al trambusto della vita che conduceva, riusc\u00ec ad innamorarsi.\nL'amore e Anya Taranda.\nDurante la preparazione di \"Earl Carroll's Vanities\", nel 1932, il ventisettenne Harold Arlen incontr\u00f2 la diciassettenne Anya Taranda, gi\u00e0 celebre modella dell'Agenzia Powers, che faceva parte del cast dello show. In realt\u00e0, tutto ci\u00f2 che la sorprendente modella bionda doveva fare era stare in giro con l'approvazione di Earl Carroll. La sua bellezza era sufficiente. Arlen se ne innamor\u00f2 subito, ma la sua timidezza gli imped\u00ec di fare qualunque cosa. Diverso tempo dopo trov\u00f2 finalmente il coraggio di invitarla a cena nel suo appartamento, ma l'idea di incontrarla lo mand\u00f2 nel panico e Arlen, per fronteggiare la situazione, invit\u00f2 a cena anche un amico. Nonostante la cena non avesse avuto una grande intimit\u00e0, fra i due inizi\u00f2 quella che sarebbe stata una grande storia d'amore.\nUna volta scoccata la scintilla dell'amore, Harold e Anya si separarono raramente. Anche quando le loro impegnative carriere li costringevano a separarsi trovavano il modo per stare insieme, anche se ci\u00f2 significava solo poter parlare al telefono. Quando Arlen and\u00f2 in California nel 1933 con Ted Koehler per lavorare alle canzoni per il film \"Let's Fall in Love\" le chiamate ad Anya furono moltissime e lui, non potendo rimanere separato dal suo amore per troppo tempo, torn\u00f2 rapidamente a New York alla fine delle cinque settimane di lavorazione del film.\nNonostante il suo coinvolgimento con la Taranda, Arlen continu\u00f2 gli impegni di lavoro. Nel 1934 Yip Harburg gli propose di collaborare con lui e con Ira Gershwin per uno spettacolo a New York che sarebbe stato prodotto dai fratelli Jacob e Lee Shubert (famosi impresari dell'epoca). A quel tempo, Anya era in California per lavorare al film Il mistero del variet\u00e0 e Arlen non era contento di starle lontano, ma era entusiasta di collaborare con uomini cos\u00ec bravi da fare una Shubert Revue e accett\u00f2 l'offerta. Nella Revue lavorava anche l'amico di lunga data ed ex coinquilino Ray Bolger, cos\u00ec come il comico Bert Lahr. Ben presto furono ingaggiati altri talenti eccellenti e anche Anya Taranda, appena rientrata dalle sue fatiche cinematografiche, fu messa sotto contratto. La maggior parte del lavoro per la Revue si svolgeva nell'appartamento di Ira Gershwin, di fronte alla casa del fratello George, dove Arlen, Harburg e Gershwin cominciarono a lavorare alla partitura di \"Life Begins at 8:40\".\nNel 1935 Arlen torn\u00f2 in California, ingaggiato da Samuel Goldwyn per scrivere le canzoni per il film \"Strike Me Pink\" con Eddie Cantor e la vecchia amica Ethel Merman. Anche Anya era scritturata per il film e le frequenti visite di Arlen sul set avevano probabilmente pi\u00f9 a che fare con la sua presenza che con l'interesse per i progressi del film. Finito il lavoro per il film Arlen riprese la collaborazione con Harburg e firm\u00f2 un contratto di un anno con la Warner Bros., ma prima di iniziare il lavoro sulle colonne sonore decisero di finire la canzone \"Last Night When We Were Young\". Arlen e Harburg scrissero tre musical per la Warner Bros., ma nessuno dei tre fece la storia del cinema. Nel 1936 scrissero \"Song of the Woodman\" per una rivista di Broadway intitolata \"The Show Is On\", che esord\u00ec il giorno di Natale del 1936, diventando un successo. Non molto tempo dopo, Arlen torn\u00f2 a New York per vedere lo spettacolo, accompagnato dalla signora Anya Taranda.\nUna sera, mentre salutava Anya sulla porta della camera di lei, Harold le diede un biglietto: \"Carissima Anya, ci sposiamo domani. A che ora credi sia il caso? Con tutto il mio amore, H.\". Il timido Harold aveva impiegato quattro anni per scrivere queste parole, apparentemente spontanee. Ma Harold non aveva deciso di sposare Anya sull'impulso del momento. L'unica cosa che gli aveva impedito di farlo prima erano stati i suoi genitori. Alcuni mesi prima, in visita ai genitori a Syracuse il cantore Arluck aveva inaspettatamente sollevato l'argomento della relazione di Harold con Anya. Era molto preoccupato per il coinvolgimento del figlio con una ragazza cattolica, ma Harold rassicur\u00f2 il padre sl fatto che sapeva cosa stava facendo. Per Harold, la differenti religioni e la preoccupazione dei genitori non potevano cambiare il suo amore per Anya. Comunque, dopo aver letto il biglietto Anya si present\u00f2 al matrimonio, che venne accettato con grazie dalle due famiglie e l'argomento delle diverse religioni non fu pi\u00f9 sollevato. Dopo le nozze la coppia salut\u00f2 New York e si trasfer\u00ec in California, dove vissero per molti anni.\nFinalmente insieme, Harold e Anya Arlen ebbero il tempo di rilassarsi e godersi una vita sociale molto attiva come parte dell'\u00e9lite di Hollywood. Trascorrevano spesso i pomeriggi dai Gershwin e le serate a giocare a carte dai Kern. Giocavano a tennis con Dorothy Fields e Moss Hart e uscivano la sera con i Berlin. E sono da ricordare le molte ore che Arlen trascorse sul campo da golf con gli amici Ira Gershwin, Ray Bolger, Groucho e Harpo Marx, Jack Benny, George Burns, Jerome Kern, Danny Kaye, Danny Thomas, Joseph H. Lewis e altri. Facevano una bella vita e le cose erano semplicemente magiche.\nArlen e Harburg tornarono a New York nel 1937 per scrivere la colonna sonora di uno spettacolo prodotto dagli Shubert chiamato \"Hooray for What!\" e fu durante questo periodo che a Los Angeles, dopo un tentativo fallito di rimuovere un tumore al cervello, mor\u00ec l'amico di lunga data George Gershwin, allora trentanovenne. Arlen e Harburg, profondamente colpiti da questa perdita, continuarono tristemente il loro lavoro nel miglior modo possibile. Dopo la prima dello spettacolo, ritardata per vari motivi, i due tornarono a Beverly Hills. La Metro-Goldwyn-Mayer stava cercando il compositore giusto per un progetto speciale e Arlen non sapeva che avrebbe lavorato ad un film che avrebbe segnato l'apice della sua carriera: Il mago di Oz.\nLa composizione del Mago di Oz.\nNel luglio del 1938 Arlen e Harburg furono ingaggiati dalla Metro Goldwyn Mayer (M-G-M) per scrivere la colonna sonora del classico dell'infanzia \"Il mago di Oz\". Arthur Freed, produttore associato del film, volle il team Arlen-Harburg per la colonna sonora, ritenenedo che la fantasia dei due creava la combinazione perfetta per il progetto. Appena firmato il contratto i due iniziarono a lavorare, avendo solo due mesi per realizzare una colonna sonora unica ed estesa a tutto il film. La pressione era alta, anche per lesperto Arlen, che in seguito ammise che l'incarico lo turbava davvero. Dopo aver completato quelle che Harold chiamava le canzoni a \"goccia di limone\", cio\u00e8 \"We're Off to See the Wizard\", \"The Merry Old Land of Oz\" e \"Ding-Dong! The Witch is Dead\", pens\u00f2 che per bilanciarle serviva una ballade: \"Sentivo che avevamo bisogno di qualcosa con una linea melodica lunga e ampia. Il tempo stava finendo e stavo diventando ansioso. La mia sensazione era che le canzoni per i film devono essere lussureggianti e sono canzoni difficili da scrivere.\" La melodia gli venne in mente all'improvviso, mentre lui e Anya erano in macchina sul Sunset Boulevard, diretti al Grauman's Chinese Theatre e Arlen l'annot\u00f2 su uno dei fogli che era solito portare con lui se gli fosse venuta un'idea brillante. Dopo aver completato il ponte (la sezione centrale della canzone) il giorno successivo, fece ascoltare la canzone ad Harburg, ma il paroliere non reag\u00ec con la gioia che Arlen aveva sperato. Harburg riteneva che la canzone fosse troppo grande, per essere cantata da una ragazzina del Kansas e che avrebbe potuto andare in contrasto con la semplicit\u00e0 e la leggerezza delle altre canzoni. Arlen difese la sua melodia, che tanto aveva cercato, e la suon\u00f2 per Ira Gershwin, a cui piacque. Harburg, in risposta all'approvazione di Gershwin, intitol\u00f2 subito la nuova canzone \"Over the Rainbow\" e compose il testo.\nLa sedicenne Judy Garland, che era stata scelta per interpretare il ruolo principale di Dorothy, ascolt\u00f2 la canzone e se ne innamor\u00f2, ma le altre orecchie della M-G-M non rimasero altrettanto colpite. La Garland ha scritto: \"[...] la prima canzone della colonna sonora del Mago di Oz che suonarono per me fu \"Over the Rainbow\". Rimasi terribilmente colpita dal grande genio del signor Arlen e molto molto in soggezione nei suoi confronti. Per quanto ricordo, Harold mi ha sempre trattata come un pari e non come una bambina. Nel corso degli anni siamo stati grandi amici. Il mio sentimento verso Over the Rainbow \u00e8 diventato parte della mia vita. \u00c8 cos\u00ec simbolico del sogno e del desiderio di tutti che sono sicura che \u00e8 per questo che a volte le persone hanno le lacrime agli occhi quando la sentono. Io l'ho cantata decine di volte ed \u00e8 ancora la canzone che mi sta pi\u00f9 a cuore. \u00c8 molto gratificante avere una canzone che \u00e8 pi\u00f9 o meno conosciuta come la mia canzone, o la mia sigla, e che sia stata scritta dal fantastico Harold Arlen.\" Over the Rainbow fu cancellata tre volte dalla stesura del Mago di Oz ed ogni volta Arthur Freed si precipit\u00f2 a farla inserire nuovamente. Un'ulteriore opposizione venne dall'editore, che si oppose al salto di ottava nella melodia, ritenuto \"difficile da cantare\", sulla parola \"somewhere\". Ma Freed e Arlen resistettero alle pressioni e la canzone rimase, per poi ricevere, ironia della sorte, l'Academy Award come miglior canzone da film dell'anno! Il Mago di Oz fu completato nel 1939, la realizzazione cost\u00f2 alla M-G-M circa tre milioni di dollari ed il film ottenne un enorme successo. Oltre sei decenni dopo continua ad essere uno dei film preferiti da grandi e piccini. Il film \u00e8 semplicemente magico in quanto porta i suoi spettatori dalla realt\u00e0 alla fantasia trasformando le scene in bianco e nero in Kansas in colori vivaci all'arrivo di Dorothy a Oz. E mentre gli effetti speciali, i grandi costumi, lo scenario sontuoso e il trucco magistrale catturano lo sguardo, le canzoni si stabiliscono nei cuori e nelle teste del pubblico e rimangono a lungo dopo la fine del film. Nel 2000, Over the Rainbow \u00e8 stata riconosciuta come la canzone numero uno del ventesimo secolo, dimostrando quanto fu giusta che la lotta per mantenere la canzone nel film.\nIl massimo fulgore.\nHarold Arlen rimase estremamente impegnato negli anni dopo Il mago di Oz. Quattro mesi dopo l'uscita del Mago di Oz (nell'agosto 1939) la M-G-M pubblic\u00f2 un altro film con la colonna sonora scritta da Arlen e Harburg, \"Tre pazzi a zonzo\". Dal film, interpretato dai fratelli Marx, usc\u00ec la canzone comica intitolata \"Lydia the Tattooed Lady\". Poi nel 1940 Arlen scrisse la colonna sonora per lo spettacolo di Ted Koehler \"American Negro Suite\", le cui canzoni sono state considerate come un importante contributo alla musica folkloristica americana. Mentre stava collaborando con Koehler, Arlen fu incaricato di scrivere un'opera strumentale. A quel tempo, Anya studiava danza classica e cos\u00ec, pensando a sua moglie, Harold scelse di scrivere un pezzo sotto forma di minuetto. Intitolato \"American Minuet\", quest'opera di notevole grazia e fascino non \u00e8 molto conosciuta. Sebbene aumentasse la sua gi\u00e0 considerevole reputazione professionale, dimostrando un altro dei suoi numerosi stili di scrittura, non era il tipo di lavoro che cui fare soldi. Cos\u00ec, all'inizio del 1941, Arlen torn\u00f2 alla Warner Brothers e fu messo a lavorare con Johnny Mercer alla sceneggiatura del film \"Hot Nocturne\", poi diventato \"Blues in the Night\". C'era una scena in cui l'eroe veniva imprigionato con i suoi amici e un uomo di colore cantava un blues. Arlen voleva scrivere qualcosa di musicalmente forte e degno di una bella voce, quindi si rinchiuse nel suo studio e analizz\u00f2 le registrazioni dei blues. Dopo due giorni venne fuori con una melodia. Mercer, dopo averlo sentito, inizi\u00f2 a comporre parole che riempirono rapidamente quattro pagine. Arlen, che ammirava il lavoro di Mercer, chiese solo che una riga che appariva sulla quarta pagina fosse collocata all'inizio della canzone. Il verso era \"Mia madre mi ha fatto...\" e la canzone era \"Blues in the Night\". Ne venne fuori una canzone talmente impressionante da far decidere di dare quel nome anche al film.\nFinito il contratto alla Warner Brothers, Arlen e Mercer passarono alla Paramount. L'industria cinematografica, all'inizio del 1942, era orientata alla guerra. I film sul conflitto venivano prodotti regolarmente, cos\u00ec come i musical con tutte le star. Il pi\u00f9 grande musical all-star della Paramount fu \"Star Spangled Rhythm\", per il quale scrissero \"That Old Black Magic\" e \"Hit the Road to Dreamland\". Il lavoro successivo, per la RKO Pictures nel 1943, fu meno eclatante. La storia parlava semplicemente di un pilota di Flying Tiger in licenza, interpretato da Fred Astaire. \"The Sky's the Limit\" non fu il successo sperato, ma due delle canzoni divennero grandi successi. Fred Astaire ricord\u00f2 che: \"[...] diversi mesi dopo l'uscita del film, \"My Shining Hour\" divent\u00f2 la canzone numero uno dei suoi tempi e \"One for My Baby (And One More for the Road)\" divenne uno standard, nonch\u00e9 uno dei migliori pezzi scritti appositamente per me.\"\nPer i successivi due film Arlen e Mercer cambiarono di nuovo casa di produzione, passando alla Paramount per scrivere una colonna sonora per Bing Crosby e Betty Hutton. Nel 1944, ancora in tempo di guerra, \"Here Comes the Waves\" fu l'ennesimo film sul conflitto e arriv\u00f2 nel momento in cui inventare anche solo un'altra canzone sembrava impossibile. I due autori decisero di rinfrescarsi le idee facendo un giro, ma continuarono a discutere del loro lavoro con cupo scoraggiamento. Improvvisamente Mercer chiese ad Arlen: \"Come va quella piccola cosa che ti ho sentito canticchiare, lo spirituale?\" Arlen cant\u00f2 la melodia ma non la trovava allegra. Mercer si illumin\u00f2 dicendo: \"Devi accentuare il positivo...\" Quando Arlen cant\u00f2 di nuovo la sua melodia si accorse che la frase di Mercer si adattava perfettamente alla musica. Alla fine del giro avevano praticamente completato la canzone. \"Ac-Cent-Tchu-Ate the Positive\" fu inserito in \"Here Comes the Waves\" e la canzone divenne un enorme successo. Il film, invece, non fu ben accolto dalla critica. Il New York Tribune non trov\u00f2 nulla di valore nel film, se non le canzoni.\nLa tiepida accoglienza del film non riguard\u00f2 Arlen e Mercer, che iniziarono a lavorare al successivo progetto: un musical di Broadway intitolato \"St. Louis Woman\". Alla fine dell'estate e nell'autunno del 1945 si dedicarono a questo lavoro. Una delle migliori canzoni nacque in una sola sera. Mercer era andato dagli Arlen ed era rimasto nello studio mentre Harold entrava in soggiorno e \"si divertiva con un'idea\". Quando Harold suon\u00f2 la melodia per Johnny, al paroliere piacque e ide\u00f2 una battuta d'apertura, \"Ti amer\u00f2, come nessuno ti ha amato\" e si ferm\u00f2 per un momento. Arlen rispose scherzosamente \"Vieni all'inferno o acqua alta...\" e Mercer rispose: \"Certo, perch\u00e9 non ci ho pensato? Vieni a piovere o vieni a splendere.\" Prima che Mercer tornasse a casa, la canzone \"Come Rain or Come Shine\" era completata. Il musical \"St. Louis Woman\" esord\u00ec nel 1946 e non fu ben accolto. Nonostante questo, nel tempo \u00e8 stato considerato il capolavoro del duo Arlen-Mercer. La colonna sonora vanta altre grandi canzoni come \"Anyplace I Hang My Hat is Home\", \"I Had Myself A True Love\" e \"I Wonder What Became of Me?\". Dopo solo 113 spettacoli cess\u00f2 le repliche a Broadway e Arlen e Mercer tornarono in California. Ma la permanenza a Broadway non fu un fallimento per Arlen, che nello stesso periodo fu anche impegnato Harburg a scrivere un musical intitolato \"Bloomer Girl\". Il musical riguardava, tra le altre cose, i diritti delle donne, la schiavit\u00f9, la guerra civile e la ferrovia metropolitana sotterranea. Canzoni come \"Evelina\", \"Right as the Rain\" e \"The Eagle and Me\" sono solo alcuni dei grandi successi dello spettacolo. Il musical fu inaugurato nel 1944 ed ebbe un enorme successo.\nArlen torn\u00f2 a scrivere per il cinema nel 1948, lavorando con il paroliere Leo Robin al film \"Casbah\". Dal film uscirono \"For Every Man There's a Woman\" e \"Hooray for Love\". Nel 1949 collabor\u00f2 con Ralph Blane (1914\u00a0\u2013 1995) per scrivere la colonna sonora di \"Per noi due il paradiso\" (My Blue Heaven) e nel 1950 con Johnny Mercer nel film \"Ogni anno una ragazza\" (The Petty Girl), da cui la canzone \"Fancy Free\". Nel 1950-51, con Ralph Blane, scrive la colonna sonora del film \"Down Among the Sheltering Palms\". Collabora anche con Dorothy Fields nel film \"Mr. Imperium\", nel 1951 e \"The Farmer Takes a Wife nel 1952.\nVerso la fine del 1952, quando Ira Gershwin acconsent\u00ec a scrivere i testi, fu definito l'accordo finale per realizzare un musical dal film \"A Star is Born\" del 1937. Arlen e Ira Gershwin non collaboravano da 18 anni, cio\u00e8 da quando, nel 1934, avevano scritto \"Life Begins at 8:40\". Judy Garland, che non aveva preso parte ad un film da quattro anni, doveva recitare nella pellicola, con la speranza di far ripartire la sua carriera e dato che lei cantava tutto, escluso qualche lavoro corale occasionale, le canzoni erano scritte per lei. Arlen e Gershwin sapevano di dover creare una canzone drammatica per Judy Garland, che le consentisse non solo di dimostrare le sue belle capacit\u00e0 canore, ma anche il suo talento per la recitazione. Cos\u00ec nacque \"The Man that Got Away\". Nel febbraio del 1953, durante il lavoro sul film, il padre di Arlen mor\u00ec. La perdita colp\u00ec molto Harold, che per ridurre il dispiacere per la morte del padre, al quale riconosceva una grande influenza musicale, si costrinse a lavorare ancora di pi\u00f9. \"A Star is Born\" usc\u00ec a New York sia al cinema Paramount che a quello Victoria nell'ottobre 1954 e fu salutato dal Times come \"... uno dei pi\u00f9 grandi drammi crepacuore che abbiano inzuppato lo schermo negli ultimi anni...\", affermando che \"... gli autori hanno regalato a Miss Garland sei belle canzoni, tra cui un indimenticabile groppo alla gola, The Man That Got Away.\"\nHarold aveva lavorato stabilmente dal 1935 (esclusi i due anni di pausa volontaria), ma nel 1953 inizi\u00f2 a gravitare di nuovo verso New York. L'atmosfera tutt'altro che stimolante della capitale del cinema, per non parlare di un flusso costante di film deludenti, lo port\u00f2 alla decisione di lasciare la California per la frenetica New York. Nel novembre 1953 inizi\u00f2 un periodo di lavoro di tre mesi sullecanzoni di \"The Country Girl\", colonna sonora che scrisse con Ira Gershwin per le star Bing Crosby e Grace Kelly. Lo stesso mese fu annunciato che avrebbe composto le musiche per \"House of Flowers\", un musical con ambientazione caraibica basato su un racconto di Truman Capote. I due non si erano mai incontrati e Arlen cominci\u00f2 il lavoro mentre Capote era a Parigi. In realt\u00e0 scrissero la colonna sonora al telefono. Nel febbraio del 1964, dopo tre mesi di collaborazione a distanza, Arlen e Capote si incontrarono a New York. Poco tempo dopo il loro primo incontro Arlen si ammal\u00f2 gravemente di ulcera. Avevano completato tre canzoni: \"House of Flowers\", \"I Never Has Seen Sno\"w e \"A Sleepin 'Be\" e avevano iniziato a lavorare a \"Two Ladies in de Shade of de Banana Tree\" quando Harold fu portato d'urgenza al Doctors Hospital di Manhattan per un intervento chirurgico. L'ulcera di Harold sanguinava e per contrastare l'emorragia servirono quasi tre dozzine di trasfusioni. Ma Arlen riusc\u00ec a resistere e riusc\u00ec a far ammettere Capote in ospedale, per poter continuare a lavorare allo spettacolo. \"House of Flowers\", interpretato da Pearl Bailey e Diahann Carroll, debutt\u00f2 nel dicembre 1954 con recensioni contrastanti. Tuttavia la colonna sonora fu votata al Premio della Critica come la migliore dell'anno.\nNel 1956, dopo un periodo di attivit\u00e0 discografica con Columbia Records, Capitol Records e Walden Records e un viaggio a Mosca con Ira Gershwin per assistere all'inaugurazione di Porgy and Bess, Arlen torn\u00f2 a Hollywood per lavorare con Harburg ad un film sulla giornalista Nellie Bly e su un musical intitolato \"Jamaica\". Il soggetto trattava di un semplice ragazzo dell'isola, la cui ragazza desiderava ardentemente le complessit\u00e0 delle citt\u00e0. Arlen chiese alla famosa Lena Horne, amica degli anni del Cotton Club, di recitare nello show e lei, dopo aver accettato, partecip\u00f2 allo show di Ed Sullivan, dove annunci\u00f2 che sarebbe apparsa nel musical. In poche settimane la prevendita dei biglietti raggiunse quasi il milione di dollari. Il lavoro di Arlen ricevette molti elogi e lo spettacolo super\u00f2 le 500 rappresentazioni. Dopo aver completato \"Jamaica\" gli Arlen lasciarono la fredda New York e tornarono in California. Dopo la perdita della madre nello stesso anno Arlen non tocc\u00f2 la musica per pi\u00f9 di un anno: Non trovava nulla che lo interessase e quindi non scrisse. Il dolore fu mitigato quando il 1 febbraio 1958 nacque il figlio Samuel.\nPronto per ricominciare a scrivere, Arlen valut\u00f2 due possibilit\u00e0: una colonna sonora per una versione a fumetti di \"A Christmas Carol\" e un'opera teatrale chiamata \"Saratoga\". Scelse di fare il musical, con il paroliere Johnny Mercer, \"Saratoga\" fu un disastro annunciato. La storia era pesante ed i personaggi poco simpatici. Lo spettacolo fall\u00ec dopo solo ottanta esibizioni. Arlen, con problemi di salute gi\u00e0 da un po' di tempo, fu ricoverato e non pot\u00e9 assistere alla prima. Nonostante la cattiva salute, lo stimato musicista continu\u00f2 a comporre.\nUltimi anni.\nTra il 1961 ed il 1976 Arlen scrisse oltre 50 canzoni e continu\u00f2 a godere di una carriera di successo. Nel 1961 scrisse la musica per il cartone \"Musetta alla conquista di Parigi\" (Gay Purr-ee) e collabor\u00f2 con Peggy Lee per il testo della canzone \"Happy With the Blues\". Nel 1963 lavor\u00f2 con Dory Previn per scrivere \"So Long, Big Time!\" che fu cantata da Tony Bennett e nel 1965 con Martin Charnin per \"That's a Fine Kind o' Freedom\". Complet\u00f2 anche un'opera in due atti intitolata \"Blues Opera Suite\", che debutt\u00f2 a Minneapolis il 27 agosto 1957 e che fu eseguita da Andre Kostelanetz alla Carnegie Hall con la New York Philharmonic il 2 novembre 1957. Purtroppo gli ultimi anni della vita di Arlen non passarono con la possibilit\u00e0 di crogiolarsi nella gloria dei suoi successi. Arlen fu scovolto dalla perdita della moglie, il 9 marzo 1970, che mor\u00ec per un tumore al cervello dopo che per anni aveva avuto difficolt\u00e0 con la parola e il controllo motorio. La meravigliosa e celebrata modella era diventata quasi irriconoscibile, eppure l'amore di Arlen era rimasto costante, con la stessa intensit\u00e0 di quando l'aveva incontrata la prima volta.\nDopo la morte della moglie Arlen sembr\u00f2 perdere interesse per la vita. L'uomo che amava socializzare si ritir\u00f2 dagli amici e persino dalla famiglia. Depresso per la morte di Anya, con difficolt\u00e0 a dormire e affetto dal morbo di Parkinson, usciva raramente e ancor pi\u00f9 raramente assisteva a degli spettacoli. Il 23 aprile 1986, Harold Arlen mor\u00ec di cancro, a casa con la famiglia, nel suo appartamento a Central Park West a New York City. Aveva 81 anni."}
{"id": "1320261", "revid": "339392", "url": "https://it.wikipedia.org/wiki?curid=1320261", "title": "Sporting Neapolis", "text": ""}
{"id": "1320264", "revid": "122356297", "url": "https://it.wikipedia.org/wiki?curid=1320264", "title": "Mors (azienda)", "text": " \nLa Mors \u00e8 stata una casa automobilistica francese attiva dal 1895 al 1925.\nStoria.\nLa Mors \u00e8 stata une delle Case automobilistiche pi\u00f9 rappresentative del periodo pionieristico, sia per i suoi risultati in campo agonistico, sia per aver formato professionalmente Andr\u00e9 Citro\u00ebn, fondatore dell'omonima azienda.\nLa Mors nacque a Parigi nel 1895 come \"Soci\u00e9t\u00e9 d'Electricit\u00e9 et d'Automobiles Mors\", per volere dei fratelli Louis ed \u00c9mile Mors, entrambi ingegneri elettrici ed appassionati di innovazioni tecnologiche. Proprio in quegli anni l'automobile cominciava a divenire un fenomeno commerciale di grosse proporzioni.\nLa Mors si distinse per l'introduzione di alcune soluzioni tecniche molto innovative, come per esempio l'accensione tramite dinamo e bobina a bassa tensione, e il primo motore 4 cilindri a V della storia.\nIl primo modello posto in commercio fu la 6CV, del 1896, una vetturella in configurazione vis-\u00e0-vis che gi\u00e0 montava il motore V4, sistemato posteriormente e dotato di valvole automatiche per l'aspirazione e valvole comandate per lo scarico, e un originale raffreddamento ad acqua per le teste e ad aria per i cilindri, caso unico nella storia dell'automobile.\nSeguirono nel 1899 la 4CV e la 8CV, modelli che sostituivano la 6CV. Dalla 8CV, equipaggiata da un bicilindrico da 1,2 litri, deriv\u00f2 una vettura sportiva equipaggiata da un motore da 2,4 litri, nato dall'accoppiamento di due motori della 8CV. Tale vettura fu impiegata in campo agonistico, e in tale ambito rappresent\u00f2 il debutto per la Mors. Questo modello seppe farsi valere in diverse competizioni e vinse le competizioni Bordeaux-Biarritz e Parigi-Saint-Malo. A sua volta, questa vettura sportiva diede origine alla 16CV, una vettura stradale che ne riprese la meccanica. Tale vettura, commercializzata a partire dal 1900, fu la prima Mors dotata di sterzo comandato tramite volante.\nNel 1901 fu la volta della 10CV, prima vettura a essere dotata dell'accensione a bassa tensione. Sempre nel 1901 fu lanciata una nuova vettura sportiva equipaggiata da un enorme motore a 4 cilindri da ben 9,2 litri, in grado di erogare l'allora straordinaria potenza massima di 60 CV. Tale vettura vinse la Parigi-Berlino, la Parigi-Bordeaux e la Parigi-Madrid del 1903.\nA partire dal 1902 i motori Mors abbandonarono gradualmente la soluzione del raffreddamento ad aria, a favore di quello ad acqua.\nTuttavia, l'azienda cominci\u00f2 ad accusare le prime difficolt\u00e0 economiche, dovute soprattutto ad una concorrenza sempre pi\u00f9 agguerrita: nel 1905, le entrate della Mors risultarono inferiori alle uscite. Il 1906 vide una riorganizzazione del direttivo e come direttore generale della Mors fu nominato il giovane Andr\u00e9 Citro\u00ebn. Nel 1907 la sezione elettrica della Mors fu posta in vendita. In quell'anno vide la luce il primo motore Mors a 6 cilindri. Gradualmente il bilancio torn\u00f2 a migliorare, ma torn\u00f2 in attivo solo nel 1911.\nIl 1913 la quasi totalit\u00e0 della gamma Mors vide l'introduzione di motori con valvole a fodero.\nLa prima guerra mondiale fu traumatica per la Mors, i cui stabilimenti furono distrutti. Alla fine del conflitto, Andr\u00e9 Citro\u00ebn abbandon\u00f2 la Mors, fond\u00f2 l'omonima Casa automobilistica, ed acquis\u00ec la stessa Mors, in profonda crisi.\nIl primo modello Mors post-bellico si vide solo nel 1921, ma la Citro\u00ebn mantenne viva la Mors solo pochi anni: l'ultimo modello fu la 12/16 CV Sport del 1923; nel 1925 chiuse definitivamente i battenti. "}
{"id": "1320265", "revid": "486946", "url": "https://it.wikipedia.org/wiki?curid=1320265", "title": "Provincia di Kherson", "text": ""}
{"id": "1320275", "revid": "80339", "url": "https://it.wikipedia.org/wiki?curid=1320275", "title": "Nikolaj Ivanovi\u010d Bukharin", "text": ""}
{"id": "1320277", "revid": "538547", "url": "https://it.wikipedia.org/wiki?curid=1320277", "title": "Discografia dei Sepultura", "text": "La discografia della band thrash metal Sepultura \u00e8 molto ampia e inizia dal 1986 al 2017 tra album in studio, album live, EP e raccolte."}
{"id": "1320280", "revid": "599013", "url": "https://it.wikipedia.org/wiki?curid=1320280", "title": "Steven Sidwell", "text": "Caratteristiche tecniche.\nSidwell viene schierato solitamente in posizione di centrocampista centrale.\nCarriera.\nClub.\nSidwell \u00e8 nato a Wandsworth, un quartiere di Londra, ed \u00e8 entrato a far parte della squadra giovanile dell'Arsenal che si \u00e8 aggiudicata la vittoria nella Coppa nazionale di categoria nel 2000 e nel 2001. Uno dei suoi compagni di squadra in quegli anni \u00e8 stato James Harper, con cui ha giocato anche nel Reading. Ha avuto delle esperienze positive in prestito al Brentford e al Brighton &amp; Hove Albion.\nSi \u00e8 trasferito al Reading a gennaio 2003 e ha firmato un contratto di quattro anni e mezzo. La rivista \"Four Four Two Magazine\" lo ha votato come miglior calciatore non facente parte della Premier League, nel 2004.\n\u00c8 stato tra i calciatori pi\u00f9 importanti del Reading, nel campionato 2005-2006 e, al termine della stagione, \u00e8 stato nominato \"Giocatore dell'anno della Championship\".\nDurante l'estate 2006, Sidwell ha rifiutato il rinnovo del contratto. Il suo contratto sarebbe scaduto al termine del campionato 2006-2007, ma la societ\u00e0 ha deciso di non venderlo per cercare di mantenere una squadra competitiva per la loro prima stagione in Premier League, rischiano di perdere il calciatore a parametro zero.\nSidwell ha firmato ufficialmente per il Chelsea il 1\u00ba luglio 2007, in un trasferimento a parametro zero. Ha scelto la maglia numero nove. Nella sua prima intervista dopo la firma con i \"Blues\", Sidwell ha dichiarato di non essere arrivato in squadra \"per far numero\". Ha anche aggiunto che soltanto l'allenarsi con calciatori del livello di Michael Essien e Frank Lampard lo spingono a migliorarsi.\nHa effettuato il suo debutto per il Chelsea nella sfida amichevole contro il Club Am\u00e9rica, vinta 2 a 1 dagli inglesi, nel corso della tourn\u00e9e statunitense della squadra nel 2007. Il 12 agosto 2007, ha giocato la prima partita di campionato, nella vittoria per 3 a 2 sul Birmingham City. \u00c8 entrato a sette minuti dalla fine, al posto di Florent Malouda. Ha segnato il primo gol nella vittoria per 4 a 0 sull'Hull City nel terzo turno della Coppa di Lega inglese, il 26 settembre 2007.\nHa firmato per l'Aston Villa il 10 luglio 2008, in cambio di cinque milioni di sterline. Ha debuttato nell'amichevole contro lo , quando ha giocato un tempo nella sconfitta degli inglesi per 2 a 1. Il 19 luglio 2008, ha segnato una autorete nella sfida di Intertoto contro l'Odense. Nella partita di ritorno, ha debuttato al Villa Park.\nL'8 gennaio 2011 \u00e8 passato ufficialmente al Fulham a titolo definitivo.\nIl 9 giugno 2014 venne acquistato dallo Stoke City con cui firm\u00f2 un contratto biennale.\nNazionale.\nSidwell ha vestito in cinque occasioni la maglia dell', senza segnare."}
{"id": "1320283", "revid": "486946", "url": "https://it.wikipedia.org/wiki?curid=1320283", "title": "Krai della Russia", "text": ""}
{"id": "1320290", "revid": "287204", "url": "https://it.wikipedia.org/wiki?curid=1320290", "title": "Re del Connacht", "text": "I re del Connacht erano i sovrani dell'area del Connacht, che si trovava a ovest del fiume Shannon, in Irlanda. Questo nome venne comunque applicato solo all'inizio del Medioevo (vedi Connachta).\nL'antico nome di questa provincia era C\u00f3iced Ol nEchmacht (il quinto dell'Ol nEchmacht). La mappa stilata da Claudio Tolomeo attorno al 150 individua nell'ovest dell'Irlanda il popolo dei nagnati (forse i Fir Ol nEchmacht), anche se alcuni ritengono che la cartografia tolemaica di quest'isola risalirebbe a informazioni di cinque secoli prima.\nI Connachta erano un gruppo di dinastie che dicevano di discendere dai tre figli maggiori di Eochaid Mugmedon. Il loro fratello pi\u00f9 giovane, Niall Noigiallach, fu l'antenato degli U\u00ed N\u00e9ill."}
{"id": "1320292", "revid": "1612275", "url": "https://it.wikipedia.org/wiki?curid=1320292", "title": "Lessico etimologico italiano", "text": "Il Lessico etimologico italiano (LEI) \u00e8 un dizionario etimologico della lingua italiana e dei suoi dialetti, edito dal 1979 dalla \"Akademie der Wissenschaften und der Literatur\" a Magonza. L'apposita commissione si pone il compito di \"collocare il lessico italoromanzo in un contesto romanzo complessivo\". Cos\u00ec ogni parola viene studiata partendo dalle sue radici linguistiche e storiche, tenendo conto del contesto linguistico geografico e socio-culturale della sua evoluzione. Oltre all'italiano letterario, viene tenuto conto anche del lessico dialettale.\nIl progetto del LEI, diretto da Elton Prifti e Wolfgang Schweickard, \u00e8 stato fondato nel 1968 da Max Pfister, allievo di Walter Von Wartburg, noto linguista autore dell'opera gemella per la lingua francese, il FEW. Un altro precedente e un altro classico della linguistica storica romanza del Novecento \u00e8 il REW, redatto da Wilhelm Meyer-L\u00fcbke. \nNei suoi sei centri, distribuiti in Germania, in Italia e in Austria, operano numerosissimi collaboratori. Il Centro viennese del LEI fu inaugurato nel luglio 2019 dal Presidente Sergio Mattarella.\nSin dal 1979 il LEI \u00e8 pubblicato dalla casa editrice Dr. Ludwig Reichert Verlag (Wiesbaden). Fino ad ora sono stati pubblicati 18 volumi completi e svariati fascicoli, arrivando a coprire la A (volumi I-III), la B (vol. IV-VIII), la maggior parte della lettera \"C\" (vol. XVI); \u00e8 stato pubblicato il primo tomo dei Germanismi, 11 fascicoli della lettera \"D\" e 7 fascicoli della lettera \"E\". Il completamento dell'opera \u00e8 previsto per l'anno 2033.\nL'opera.\nIl LEI, come la stragrande maggioranza delle opere lessicografiche, presenta le voci in ordine alfabetico. L'obiettivo di ciascuna voce \u00e8 quello di presentare la storia del lemma focalizzandosi sul passaggio verso l'italiano o i suoi dialetti a partire dalla lingua di provenienza, che molto spesso \u00e8 il latino. Nel consultare l'opera \u00e8 necessario tenere a mente che il lemma ovvero l'entrata lessicografica \u00e8 l'etimo, di conseguenza \u00e8 necessario conoscere in partenza l'origine della parola la cui storia \u00e8 l'interesse della ricerca. \nLa redazione di una voce comporta un lavoro impegnativo dato che per ogni etimologia si procede allo spoglio e al riesame di tutta la tradizione lessicografica precedente, con particolari riferimenti al GDLI, al Tommaseo-Bellini, al TLIO e alle cinque edizione del Vocabolario degli Accademici della Crusca. \nConfini geografici e temporali.\nIl LEI, come tutte le opere lessicografiche, si pone dei limiti operativi ovvero dei confini (sia geografici che temporali) per quanto riguarda le parole che possono essere incluse nel lemmario. \nDal punto di vista geografico il Lessico Etimologico Italiano comprende l'italiano e i suoi dialetti con l'eccezione del sardo e del friulano. Sono inoltre compresi alcuni dialetti provenienti da fuori i confini nazionali, quali il dialetto di Monaco (integrato nel ligure occidentale), i dialetti della Corsica, della Svizzera italiana e dei territori italiofoni di quella che nel 1979 era la Jugoslavia. \nPer quanto riguarda i limiti cronologici, il LEI include le parole italiane a partire dai primi documenti redatti in questa lingua, ovvero l'iscrizione di Commodilla del IX secolo e i placiti campani del 960, fino all'et\u00e0 contemporanea. Naturalmente, essendo la lingua in perenne espansione, cos\u00ec il limite temporale finale \u00e8 mobile e viene continuamente aggiornato. Il discrimine fra l'italiano antico e l'italiano moderno \u00e8 il 1525, anno di pubblicazione delle \"Prose della volgar lingua\" di Pietro Bembo. \nStruttura di una voce.\nDato che il LEI si configura come un'opera linguistica in formato di vocabolario, ogni voce raggiunge un'estensione notevole. \nPer ogni entrata sono presenti cinque parti: l'etimo, la documentazione ordinata, il commento, il sommario e la bibliografia, le prime tre sono obbligatoriamente presenti in ciascuna voce mentre le ultime due sono eventuali. \nCollegamenti esterni.\nSito del progetto"}
{"id": "1320294", "revid": "842", "url": "https://it.wikipedia.org/wiki?curid=1320294", "title": "M16 (Fucile d'assalto)", "text": ""}
{"id": "1320306", "revid": "1318658", "url": "https://it.wikipedia.org/wiki?curid=1320306", "title": "Nanda Devi", "text": "Nanda Devi (in italiano: \"Dea dispensatrice di beatitudine\") \u00e8 un massiccio montuoso della catena himalayana situato nel Garhwal, una regione amministrativa dello Stato indiano di Uttarakhand, in prossimit\u00e0 del confine tra India e Tibet, con le sue cime che s'innalzano al centro di un complesso montuoso noto come \"Santuario del Nanda Devi\" che conta almeno 12 vette sopra i 6.400 metri (le principali sono \"Nanda Devi\", che si eleva 7.816 metri di altitudine, la seconda pi\u00f9 alta montagna dell'India dopo il Kangchenjunga, e \"Nanda Devi Est\" a 7.434 metri di quota).\nStoria.\nLa morfologia del \"santuario\" rende molto difficile raggiungere il Nanda Devi: la prima via d'accesso all'anello montuoso venne scoperta solo nel 1934 dagli alpinisti ed esploratori inglesi Eric Shipton e Bill Tilman e passa attraverso lo stretto canyon Rishi Gorge; tutte le altre vie sono pi\u00f9 difficoltose e si trovano ad un'altitudine molto elevata: il passo di montagna pi\u00f9 basso \u00e8 situato a 5.180 metri.\nNel 1936 la cima pi\u00f9 alta del Nanda Devi, dopo cinquant'anni di tentativi infruttuosi, fu conquistata per la prima volta da una spedizione angloamericana guidata dal succitato Tilman e dall'alpinista e geologo inglese Noel Odell che raggiunsero la cresta meridionale della cima principale. Nel 1939 una spedizione polacca guidata da Adam Karpinski raggiunse, sempre da sud, la cima secondaria.\nLe ascensioni alpinistiche subirono un'interruzione tra il 1965 e il 1974 quando il governo indiano regol\u00f2 rigidamente l'accesso alla zona per coprire alcune spedizioni, avvenute tra il 1965 e il 1968, a cui avevano preso parte agenti statunitensi della CIA che avevano collocato ad alta quota dispositivi di spionaggio per monitorare eventuali test nucleari compiuti dalla Cina in Tibet.\nL'operazione, rimasta a lungo segreta, fu un fallimento a causa delle avverse condizione climatiche: gli strumenti, che erano alimentati con dei generatori termoelettrici a radioisotopi (RTG), vennero distrutti da una valanga. L'entit\u00e0 della contaminazione ambientale prodotta dalle barre di plutonio 238, che alimentavano gli RTG e che non vennero mai recuperate, non \u00e8 stata ancora valutata.\nDal 1974 il Nanda Devi venne riaperto alla frequentazione regolare di escursionisti ed alpinisti indiani e stranieri. Spedizioni francesi, giapponesi e cecoslovacche si distinsero per l'apertura di nuove vie.\nOltre alla via normale di salita aperta da Odell e Tilman, va menzionata anche quella aperta nel 1981 da due cordate di alpinisti cecoslovacchi (Svronal, Kadlicik, Horka; Palecek e Karafa; Rakoncaj e Sulovsky) che sale, con quattro campi alti, la cresta al centro della parete nord-orientale.\nL'elevato interesse alpinistico ha, tuttavia, condotto questa zona ad un rapido declino ecologico che ha indotto il governo indiano, nel 1983, a chiudere nuovamente al turismo alpinistico tutta l'area del santuario.\nDescrizione.\nIl massiccio \u00e8 anche sede di un parco naturale (\"Nanda Devi National Park\") e per il suo elevato interesse botanico e paesaggistico, \u00e8 entrato a far parte, dal 1992, del Patrimonio dell'umanit\u00e0 dell'UNESCO con il nome di \"Nanda Devi and Valley of Flowers National Parks\". Dal 2004 \u00e8 entrato a far parte della rete mondiale di riserve della biosfera. Nella religione induista e nelle credenze locali \u00e8 considerata una \"montagna sacra\" essendo ritenuta un'oggettivazione di Parvati, la moglie di Shiva."}
{"id": "1320308", "revid": "1305772", "url": "https://it.wikipedia.org/wiki?curid=1320308", "title": "Verzasca", "text": "Verzasca \u00e8 il nome di:\nVerzasca \u00e8 un nominativo aggiunto alle frazioni:"}
{"id": "1320313", "revid": "124505505", "url": "https://it.wikipedia.org/wiki?curid=1320313", "title": "Sovrani irlandesi", "text": "Sovrani irlandesi son considerate diverse personalit\u00e0 che regnarono su diversi regni e territori in Irlanda per molta della storia dell'isola. Nelle tantissime liste di sovrani ne compaiono molti che, soprattutto per i re pre-cristiani, sono mitologici e leggendari (alcuni sono semplici antropomorfizzazioni di divinit\u00e0).\nSovrani irlandesi autoctoni degni di nota.\nLa lista comprende alcuni dei re supremi d'Irlanda: \nSignoria d'Irlanda (1171-1541).\nLa Signoria d'Irlanda (in inglese: \"Lordship of Ireland\", in irlandese: \"Tiarnas na h\u00c9ireann\") venne creata in seguito all'invasione anglo-normanna dell'Irlanda del 1169-1171 e dur\u00f2 fino al 1541, anno in cui venne istituito il Regno d'Irlanda. Primo signore d'Irlanda fu Enrico II d'Inghilterra.\nLa signoria veniva governata dal Parlamento d'Irlanda con sede nel Pale, come feudo dell'Impero angioino prima e del Regno d'Inghilterra poi. Essendo quindi il Signore d'Irlanda anche Re d'Inghilterra, egli veniva rappresentato localmente dal Lord luogotenente d'Irlanda.\nQuesta entit\u00e0 politica dette origine al plurisecolare legame tra la corona inglese e l'Irlanda.\nRegno d'Irlanda (1541-1649).\nRegno d'Irlanda (in inglese: \"Kingdom of Ireland\", in irlandese \"R\u00edocht na h\u00c9ireann\") fu il nome dato allo stato irlandese sotto il controllo della Corona inglese nel 1541, a seguito di un atto del Parlamento irlandese. Rimpiazz\u00f2 la Signoria d'Irlanda (\"Lordship of Ireland\"), creata nel 1171. Re Enrico VIII divent\u00f2 quindi il primo Re d'Irlanda dai tempi dell'invasione anglo-normanna.\nIl trono d'Irlanda era appannaggio del re d'Inghilterra. Il regno era governato da un esecutivo sotto il controllo di un rappresentante del sovrano, il \"Lord Deputy\", pi\u00f9 tardi denominato \"Lord Lieutenant of Ireland\". Anche se diversi irlandesi occuparono la carica, gran parte di questi rappresentanti furono aristocratici inglesi.\nIl regno era sotto il potere legislativo del Parlamento irlandese, formato dalla Camera dei Lord e dalla Camera dei Comuni, le quali si formavano quasi sempre a Dublino. I poteri del parlamento erano ristretti da una serie di leggi, soprattutto dalla \"Poynings Law\" del 1492. I cattolici e, in seguito, i presbiteriani furono, per gran parte della storia successiva, esclusi da ogni carica nel parlamento. \n\"Commonwealth of England\" (1649-1660).\nA seguito della decapitazione di Carlo I e della proclamazione della repubblica, Inghilterra, Scozia ed Irlanda furono inizialmente governata da un organo chiamato Consiglio di Stato. Nel 1653 Oliver Cromwell dissolse il consiglio di stato con l'appoggio dell'esercito e, il 16 dicembre dello stesso anno, assunse la carica a vita ed ereditaria di Lord Protettore del Commonwealth di Inghilterra, Scozia ed Irlanda. Alla sua morte la carica pass\u00f2 al figlio Richard Cromwell.\nRegno d'Irlanda (1660-1801).\nDopo la deposizione di Richard Cromwell gli Stuart furono restaurati sui troni di Inghilterra, Scozia ed Irlanda nella persona di Carlo II Stuart\nRegno Unito di Gran Bretagna e Irlanda (1801-1922).\nCon l'Atto d'Unione, il 1 gennaio 1801 il Regno d'Irlanda perdeva la sua indipendenza e si univa al Regno di Gran Bretagna per formare una nuova entit\u00e0 politica chiamata Regno Unito di Gran Bretagna e Irlanda (in inglese \"United Kingdom of Great Britain and Ireland\"; in irlandese \"R\u00edocht Aontaithe na Breataine M\u00f3ire agus na h\u00c9ireann\").\nStato Libero d'Irlanda (1922-1936).\nA seguito della firma del Trattato anglo-irlandese il 6 dicembre 1921 l'Irlanda si staccava dal Regno Unito creando un'entit\u00e0 statale come Dominion all'interno dell'impero britannico. Questo nuovo stato, che nacque ufficialmente il 6 dicembre 1922, venne chiamato Stato Libero d'Irlanda (in inglese \"Irish Free State\"; in irlandese \"Saorst\u00e1t \u00c9ireann\") e mantenne come forma di governo la monarchia con il sovrano britannico come capo di Stato.\nStato Irlandese (1936-1949).\nIl 12 dicembre 1936, il giorno immediatamente successivo all'abdicazione di Edoardo VIII, il parlamento irlandese (Oireachtas) si affrett\u00f2 a promulgare come legge l'Executive Authority (External Relations) Act che, nei fatti, tagliava ogni legame con la monarchia britannica non riconoscendone pi\u00f9 l'autorit\u00e0 sul territorio dello Stato Libero d'Irlanda.\nLa repubblica non venne, per\u00f2, ufficialmente proclamata fino al 1949 e quindi, seppur formalmente e senza alcun ruolo effettivo nel governo dell'isola, Giorgio VI viene considerato da alcuni, almeno nominalmente, Re d'Irlanda dal 1936 al 1949.\nRegno Unito di Gran Bretagna e Irlanda del Nord (1927-oggi).\nA seguito del Trattato anglo-irlandese del dicembre 1921, le sei contee dell'Ulster rimasero parte integrante del Regno Unito che, nel 1927 adott\u00f2 ufficialmente la denominazione di Regno Unito di Gran Bretagna e Irlanda del Nord (in inglese: \"United Kingdom of Great Britain and Northern Ireland\"; in irlandese \"R\u00edocht Aontaithe na Breataine M\u00f3ire agus Thuaisceart \u00c9ireann\")."}
{"id": "1320316", "revid": "1573940", "url": "https://it.wikipedia.org/wiki?curid=1320316", "title": "Jixiao Xinshu", "text": "Il Jixiao Xinshu (\u7d00\u6548\u65b0\u66f8, in Wade-Giles chi-hsiao hsin-shu, traducibile in Nuovo Libro che Testimonia l'Efficacia) \u00e8 un trattato di strategia militare che parla anche di arti marziali cinesi, opera del generale Qi Jiguang (\u621a\u7ee7\u5149), durante l'epoca della dinastia Ming.\nDi questo libro vennero fatte due redazioni: una circa nel 1560 \u2013 1561 che conta di 18 capitoli (\u7eaa\u6548\u65b0\u4e66\u5341\u516b\u5377, Jixiao Xinshu shiba juan); un'altra edizione ridotta a 14 capitoli, anche se arricchita di nuovo materiale, nel 1584."}
{"id": "1320325", "revid": "767487", "url": "https://it.wikipedia.org/wiki?curid=1320325", "title": "Le Superchicche - Il film", "text": "Le Superchicche - Il film (\"The Powerpuff Girls Movie\") \u00e8 un lungometraggio di animazione basato sulla serie televisiva a cartoni animati de Le Superchicche, trasmessa da Cartoon Network; il film \u00e8 prodotto da Cartoon Network per la Warner Bros. Pictures ed \u00e8 in qualche modo un prequel della serie televisiva, in quanto narra di come le tre protagoniste siano state create e di come poi divengano le paladine della loro citt\u00e0, la immaginaria \"Townsville\" statunitense. \u00c8 uscito nei cinema statunitensi il 3 luglio 2002 e in Italia l'8 novembre dello stesso anno.\nTrama.\nLe Superchicche Lolly, Dolly e Molly sono state create dal Professor Utonium per salvare la citt\u00e0 Townsville da attacchi di criminali e di mostri. A causa del Chemical X, caduto durante l'esperimento, le tre si ritrovano con dei superpoteri tra cui volo, superforza e supervelocit\u00e0. Un giorno le tre ragazzine si divertono a giocare a rincorrersi e distruggono gran parte della citt\u00e0. Bandite, cercano aiuto nel perfido scienziato Mojo Jojo, una scimmia dotata di un'intelligenza fuori dal comune, anch'essa modificata durante l'esperimento del professor Utonium. All'inizio lo scienziato si dimostra lieto di aiutare le Superchicche, ma poi le usa per dar vita ad un esercito di scimmie evolute con lo scopo di distruggere il mondo. Le tre ragazzine capiranno di dover usare i loro poteri per rimediare al loro errore sconfiggendo sia il malvagio esercito di scimmie che un Mojo Jojo potenziato dal Chemical X."}
{"id": "1320327", "revid": "767487", "url": "https://it.wikipedia.org/wiki?curid=1320327", "title": "Giovanni Maria Ruggieri", "text": "Nulla si sa della vita di Ruggieri. Attualmente \u00e8 particolarmente noto per aver composto un \"Gloria a due cori\" che Antonio Vivaldi us\u00f2 come impostazione per il suo Gloria RV 588 e dal quale copi\u00f2 il \"Cum Sanctu Spiritu\" che inser\u00ec, riadattandolo, come ultimo movimento del celebre Gloria RV 589. Oltre a questa composizione sacra gli altri lavori che ci giungono da questo compositore sono perlopi\u00f9 opere."}
{"id": "1320328", "revid": "256896", "url": "https://it.wikipedia.org/wiki?curid=1320328", "title": "Tempio Israelitico Maggiore di Firenze", "text": ""}
{"id": "1320330", "revid": "122753951", "url": "https://it.wikipedia.org/wiki?curid=1320330", "title": "Motobloc", "text": "La Motobloc \u00e8 stata una Casa automobilistica francese attiva dal 1901 al 1930\nStoria.\nLe origini di questa Casa automobilistica affondano fino al 1886, che per pura combinazione \u00e8 l'anno di nascita della prima vera automobile. In quello stesso anno, M. Schaudel, un veterano dell'esercito francese, lasciata la carriera militare e ritiratosi da qualche tempo in una casa presso Bordeaux, apre una fabbrica di biciclette e proprio nel 1886 pose in commercio il suo primo modello. Ma la notizia clamorosa di quell'anno fu proprio la realizzazione di una carrozza in grado di viaggiare senza cavalli. Schaudel, contagiato da tale notizia, fin\u00ec con il costruire gi\u00e0 nel 1887 la sua prima autovettura.\nNel corso degli anni, sviluppando questa sua attivit\u00e0 ancora non ufficiale, Schaudel ebbe l'idea di riunire in blocco sia il motore che il cambio, poich\u00e9 ebbe l'impressione che cos\u00ec facendo si potessero limitare i danni grazie alla costituzione di un unico gruppo meccanico, protetto da un unico carter, e quindi pi\u00f9 protetto da eventuali \"aggressioni\" da parte di agenti esterni.\nFu cos\u00ec che si arriv\u00f2 al 1901, data di nascita della Motobloc, denominazione che racchiudeva proprio la soluzione del cambio in blocco con il motore. Tale soluzione fu proposta anche nella prima vettura recante il nuovo marchio, il cui prototipo risale al 1898, e che fu presentata al Salone di Parigi. Un'altra importante innovazione proposta da tale modello fu il motore bicilindrico sistemato in posizione trasversale, prima vettura al mondo a montare il motore in una simile configurazione.\nUfficialmente, per\u00f2, la Casa nacque il 19 aprile 1902.\nUn nuovo modello si ebbe nel 1904 e montava un motore a 4 cilindri nato dall'unione di due motori analoghi a quelli del modello precedente.\nGradualmente, la gamma cominci\u00f2 ad ampliarsi e nel 1907 comprendeva quattro modelli di fascia alta e di lusso. Nel 1908 furono introdotti un nuovo modello di fascia alta, ma di classe inferiore a quelli gi\u00e0 esistenti, ed un modello di fascia media.\nNel 1909 fu lanciata la prima Motobloc con motore a 6 cilindri da 3 litri, la 16HP. Tale vettura fu affiancata nel 1914 dalla 20HP con motore da 4.7 litri, sempre a 6 cilindri.\nLo scoppio della Prima guerra mondiale costrinse la Casa all'adeguamento produttivo in chiave bellica. Furono quindi prodotte armi e munizioni.\nDopo la guerra fu lanciata la 12HP, con motore da 2 litri. Poco dopo fu la volta della 15HP, vera erede della \"16HP\" d'anteguerra.\nIl 1922 vide la nascita, dopo tanto tempo, di una Motobloc di fascia medio-bassa, la 10HP, dotata di motore da 1.3 litri.\nLa crisi economica del 1929 mise per\u00f2 in ginocchio la casa di Bordeaux che chiuse i battenti l'anno seguente."}
{"id": "1320331", "revid": "1543377", "url": "https://it.wikipedia.org/wiki?curid=1320331", "title": "Helmut Zacharias", "text": "Biografia.\nZacharias, che per il suo modo di suonare fu chiamato \"Il violinista magico\", inizi\u00f2 la sua carriera a soli quattro anni, motivato dal padre Karl Zacharias anch'egli compositore e violinista. All'et\u00e0 di sei anni si esibiva al cabaret \"Faun\" di Berlino e a undici fece il suo debutto in radio, suonando come solista un Concerto di Mozart per violino. Dopo gli studi alla Akademischen Hochschule f\u00fcr Musik di Berlino, nella classe di Gustav Havemann, vinse nel 1936 il Kreisler-Preis ed il Molique-Preis. Nonostante i suoi studi classici e la situazione politica della Germania di quegli anni, dove il jazz era addirittura vietato dal regime nazista, Zacharias svilupp\u00f2 una grande passione per questo genere musicale.\nNel 1950 fu eletto miglior violinista jazz dagli ascoltatori della AFN (American Force Network) di Francoforte, affermandosi quindi come uno dei migliori violinisti jazz europei.&lt;br&gt;Negli anni sessanta e settanta condusse diversi programmi televisivi e fu a capo di una sua orchestra, con la quale partecip\u00f2 alle riprese di alcuni film, anche in Italia, come ad esempio \"Tot\u00f2 di notte n. 1\" con la sua \"Beat Of The Night\". \nCompose oltre 450 brani ed elabor\u00f2 pi\u00f9 di 1400 arrangiamenti, vendendo in tutto il mondo oltre 14 milioni di dischi e CD. Inoltre scrisse un manuale didattico, \"Il violino Jazz\". Nel 1985 venne insignito della \"Bundesverdienstkreuz\" dalla Repubblica Federale Tedesca e nel 1995 ricevette il premio Bambi.\nDopo aver vissuto per qualche tempo a Genova, nel 1960 si trasfer\u00ec ad Ascona, sul lato svizzero del Lago Maggiore, dove, dal 1997, si ritir\u00f2 in una casa di riposo, affetto dalla malattia di Alzheimer.\n\u00c8 sepolto ad Amburgo, nel cimitero di Ohlsdorf.\nEra padre della giornalista Sylvia Zacharias, del campione di salto in alto Thomas Zacharias e del compositore di musica da film Stephan Zacharias."}
{"id": "1320335", "revid": "169529", "url": "https://it.wikipedia.org/wiki?curid=1320335", "title": "Fuga di Vittorio Emanuele III", "text": "La fuga da Roma del re d'Italia Vittorio Emanuele III di Savoia e del maresciallo d'Italia Pietro Badoglio (genericamente nota anche come \"fuga di Pescara\", \"fuga di Ortona\" o \"fuga di Brindisi\") consistette nel precipitoso abbandono della capitale \u2013 all'alba del 9 settembre 1943 \u2013 alla volta di Brindisi, da parte del sovrano, del capo del Governo e di alcuni esponenti della Real Casa, del governo e dei vertici militari. La fretta con la quale la fuga fu realizzata comport\u00f2 l'assenza di ogni ordine e disposizione alle truppe e agli apparati dello Stato utile a fronteggiare le conseguenze dell'Armistizio, pregiudicando gravemente l'esistenza stessa di questi nei convulsi eventi bellici delle 72 ore successive. Questo avvenimento segn\u00f2 una svolta nella storia italiana durante la seconda guerra mondiale.\nIn seguito a questo evento \u2013 che segu\u00ec immediatamente l'annuncio, la sera dell'8 settembre, dell'armistizio siglato con gli Alleati il 3 settembre \u2013 le forze di terra italiane, abbandonate a loro stesse e senza ordini e piani precisi, non furono in grado di opporre un'efficace e coordinata resistenza alla ovvia e prevedibile reazione tedesca, disintegrandosi nel volgere di poche decine di ore e finendo in larga parte preda dei tedeschi, con eccezione delle guarnigioni di Sardegna e Corsica, in Puglia e \u2013 almeno per due giorni \u2013 alla periferia sud di Roma. Fu in tal modo consentito all'ex alleato di occupare agevolmente oltre due terzi del territorio nazionale e tutti i territori occupati dal Regio Esercito nella Francia meridionale, nei Balcani e in Grecia, e di catturare ingentissime quantit\u00e0 di bottino e quasi seicentomila militari italiani; questi furono dai tedeschi considerati non come \"prigionieri di guerra\", soggetti quindi alla convenzione di Ginevra in materia, ma come \"internati\", classificazione che dava al governo tedesco, secondo un'interpretazione assolutamente unilaterale voluta da Hitler in persona, il diritto di trattare e sfruttare i prigionieri con metodi e modi del tutto al di fuori delle convenzioni internazionali.\nCon la subitanea avanzata alleata in Calabria e gli sbarchi anfibi di Salerno e Taranto in concomitanza con l'Armistizio, il restante terzo del Paese fu rapidamente occupato dagli angloamericani. L'Italia fu perci\u00f2 trasformata in larga parte in un campo di battaglia, usata dai due contendenti rispettivamente dal primo per la difesa del territorio e degli interessi strategici e politici del Terzo Reich, e dai secondi per attaccare l'Asse nel suo \"ventre molle\", attirando in Italia il maggior numero possibile di divisioni tedesche per sguarnire gli altri fronti. Il Paese fu cos\u00ec esposto ai rigori e alle sciagure di ulteriori venti mesi di guerra, sottoposto alla duplice occupazione di truppe straniere spesso indifferenti alle condizioni della popolazione civile e al patrimonio artistico, industriale e infrastrutturale italiano.\nAntefatto.\nL'offensiva lanciata dagli Alleati nell'estate del 1943 contro il territorio italiano, quello che Winston Churchill aveva definito \"il ventre molle d'Europa\", non tard\u00f2 ad aver successo, rendendo chiara l'inevitabilit\u00e0 della sconfitta e causando la caduta del regime fascista, insediato al potere da 21 anni a seguito della Marcia su Roma non contrastata dal re Vittorio Emanuele III.\nTra il 9 e il 10 luglio 1943 inizi\u00f2 l'invasione della Sicilia - non contrastata dalla Regia Marina, i cui alti ufficiali erano in massima parte fedelissimi al sovrano - e Palermo cadde nelle mani degli americani gi\u00e0 il 22 luglio 1943. Nello stesso giorno, Vittorio Emanuele III si rivolse con queste parole a Dino Grandi \u00abMi dia un voto del Gran Consiglio del Fascismo che mi offra un pretesto costituzionale per dimissionare Mussolini\u00bb.\nIl 19 luglio 1943 Roma fu colpita da un devastante bombardamento aereo, pi\u00f9 volte pubblicamente minacciato dagli Alleati sin dal 1940, malgrado gli sforzi del Pontefice e del Vaticano, le uniche autorit\u00e0 impegnate sin dall'inizio del conflitto in una fitta attivit\u00e0 diplomatica volta a tentare di scongiurare il pericolo che la citt\u00e0 eterna subisse dal cielo devastazioni simili a quelle che colpirono innumerevoli citt\u00e0 europee. Il bombardamento caus\u00f2 pi\u00f9 di 2000 vittime.\nIl papa Pio XII fece allora pubblicare un vero e proprio atto di accusa contro chi non rispettava n\u00e9 gli altissimi valori tradizionali rappresentati da Roma, n\u00e9 la presenza della Chiesa, n\u00e9 la vita delle persone che vi si erano rifugiate.\nLa caduta di Mussolini.\nDi fronte all'inarrestabile avanzata alleata e alla campagna di bombardamenti aerei e navali che investiva il resto d'Italia, prima ancora che Catania fosse occupata dagli inglesi il 5 agosto 1943 e che l'ultimo lembo di terra siciliana fosse evacuato dalle forze dell'Asse (occupazione di Messina il 17 agosto), il Re decise infine di liberarsi di colui che gli Italiani ritenevano il primo responsabile del disastro, destituendo e facendo arrestare Benito Mussolini il 25 luglio 1943, appena dopo la sfiducia decretatagli a maggioranza nella notte precedente dallo stesso Gran consiglio del fascismo, per iniziativa di Dino Grandi. Lo stesso Grandi, interpellato dal sovrano sulla situazione, gi\u00e0 il 28 luglio 1943 lo avvis\u00f2 dell'imminente e grave pericolo che versava sulla nazione qualora alla caduta di Mussolini non fossero seguiti speditamente un armistizio con gli Alleati e la rottura con i tedeschi e se contro questi non fossero state rivolte con decisione le armi:\nL'incarico a Badoglio.\nMussolini fu speditamente sostituito alla testa del governo dal maresciallo d'Italia Pietro Badoglio, un militare piemontese largamente compromesso con le iniziative del regime fascista e \u2013 malgrado la pessima prova da questi fornita durante la campagna di Grecia \u2013 preferito dal sovrano al parigrado Enrico Caviglia, del quale lo stesso Grandi aveva caldeggiato la candidatura, e che pare fosse sospettato a corte di essere \"troppo filobritannico\".\nIl successivo 31 luglio il governo Badoglio comunicava di aver deciso di dichiarare Roma citt\u00e0 aperta, chiedendo a tutti i belligeranti a quali condizioni la dichiarazione potesse essere accettata. Il 13 agosto, gli americani effettuarono sulla citt\u00e0 una nuova, pesantissima incursione aerea.\nIl 14 agosto venne allora diramato un comunicato ufficiale nel quale si diceva che, \u00abin mancanza di evasione della richiesta del 31 luglio\u00bb, il governo italiano si vedeva \u00abcostretto alla proclamazione unilaterale, formale e pubblica di Roma citt\u00e0 aperta, prendendo le necessarie misure a norma del diritto internazionale\u00bb. Il 22 agosto veniva diramato un altro comunicato ufficiale, nel quale si informava che, in occasione dei sorvoli di aerei nemici sulla capitale non si sarebbe pi\u00f9 fatto luogo a manifestazioni di difesa contraerea.\nLa vacuit\u00e0 delle parole tardivamente proferite dal governo Badoglio, che s'era deciso a dichiarare unilateralmente Roma \"citt\u00e0 aperta\" non prima di trenta ore dopo il secondo bombardamento che l'aveva sconvolta, \u00e8 testimoniata dal fatto che gli Alleati avevano chiarito \u2013 gi\u00e0 prima della caduta di Mussolini, e con ogni mezzo \u2013 che la dichiarazione di Roma \"citt\u00e0 aperta\" del governo italiano \u2013 unilaterale e priva dei necessari requisiti di smilitarizzazione e verifica da parte di osservatori neutrali \u2013 non aveva alcun valore. Non a caso la citt\u00e0 verr\u00e0 nuovamente bombardata numerose volte, sino alla liberazione, avvenuta il 4 giugno 1944.\nNel frattempo, avendo verificato l'incapacit\u00e0 o la mancata volont\u00e0 del re e del governo Badoglio di provvedere adeguatamente al grave pericolo che incombeva sul Paese, Dino Grandi ripar\u00f2 nella Spagna franchista. Stando invece ad Aldo Castellani, Grandi and\u00f2 in Portogallo per ordine del Re, al fine di prendere contatto con gli inglesi.\nL'armistizio di Cassibile e l'occupazione tedesca.\nA causa dell'avanzata degli Alleati dal sud Italia, il governo italiano, messo sotto pressione dal generale Eisenhower, il 3 settembre del 1943, aveva firmato a Cassibile la prima versione di un armistizio con gli inglesi e gli americani (il cosiddetto \"armistizio corto\"), abbandonando di fatto l'alleanza con i tedeschi. L'accordo era stato firmato dal generale Giuseppe Castellano.\nL'armistizio era stato tenuto segreto per alcuni giorni nella vana speranza di tenerne all'oscuro i tedeschi, che invece stavano preparando segretamente l'operazione \"Alarico\", mirante a prendere il completo controllo dell'Italia; questa in realt\u00e0 era articolata in \"Achse\" (\"Asse\"), con l'obiettivo di catturare la flotta militare italiana, \"Schwartz\", volta a disarmare l'esercito italiano, \"Eiche\", per la liberazione di Mussolini e \"Student\" che doveva prendere il controllo di tutto il territorio italiano ancora non invaso dagli Alleati, instaurando un nuovo governo fascista (che non prevedeva una presenza monarchica). Si voleva infatti dare all'esercito italiano il tempo di organizzarsi contro la reazione dei nazisti, temendo la reazione tedesca. Le operazioni a tal fine erano state affidate al generale Badoglio che, come capo del governo, aveva preso il posto di Mussolini il 27 luglio.\nGli Alleati, al fine di aiutare l'Italia nella difesa di Roma, erano anche pronti a mettere in campo una divisione aviotrasportata, la \"82\u00aa\" statunitense, che sarebbe dovuta atterrare in uno o pi\u00f9 aeroporti vicini a Roma, posto che il Comando Supremo italiano avesse assicurato la difesa dell'aeroporto stesso. A tale scopo, gi\u00e0 durante l'incontro di Cassibile, nella notte tra il 3 e il 4 settembre, era stata evidenziata alla delegazione italiana la necessit\u00e0 di verificare la difendibilit\u00e0 da parte italiana di Centocelle e Guidonia, non scartando altre opzioni; il piano era denominato \"Giant 2\"; Castellano sugger\u00ec alternative come Cerveteri e la frazione Furbara, lontane dagli acquartieramenti tedeschi. A tale scopo venne inviata una missione militare a Roma, nella notte tra il 6 e il 7 settembre, con il generale Taylor, vicecomandante della 82\u00aa. Di fronte alla disorganizzazione italiana (il generale Carboni, comandante del corpo d'armata motocorazzato, introvabile, era convinto che l'armistizio dovesse essere proclamato il 12), Taylor chiese di vedere Badoglio, il quale in piena notte lo scongiur\u00f2 di rimandare l'armistizio e di spostare i luoghi dell'aviosbarco. Con questi presupposti, il generale Taylor invi\u00f2 il radiomessaggio \"Situation innocuous\", che cancellava l'operazione.\nInformalmente, alla firma dell'armistizio gli Alleati avevano avvertito il governo italiano che gli sbarchi sulla penisola sarebbero avvenuti entro due settimane, e la previsione italiana era che l'armistizio sarebbe stato comunicato il 12 settembre o successivamente; visti i tentennamenti italiani, Eisenhower, dopo aver scritto una lettera a Badoglio che diceva fra l'altro \u00abIl rifiuto da parte vostra di adempiere a tutti gli obblighi dell'accordo firmato avr\u00e0 le pi\u00f9 serie conseguenze per il vostro paese\u2026\u00bb, anticipava di alcune ore la diffusione della notizia e la radio alleata, captata in Italia, diede la notizia della firma della resa alle ore 16.30 dell'8 settembre, sorprendendo un \u00abconsiglio della Corona\u00bb convocato dal re al Quirinale (poi trasferitosi nel vicino Palazzo Baracchini, sede del ministero della Guerra), il quale ancora la mattina aveva rassicurato l'ambasciatore tedesco della fedelt\u00e0 ai patti stipulati.\nDopo frenetiche discussioni, durante le quali si era perfino ipotizzato di rigettare la firma della resa, Badoglio alle ore 19:42 diede disposizione di annunciare per radio la firma dell'armistizio alla popolazione italiana, ordinando ai reparti di \u00abcessare le ostilit\u00e0 contro le forze angloamericane e di reagire ad eventuali attacchi da qualsiasi altra provenienza\u00bb.\nEra tutto interesse di Hitler quello di contrastare l'operato di Badoglio occupando l'Italia, in quanto la penisola era di enorme importanza strategica nel confronto militare con le forze degli inglesi e degli americani. In Italia erano gi\u00e0 stanziate delle truppe tedesche il cui compito principale era quello di tenere lontani gli angloamericani dalla Germania: infatti in quei giorni le truppe alleate, sbarcate in Sicilia circa due mesi prima (il 10 luglio) avevano gi\u00e0 completato l'occupazione dell'isola e tenevano sotto controllo diverse zone meridionali della penisola, spostando gradualmente il fronte verso nord; pi\u00f9 precisamente, il piano definitivo di ritirata tedesca prevedeva un ritiro lento dalla Calabria verso la Campania in modo da consentire la realizzazione delle opere difensive che poi \u2013 su impulso di Albert Kesselring \u2013 diedero forma alla linea Gustav. Erwin Rommel, al contrario, avrebbe voluto una rapida evacuazione dell'intera Penisola sino all'Appennino settentrionale.\nI compiti della corona e del governo nel settembre del 1943.\nIn questa situazione di emergenza, i compiti di assoluta necessit\u00e0 cui dovevano adempiere il governo e la monarchia erano molteplici. Tra l'altro si ricordano i seguenti:\n\u00c8 peraltro chiaro che questi obiettivi si trovavano in parziale contraddizione tra loro. Vittorio Emanuele III e il generale Badoglio diedero la priorit\u00e0 soprattutto alla propria sicurezza, optando per la fuga. Vollero scegliere una destinazione che garantisse una certa sicurezza dagli attacchi tedeschi. L'Italia meridionale, in parte gi\u00e0 abbandonata dai nazisti, pareva offrire le migliori premesse in questo senso.\nSecondo Paolo Puntoni, aiutante di campo del re, Vittorio Emanuele aveva gi\u00e0 discusso di un suo allontanamento da Roma chiedendogli, gi\u00e0 il 28 luglio, (tre giorni dopo l'arresto di Mussolini) di organizzare il necessario nel caso si presentasse questa evenienza. Commentando: \u00abNon voglio correre il rischio di fare la fine del re dei Belgi. [\u2026] Non ho alcuna intenzione di cadere nelle mani di Hitler e di diventare una marionetta di cui il F\u00fchrer possa muovere i fili a seconda dei suoi capricci\u00bb.\nQuesta evenienza si sarebbe tuttavia presentata molto presto, ossia dopo gli avvenimenti dell'8 settembre 1943: dopo la diffusione della notizia della firma dell'armistizio, re e Badoglio, con parte della corte e la quasi totalit\u00e0 dei ministri fuggirono dalla capitale verso la costa adriatica. \u00c8 opinione prevalente tra gli studiosi che la decisione di cercare scampo nella fuga sia stato un gesto irresponsabile. Abbandonando la capitale, le massime personalit\u00e0 politiche di un Paese all'orlo del collasso non lasciarono dietro di s\u00e9 un vero e proprio governo \"ad interim\", ma il caos pi\u00f9 completo.\nVa tuttavia aggiunto che il Re era ormai anziano (aveva quasi 74 anni) e che erano ben lontani gli anni della prima guerra mondiale, quando Vittorio Emanuele, sovente in visita al fronte, s'era guadagnato l'appellativo di \"Re soldato\". In effetti il sovrano non aveva pi\u00f9 esercitato alcun ruolo militare durante il ventennio fascista, e aveva interamente ceduto a Mussolini il ruolo di comandante supremo. Durante la seconda guerra mondiale il Re non aveva mai esercitato il comando, al punto da non visitare mai le truppe presso alcun fronte.\nLa fuga verso Brindisi.\nLa sera dell'8 settembre 1943, in coincidenza con l'annuncio dell'armistizio siglato cinque giorni prima, vari comandi e presidi italiani in Patria e all'estero venivano attaccati o sopraffatti dai tedeschi, sicch\u00e9 il Re e il governo Badoglio temevano un colpo di mano nazista per impadronirsi della capitale (intervento che poi puntualmente avvenne e fu completato il 10 settembre). Anzich\u00e9 organizzare la difesa della capitale - ci\u00f2 che pure era militarmente possibile, come poi attestato dagli stessi tedeschi - decisero di allontanarsi precipitosamente da Roma. Cadute rapidamente le ipotesi di raggiungere per nave la Sardegna (da dove le forze germaniche presenti, la 90\u00aa Divisione PanzerGrenadier, stavano gi\u00e0 muovendo verso la Corsica per consolidarne il controllo), per via della rapida occupazione da parte tedesca delle basi navali di Gaeta e Civitavecchia, si deline\u00f2 l'ipotesi di rivolgersi al fronte adriatico, particolarmente sguarnito di forze germaniche, finendo per scegliere la via Tiburtina quale via di fuga per raggiungere il porto di Ortona.\nAlcuni degli incarichi pi\u00f9 importanti furono delegati a chi doveva restare: la presidenza del Governo fu frettolosamente affidata ad Umberto Ricci, allora ministro degli Interni.\nMario Roatta, vice Capo di Stato Maggiore (anche lui in fuga), diede sommarie istruzioni sul da farsi al generale Giacomo Carboni, ordinandogli in particolare di disporre affinch\u00e9 due tra le pi\u00f9 potenti formazioni militari italiane (la divisione corazzata \"Ariete\" e la divisione motorizzata \"Piave\") poste a difesa della capitale abbandonassero la difesa di Roma e fossero invece disposte, di fatto, a difesa della via di fuga scelta dal Re, la via Tiburtina, uscendo da Roma e schierandosi a cavallo della strada verso Tivoli (nella quale avrebbe dovuto anche essere spostato il comando corpo d'armata), s\u00ec da impedire eventuali puntate germaniche in quella direzione.\nNella discussione tra Roatta e Carboni, bisogna tener presente che quest'ultimo rivestiva inoltre il grado di commissario del Servizio informazioni militare, e comunque non esiste analoga ricostruzione di Roatta. Dal dialogo si evince anche che, della fedelt\u00e0 della divisione corazzata \"Centauro II\", denominata fino a poche settimane prima 1\u00aa Divisione Corazzata di Camicie Nere \"M\" (formata da diversi Battaglioni M oltre che da un'aliquota della disciolta \"Centauro\"), il Comando Supremo non era sicuro e prefer\u00ec quindi allontanarla dalla direttrice di fuga. \nTra il 9 e il 10 settembre, nella battaglia che i militari italiani, abbandonati a se stessi, ed i cittadini combatterono per opporsi all'occupazione nazista, mentre re e governo erano in fuga, caddero \u2013 nei combattimenti a sud della Capitale, alla Montagnola, a Porta San Paolo e lungo la via Cassia \u2013 circa mille e trecento tra militari e civili.\nAll'alba del 9 settembre Vittorio Emanuele III di Savoia sal\u00ec insieme alla regina Elena, al generale Puntoni e al tenente colonnello De Buzzacarini sulla Fiat 2800 grigioverde di quest'ultimo. Badoglio con il duca Pietro d'Acquarone e Valenzano nella seconda vettura, mentre il principe Umberto prese posto su una terza vettura. Il piccolo convoglio lasci\u00f2 Roma sulla via Tiburtina.\nErano assenti tutti gli altri membri della Famiglia Reale, alcuni dei quali furono poi arrestati dai tedeschi e internati in Germania (la principessa ereditaria e i figli riuscirono per\u00f2 a riparare in Svizzera). La principessa Mafalda di Savoia, sposata al principe d'Assia e che in quei giorni si trovava in Bulgaria, non fu avvisata della fuga dei Reali da Roma e dell'armistizio (). Cadde quindi facilmente prigioniera dai nazisti e fu deportata nel campo di concentramento di Buchenwald ove, duramente provata dalla prigionia, mor\u00ec per le ferite riportate durante un bombardamento alleato.\nA seguire il piccolo corteo di auto con a bordo reali, ad intervalli regolari, si mossero gli altri generali mentre due autoblindo, sulle quali era trasportato il generale Zanussi, facevano da scorta al convoglio in fuga. Inoltre, l'auto fu fermata da tre posti di blocco tedeschi, che comunque vennero superati facilmente con il semplice avvertimento che a bordo vi erano \"ufficiali generali\".\nL'auto su cui viaggiava Badoglio si guast\u00f2 cammin facendo e questi pass\u00f2 perci\u00f2 nell'auto del principe Umberto il quale, vedendolo infreddolito, gli prest\u00f2 il suo cappotto. Badoglio si premun\u00ec di rimboccarsi le maniche per evitare che fossero visibili i gradi. Durante il tragitto, il principe Umberto espresse ripetutamente delle remore, manifestando il desiderio di rientrare a Roma e porsi alla guida delle truppe italiane a sua difesa. Tuttavia, Badoglio lo indusse bruscamente a desistere dai suoi propositi, facendo valere il fatto di essere un suo superiore nella gerarchia militare. \nNel pomeriggio le auto raggiunsero l'aeroporto di Pescara, dove era presente un gruppo di volo comandato dal principe Carlo Ruspoli che, avuta notizia delle intenzioni dei Reali, espresse stupore e sdegno per quella fuga; Vittorio Emanuele III si trincer\u00f2 dietro gli obblighi costituzionali (\"Devo essere ossequente alle decisioni del mio governo\"). A quel punto, per\u00f2, l'uso dell'aeroplano fu escluso: una spiegazione si fonda sul timore di possibili ribellioni, visto che anche i piloti operanti in zona non erano d'accordo a partecipare ad un'azione che consideravano indecorosa; un'altra possibile spiegazione (addotta da Badoglio nella sua opera \"L'Italia nella seconda guerra mondiale\") fu il fatto che \u00abla regina sofferente di cuore, non avrebbe potuto sopportare il volo\u00bb.\nSi decise cos\u00ec di continuare il viaggio in nave: in attesa di imbarcarsi, il Re pernott\u00f2 presso il castello di Crecchio, di propriet\u00e0 dei Duchi di Bovino; lo Stato Maggiore e la nobilt\u00e0 al seguito ripararono a Chieti, a palazzo Mezzanotte, di fronte alla cattedrale.\nEra stata chiamata al porto di Pescara da Zara la corvetta Baionetta, da Taranto l'incrociatore Scipione l'Africano e la corvetta Scimitarra. La popolazione della citt\u00e0 per\u00f2, venuta a sapere della fuga, si mostr\u00f2 indignata e, per evitare problemi, la comitiva di fuggiaschi e le navi destinate ad essi furono deviate verso il porto di Ortona. Badoglio, sceso da Chieti in piena notte, fu l'unico che riusc\u00ec ad imbarcarsi a Pescara.\nLa mattina successiva il Re e il suo seguito si imbarcarono da Ortona sulla corvetta \"Baionetta\" che li condusse a Brindisi, che al momento non si trovava sotto il controllo degli alleati, n\u00e9 dei tedeschi. L'imbarco verso la salvezza fu drammatico: una folla vociante di 250 ufficiali con tanto di famiglia e conoscenti, gi\u00e0 in attesa del Re, aveva infatti cercato (per lo pi\u00f9 inutilmente) di aggiungersi alla comitiva. La nave non attracc\u00f2, nella lancia inviata al molo comunque fu stipata pi\u00f9 gente che si poteva. Molti, militari e non, a seguito del Re non riuscirono ad imbarcarsi, tornarono a Chieti da dove, abbandonati gli averi e procurati abiti civili e anonimi, si diedero alla macchia.\nDurante la navigazione la compagnia fu seguita da un ricognitore tedesco che document\u00f2 con fotografie la fuga dei Reali, ma nulla segu\u00ec a tale controllo. Al loro arrivo a destinazione i reali furono accolti dall'ammiraglio Rubartelli, che aveva pieno controllo della zona e che rimase sbalordito dall'improvvisa comparsa di Vittorio Emanuele.\nVi sono fondati sospetti che Badoglio avesse gi\u00e0 da tempo fatto trasferire consistenti ricchezze in Puglia. Inoltre, pare che gi\u00e0 dai primi di settembre la moglie e la figlia di Badoglio si fossero trasferite al sicuro in Svizzera.\nAnche sulla figura del Re sono stati sollevati dubbi riguardo alla lealt\u00e0 verso il Paese, dal punto di vista economico; in un suo libro Indro Montanelli sostiene come il Re mantenesse cospicui depositi di denaro in Gran Bretagna.\nDopo la fuga.\nDopo essersi sistemato a Brindisi, il gruppo riprese le trattative con gli alleati. Questi ultimi considerarono come confermata la loro immagine dell'Italia: quella di un interlocutore volubile e inaffidabile: inviati da Eisenhower per le trattative, il generale Mason MacFarlane e i suoi consiglieri arrivarono in Puglia sorpresi dal fatto di trovare uno \"staff\" politico totalmente impreparato alle trattative e addirittura ignaro del testo dell\"armistizio corto\" (ossia quello firmato da Castellano il 3 settembre). Paradossalmente, la diffidenza degli alleati verso Badoglio fin\u00ec per somigliare a quella che i tedeschi nutrivano verso il governo italiano.\nIl 27 settembre giunsero a Brindisi due rappresentanti degli alleati: Macmillan e Murphy consegnarono a Badoglio il testo ultimativo della \u201cresa incondizionata\u201d che sar\u00e0 firmato da Badoglio a Malta il successivo 29 settembre. Questo testo, articolato in 44 articoli, verr\u00e0 chiamato \"armistizio lungo\" e definir\u00e0 le severe condizioni della resa italiana. Tra l'altro, il 13 ottobre l'Italia formalmente dichiarer\u00e0 guerra alla Germania, condizione richiesta nelle clausole della resa per acquisire lo status di parte cobelligerante.\nA nord del fronte dei combattimenti, nel frattempo, la divisione dell'Italia si era formalizzata: la quasi totalit\u00e0 del territorio italiano a nord del fronte fu affidata al controllo di Mussolini, liberato dai tedeschi il 12 settembre e subito tradotto in Germania per un incontro con Hitler). Si stabiliva cos\u00ec al nord la Repubblica Sociale Italiana: i tedeschi avevano occupato il nord riuscendo a mettere in atto buona parte dei punti della \"Operazione Alarico\", eccezion fatta per la cattura della flotta italiana che, a parte un comunque consistente numero di unit\u00e0 minori, era partita verso porti Alleati.\nNella parte meridionale, invece, muoveva i primi passi quello che viene talvolta chiamato Regno del Sud.\nLe due Italie.\nIl nord Italia, organizzato come Stato fantoccio fu soggetto ad un governo di fatto con dirigenza politica fascista e organizzato sulla struttura burocratica dello Stato italiano preesistente, anche se sottoposto ad un rigido e pervasivo controllo germanico, i cui diversi emissari (militari, politici, economici, diplomatici, polizieschi) sovrapponevano le proprie competenze tra loro e su quelle italiane.\nA Brindisi, Vittorio Emanuele III e Badoglio ripresero gradualmente le loro funzioni sotto il vincolo del controllo da parte del comando alleato, mantenendo la continuit\u00e0 istituzionale ma di fatto regnando su sole quattro province pugliesi (la Sardegna pur essendo \"de jure\" sottoposta alla sovranit\u00e0 brindisina, di fatto era tagliata fuori da ogni collegamento con il governo regio). Si addivenne cos\u00ec a quello che fu definito impropriamente \"Regno del Sud\", di fatto del tutto subordinato all'amministrazione militare alleata (Allied Military Government of Occupied Territories, AMGOT).\nDa Brindisi Vittorio Emanuele III nomin\u00f2 Raffaele de Courten capo di Stato Maggiore della Regia Marina, preferito dagli Alleati al principe Aimone di Savoia-Aosta, che venne nominato comandante italiano della base navale di Taranto.\nRadio Bari l'11 settembre diffuse un proclama del Re:\nQuella stessa sera fu diffuso anche un proclama del maresciallo Badoglio che, come il Re, parlava per la prima volta agli italiani dopo l'armistizio:\nConseguenze.\nLa scelta di abbandonare Roma, condannata dalla maggioranza degli studiosi, ebbe enormi conseguenze negative nel breve e nel medio periodo:\nControversie sulla valutazione dell'operato del Re.\nLa complessit\u00e0 degli avvenimenti susseguitisi alle dimissioni di Mussolini fino allo stabilimento della sede del governo a Brindisi \u00e8 stata fonte di interpretazioni discordanti sulle effettive intenzioni e azione del Re e dei suoi ministri. La tesi della fuga del Re, sopra riportata, resta prevalente, ma una ricca storiografia respinge, in tutto o in parte, una simile ricostruzione.\nTesi.\nAlcuni storici, tra i quali Lucio Villari, Massimo de Leonardis, Luciano Garibaldi, Giorgio Rumi, Aldo Mola, Francesco Perfetti e altri uomini di cultura, giornalisti o giuristi, quali Lucio Lami, Franco Malnati, Gigi Speroni, Antonio Spinosa, hanno formulato una loro tesi sulla fuga del Re. In generale preferiscono parlare del fatto come di un \"trasferimento del Re\", ma la percezione dell'avvenimento come una fuga e l'iniziale senso di smarrimento anche all'interno dell'esercito (di cui \u00e8 un esempio il diario dell'ufficiale Giovannino Guareschi) non sono taciuti. In particolare, vengono sottolineate le responsabilit\u00e0 di parte dei vertici militari, collocando la vicenda nel complicato contesto bellico che indusse Badoglio ad optare per una strategia \"temporeggiatrice\", come la definisce lo storico Mola. Questa parte della storiografia accentua inoltre il ruolo della propaganda nazi-fascista nell'alimentare l'idea della fuga del Re in modo da legittimare agli occhi degli italiani la costituzione dello Stato fantoccio guidato da Mussolini.\nL'elemento chiave che accomuna questi storici \u00e8 quello della continuit\u00e0 dello Stato. In questo modo si respinge la tesi della fuga come mezzo per garantire la mera incolumit\u00e0 privata di Vittorio Emanuele III e dei suoi familiari. Infatti, per motivi della massima gravit\u00e0, il trasferimento del Capo dello Stato e dei suoi principali collaboratori \u00e8 ritenuto necessario per assicurarne lo svolgimento delle funzioni. La gravit\u00e0 del momento era dovuta al fatto che l'Italia, che aveva perso la guerra e si ritrovava occupata a Sud dagli anglo-americani e al Centro-Nord dai tedeschi, con un esercito ormai male equipaggiato e dislocato fuori dei confini, rischiava di perdere la sua guida, il capo dello Stato e delle forze armate in quanto Hitler aveva diramato l'ordine di arrestare il Re e i membri della famiglia reale.\nSpesso si aggiunge alla motivazione principale - quella della continuit\u00e0 dello Stato - la necessit\u00e0 di allontanarsi da Roma, dichiarata unilateralmente citt\u00e0 aperta, per evitare la strage della popolazione civile e gravi danni ai monumenti.\nSempre secondo questa tesi la mancata diramazione iniziale di un piano deciso di attacco contro i tedeschi deriverebbero dalla necessit\u00e0 di evitare l'inasprimento dell'azione dell'ex alleato sia contro la popolazione civile sia contro gli obiettivi militari, in una situazione in cui le forze armate italiane si trovavano in netta inferiorit\u00e0 per dotazione di armamenti.\nVengono portati a giustificazione del trasferimento del Re altri casi in cui personalit\u00e0 politiche, nell'imminenza dell'invasione tedesca, si allontanarono dalle rispettive capitali o fuggirono all'estero: in Francia, nel giugno 1940, il presidente della repubblica Albert Lebrun si trasfer\u00ec a Bordeaux con tutto il governo e Stalin ordin\u00f2 il trasferimento del governo a Kujby\u0161ev, 800 chilometri da Mosca, anche se in ultimo rest\u00f2 nella capitale, mentre altri progettavano di farlo (il re Giorgio VI aveva programmato di trasferirsi in Canada nel caso in cui i tedeschi fossero riusciti ad attraversare la Manica). Vittorio Emanuele III e Badoglio si recarono a Brindisi, gi\u00e0 evacuata dai tedeschi e ancora non occupata dagli alleati. Questi ultimi, tuttavia, sbarcarono a Taranto il giorno dopo la proclamazione dell'armistizio. Inoltre, i monarchi italiani si sarebbero comportati come quasi tutti i monarchi dei Paesi europei, che si misero sotto la protezione delle truppe alleate per poter continuare a dirigere la lotta contro i nazisti (Guglielmina dei Paesi Bassi fugg\u00ec in Gran Bretagna, Giorgio II di Grecia e Haakon VII di Norvegia si trasferirono a Londra con tutto il governo).\nTale preteso parallelismo tra le azioni di alcuni monarchi europei e quelle del re d'Italia non sembrano tenere in conto n\u00e9 il fatto che esse avvennero durante la fase della guerra nella quale l'esercito tedesco era all'attacco su tutti i fronti (mentre nel settembre del 1943 era ormai ovunque sulla difensiva), n\u00e9 del fatto che le deboli forze armate dei Paesi dei sovrani citati non erano \u2013 al contrario di quelle italiane \u2013 assolutamente in condizione di opporre alcuna resistenza significativa a quelle tedesche, senza parlare del fatto che il sostegno che gli inglesi potevano offrire a norvegesi, olandesi e greci era ben poca cosa rispetto a quello che gli Stati Uniti erano in grado di porre in essere in Italia.\nLe modalit\u00e0 del trasferimento a Brindisi, pur effettuato velocemente per via del rapido precipitare degli eventi, non assomiglierebbero, secondo alcune opinioni, a quelle di una fuga.\nLa storia della \"fuga\" sarebbe nata secondo una tesi in ambienti della Repubblica Sociale Italiana e successivamente, adottata in chiave anti-monarchica da larghi settori della politica italiana. Si aggiunge inoltre che molte ricostruzioni degli storici sostenitori della tesi della fuga, tra i quali Zangrandi, si basano su mere supposizioni non confortate da prove accademiche.\nDibattito sulla continuit\u00e0 dello Stato italiano.\nDa parte di alcuni testimoni e studiosi si avanza la tesi secondo la quale la continuit\u00e0 dello Stato si sarebbe interrotta nel caso in cui il Re e il governo fossero stati catturati e che ci\u00f2 permise all'Italia di non subire condizioni di resa ancora peggiori.\nL'ex presidente della Repubblica Carlo Azeglio Ciampi su questo punto si \u00e8 espresso con le seguenti parole:\nE lo storico Lucio Villari:\nNelle sue memorie, il colonnello delle SS Eugen Dollmann dichiar\u00f2 che:\nCritiche.\nLe critiche che vengono mosse a queste tesi di revisione storica sul comportamento di Vittorio Emanuele III si fondano su considerazioni per lo pi\u00f9 strategiche e militari."}
{"id": "1320336", "revid": "125868169", "url": "https://it.wikipedia.org/wiki?curid=1320336", "title": "Prima o poi s...vengo!", "text": "Prima o poi s...vengo! (\"The Oh in Ohio\") \u00e8 un film del 2006 con Parker Posey e Paul Rudd.\nTrama.\nCleveland, Ohio. Priscilla \u00e8 un'affascinante donna in carriera che non ha mai provato un orgasmo. Suo marito Jack \u00e8 un professore liceale che il matrimonio ha trasformato in un uomo frustrato, a causa dell'anorgasmia della moglie. Dopo dieci anni di amplessi fallimentari, finalmente decidono di affrontare il problema e si rivolgono a un consulente matrimoniale, che consiglia alla coppia l'uso di un vibratore, che finalmente sembra risvegliare la sensualit\u00e0 della donna. Dopo qualche tempo, per\u00f2, Priscilla non riesce pi\u00f9 a farne a meno e la cosa non fa che far cadere Jack in un baratro ancor pi\u00f9 profondo, vedendo come un semplice oggetto sia pi\u00f9 capace di lui nel soddisfare la moglie.\nDopo qualche tempo, Jack lascia la moglie ed in breve scopre un certo interesse per una sua studentessa, Kristen, che si \u00e8 invaghita di lui. Per Jack \u00e8 la svolta in una vita deprimente in cui pu\u00f2 dimostrare a pieno la sua virilit\u00e0. Nel frattempo, Priscilla intreccia una relazione con Wayne, un bizzarro e pittoresco costruttore di piscine, ben pi\u00f9 anziano di lei, col quale intesse pre la prima volta una relazione sessualmente appagante e che, a dispetto di Jack, non par sentirsi minacciato o sminuito dalle sue doti affaristiche, anzi. Le loro vite paiono quindi seguire ormai dei diversi binari, finch\u00e9 Kristen non viene accettata ad Harvard e la coppia si trova costretta a troncare la loro relazione. Jack, rimasto solo, riavvicina Priscilla sperando di ravvivare la loro unione, per\u00f2 quest'ultima \u00e8 pi\u00f9 che soddisfatta della vita che conduce adesso e perci\u00f2 si rifiuta di rimettercisi assieme."}
{"id": "1320337", "revid": "1615562", "url": "https://it.wikipedia.org/wiki?curid=1320337", "title": "A cruce salus", "text": "A cruce salus \u00e8 una locuzione latina che significa \"dalla croce la salvezza\".\nUso.\nViene usata in campo religioso dai cristiani per indicare che la salvezza dell'umanit\u00e0 \u00e8 dovuta alla redenzione di Cristo, avvenuta tramite la croce.\nLa frase \u00e8 presente nel De Imitatione Christi comunemente attribuito al monaco agostiniano Tommaso da Kempis (sebbene permangano dei dubbi sulla paternit\u00e0 dell'opera) ed \u00e8 il passo centrale nella via da percorrere per raggiungere la perfezione ascetica, seguendo le orme di Ges\u00f9.\nIn Scozia \u00e8 usata come motto dal Clan Taylor, nella versione \u201cIn cruce salus\u201d.\nValore traslato.\nLa frase ha assunto un valore traslato per indicare anche nelle piccole cose che la sofferenza a volte indica la via di uscita."}
{"id": "1320338", "revid": "124829954", "url": "https://it.wikipedia.org/wiki?curid=1320338", "title": "Cascata del Marmarico", "text": "La cascata del Marm\u00e0rico (, in dialetto calabrese \"Cascata du Marmaricu\") \u00e8 la cascata pi\u00f9 alta della Calabria e dell'Appennino meridionale, alta 114 metri, posta nel territorio del comune di Bivongi (RC), nell'alto corso della fiumara Stilaro, al vallone \"Folea\". Inserita dal 6 settembre 2011 tra le \"meraviglie italiane\" del progetto omonimo, nato in occasione del 150\u00b0 dell'Unit\u00e0 d'Italia, di carattere turistico-culturale del \"Forum Nazionale dei Giovani\", il luogo circostante prende il nome dall'omonima cascata e al di sotto di essa si trova un piccolo laghetto.\nEtimologia.\n\"Marmarico\" \u00e8 una parola di origine dialettale e significa \"lento\" o \"pesante\", probabilmente dall'impressione che l'acqua, seppure in perenne caduta, sembri apparentemente formare dei filamenti immobili.\nLa parola \"Fol\u00e8a\" invece deriva dal greco \"\u03c6\u03c9\u03bb\u03b5\u1f70\" e significa \"nido\".\n\"Un'altra possibile interpretazione dell\u2019idronimo \u201cMarmarico\u201d considera che \u201cmar\u201d (anche nelle forme \u201cmar-mar\u201d e \u201cbar-bar), \u00e8 voce Sumera per \u201clucente\u201d, \u201cscintillante\u201d, evidente nel Greco \u201c\u03bc\u03b1\u03c1\u03bc\u03b1\u03c1\u03c5\u03c2\u201d, una pietra lucida, e nel Latino \u201cmarmoreus\u201d. Anche la voce latina mar, gen. maris potrebbe considerarsi descrittiva della superficie scintillante del mare. La radice Sumera appare anche in Marmara (Mar di) e in barlume e barbaglio, entrambe parole che richiamano la lucentezza. In questa ottica, la denominazione della cascata Marmarico sembra efficacemente descrittiva. Altri toponimi e idronimi calabresi con possibile origine arcaica sono stati recentemente esaminati. \u00c8 di qualche interesse notare che nel sud-ovest della Turchia, nei pressi di Turgut, ci siano le Cascate Marmaris, idronimo simile a quello calabrese[ipotesi scientificamente insostenibile]\"\nPossibili itinerari.\nLa Cascata si pu\u00f2 raggiungere da Bivongi nel primo tratto con un fuoristrada in 20 minuti. Successivamente, arrivati al punto di confluenza tra il Vallone \"Folea\" e \"Ruggiero\", si prosegue per il secondo tratto a piedi per 20 minuti seguendo il percorso del Folea.\nPer completare l'intero percorso a piedi sono necessarie 2 ore di cammino. Ogni anno, dal 2008, il club MedAmbiente Bivongi a fine luglio propone questo itinerario per la pulizia e mantenimento del percorso.\nSi pu\u00f2 effettuare un secondo itinerario dalla localit\u00e0 Ferdinandea con circa 2 ore di cammino.\nSi parte dal sentiero alla sinistra della Villa Ferdinandea segnalato dal G.E.A. che all'inizio costeggia il vallone Folea per poi allontanarsi e a questo punto bisogna seguire il percorso dell'antica condotta forzata, quando questa si ricongiunge con un'altra si intraprende il sentiero che scende a valle e attraverso uno stretto sentiero sempre segnalato si scorger\u00e0 in pi\u00f9 passaggi la visuale della cascata dall'alto. A fondo valle ci si trover\u00e0 nei pressi del Folea e da l\u00ec si proseguir\u00e0 a piedi per 10 minuti seguendo il primo itinerario che costeggia il torrente e si giunger\u00e0 ai piedi della Cascata del Marmarico.\nUna volta giunti ai piedi della cascata sulla sinistra \u00e8 percorribile un breve sentiero per giungere alla seconda balza, e da l\u00ec alla terza balza arrampicandosi sulla destra per un brevissimo tratto. Poco a valle delle Cascate del Marmarico passa il \"Sentiero del Brigante\", itinerario per escursionisti di lunga percorrenza, individuato e realizzato dal G.E.A. - Gruppo Escursionisti d'Aspromonte nel 1989.\nEventi.\nOgni anno a cavallo tra luglio e agosto l'associazione MedAmbiente Stilaro organizza il \"Marmarico Day\", una giornata che si svolge presso la Cascata del Marmarico e prevede la piccola sistemazione dei sentieri e/o una ripulitura sommaria dai rifiuti abbandonati. Il 30 luglio 2017 \u00e8 prevista la XI edizione."}
{"id": "1320339", "revid": "767487", "url": "https://it.wikipedia.org/wiki?curid=1320339", "title": "Papier coll\u00e9", "text": "I papiers coll\u00e9s sono delle opere d'arte che, come suggerisce il nome francese, sono realizzate mediante l'accostamento di pezzi di carta (carta di giornale, carta da parati...) incollati sulla tela per rendere l'idea dei diversi materiali rappresentati (come il legno, ad esempio) e accostati al disegno a carboncino e/o a pastello. La diffusione si deve al cubismo sintetico, grazie alle opere di Pablo Picasso, Georges Braque e Juan Gris. \nI papier coll\u00e9 del Cubismo sono composti di stampe: carta da parati, finto legno, spartiti musicali, giornali. Alterano l'idea di rappresentazione figurativa tradizionale: l'opera presenta i materiali prelevati dalla realt\u00e0 per quello che gi\u00e0 sono e significano. Il papier coll\u00e9 non \u00e8 quindi solo una tecnica, come potrebbe essere il mosaico, bens\u00ec una nuova prassi compositiva: invece di rappresentare le forme del mondo, l'immagine \u00e8 composta di frammenti tratti dalla realt\u00e0 e gi\u00e0 dotati di senso. Possono essere paragonate alle citazioni comprese in un testo verbale.\nIl procedimento \u00e8 analogo al collage (che anch'esso si era diffuso nei primi anni del Novecento, con il cubismo e il futurismo) che invece permette di incollare ogni tipo di materiale, non solo la carta."}
{"id": "1320340", "revid": "92723", "url": "https://it.wikipedia.org/wiki?curid=1320340", "title": "Actio personalis moritur cum persona", "text": "Actio personalis moritur cum persona \u00e8 una locuzione latina che significa: \"un'azione personale muore con la persona [che l'ha compiuta]\".\nLa locuzione indica che le azioni che hanno come presupposto una qualit\u00e0 nella persona dell'attore cessano con la sua morte.\nEsemplificazioni.\nCome esemplificazione in diritto italiano un'azione giudiziaria civile relativa agli alimenti.\nIn contrapposizione con le azioni personali ci sono le azioni reali e qualche volta \u00e8 controverso il confine.\nSempre in penale per la querela il pi\u00f9 delle volte quella del querelante \u00e8 sentita come un'azione personale. Tuttavia la norma prevede da un lato che \"il diritto di querela si estingue con la morte del querelante\". Per contro \"se la querela \u00e8 stata a tale momento gi\u00e0 proposta, la morte della persona offesa non cancella il reato\". Nel caso simmetrico del caso di morte della persona offesa l'art 156 del codice penale stabiliva che il diritto di remissione si estingue con la morte della persona offesa dal reato. Ma la corte Costituzionale con sentenza 151 del 1975 ha dichiarato l'illegittimit\u00e0 costituzionale dell'art. 156 del codice penale, nella parte in cui non attribuisce l'esercizio del diritto di remissione della querela agli eredi della persona offesa dal reato, allorch\u00e9 tutti vi consentano."}
{"id": "1320341", "revid": "465169", "url": "https://it.wikipedia.org/wiki?curid=1320341", "title": "Warlord", "text": "I Warlord sono un gruppo heavy metal statunitense. Insieme a Manowar, Virgin Steele, Manilla Road ed Omen sono considerati uno dei capostipiti del sottogenere epic metal.\nStoria.\nI primi anni e lo scioglimento (1981-1985).\nI Warlord nacquero nel 1981 in California, per volont\u00e0 del chitarrista Bill Tsamis e del batterista Mark Zonder, che utilizzavano come pseudonimi rispettivamente Destroyer e Thunderchild, mentre i cantanti avranno sempre nome Damien King (I, II e III). Nel 1983 attirarono l'attenzione di Brian Slagel, fondatore e capo della Metal Blade Records, che li inser\u00ec nella compilation \"Metal Massacre II\", con il brano \"Lucifer's Hammer\". Solo pochi mesi dopo, venne pubblicato l'unico album vero e proprio della formazione originale, prima della reunion del 2002. Si tratta dell'EP di sei brani \"Deliver Us\", considerato dalla critica una pietra miliare dell'heavy metal e dell'epic metal, con richiami allo stile dei Rainbow e dei Rush. \"Child of the Damned\" verr\u00e0 nel 1997 riproposta con successo dalla band svedese Hammerfall, nel loro album d'esordio Glory to the Brave.\nDopo \"Deliver Us\", i Warlord pubblicarono il singolo \"Aliens/Lost And Lonely Days\", seguito da un home-video \"...And The Cannons Of Destruction Have Begun\", registrato dal vivo, ma senza pubblico. La traccia audio dell'home-video venne pubblicata a parte, su vinile, come colonna sonora del video, con l'aggiunta dei due inediti da studio: \"Soliloquy\" e \"MCMLXXXIV\".\nNonostante la proposta di un contratto discografico con la Metal Blade, esso fu ritenuto dalla band non soddisfacente; i Warlord, che nel frattempo avevano perso la tastierista Diane Kornarens allora ingaggiarono il cantante Rick Anderson e registrarono con lui un demo di due tracce, \"Father\" e \"Thy Kingdom Come\". Il nastro fu proposto ad alcune major, ma il rifiuto di esse a pubblicare il nuovo album dei Warlord min\u00f2 definitivamente la voglia della band di continuare la carriera musicale.\nI Warlord si sciolsero nel 1985, quando Bill Tsamis si trasfer\u00ec dalla California in Florida.\nProgetti dei componenti (1985-2001).\nTsamis lavor\u00f2 ad un progetto musicale dai toni mistici, chiamato \"My Name Is Man\", che tent\u00f2 senza successo di trasporre cinematograficamente. Non trovando produttori, form\u00f2 allora una nuova band chiamata Lordian Guard, con alla voce la moglie, con cui pubblic\u00f2 due album. Molte delle canzoni presenti sul primo omonimo album dei Lordian Guard sono brani che avrebbero dovuto far parte del mai pubblicato \"My Name Is Man\" o di un ipotetico secondo album dei Warlord. L'altro membro sempre presente in formazione, il batterista Mark Zonder, trov\u00f2 il successo entrando a far parte dei Fates Warning.\nReunion (2001-2002).\nDiventati un gruppo di culto i Warlord si riformarono nel 2001 dando alla luce l'album Rising Out of the Ashes, composto per buona parte da canzoni gi\u00e0 comparse dai Lordian Guard. Per l'occasione, Tsamis e Zonder reclutarono Joacim Cans cantante degli Hammerfall, con il quale suonarono anche al Wacken Open Air festival di quell'anno, affiancati da membri della band italiana Black Jester. Questo concerto fu il primo vero concerto nella storia degli Warlord. Dopo il concerto, il gruppo si sciolse nuovamente.\nReunion (2011).\nNel 2011 William Tsamis, attraverso la fan page ufficiale su Facebook (Warlord Battle Choir), ha annunciato che il gruppo \u00e8 entrato in studio per la registrazione di un nuovo album. Uno spezzone di una nuova traccia chiamata \"Night of the fury\" \u00e8 stata inserita su Youtube. Successivamente \u00e8 stato rivelato che oltre al batterista Mark Zonder e al chitarrista Bill Tsamis, sar\u00e0 della partita il cantante Rick Anderson (Damien King III), che gi\u00e0 in precedenza aveva cantato su alcuni demo dei Warlord e poi ha fatto parte del gruppo italiano Martiria con cui ha registrato 4 album nel periodo 2003-2011."}
{"id": "1320346", "revid": "416175", "url": "https://it.wikipedia.org/wiki?curid=1320346", "title": "Teorema di Tichonov", "text": "In matematica, e pi\u00f9 precisamente in topologia, il teorema di Tichonov, o teorema di Tychonoff, afferma che il prodotto di una qualsiasi famiglia di spazi topologici compatti \u00e8 compatto. Il teorema prende il nome da Andrej Nikolaevi\u010d Tichonov, che per primo lo dimostr\u00f2 nel 1930 per le potenze dell'intervallo chiuso unitario e ne enunci\u00f2 la versione completa facendo notare che la dimostrazione era analoga al caso particolare. La pi\u00f9 vecchia dimostrazione pubblicata di cui si abbia notizia \u00e8 contenuta in uno scritto del 1937 di Eduard \u010cech.\nMolti testi considerano il teorema da Tychonoff come uno dei risultati pi\u00f9 importante della topologia generale.\nDefinizioni.\nChiaramente il teorema dipende in modo cruciale dalla definizione precisa di compattezza e di topologia prodotto (lo scritto di Tychonoff del 1935 definisce la topologia prodotto per la prima volta). Peraltro, parte della sua estrema importanza consiste proprio nell'assicurare che queste particolari definizioni siano quelle effettivamente corrette (ovvero le pi\u00f9 utili). \nInfatti, la definizione di compattezza di Heine-Borel - che ogni ricoprimento aperto di uno spazio ammette un sottoricoprimento finito - \u00e8 relativamente recente. Pi\u00f9 popolari erano nel diciannovesimo secolo e nei primi anni del ventesimo il criterio di Bolzano-Weierstrass che ogni successione ammette una sottosuccessione convergente, ora chiamata compattezza per successioni. Queste condizioni sono equivalenti per spazi metrici, ma nessuna delle due implica l'altra nella classe di tutti gli spazi topologici.\n\u00c8 quasi banale dimostrare che il prodotto di due spazi compatti per successioni \u00e8 compatto per successioni -- si estrae una sottosuccessione per la prima componente e poi una sottosottosuccessione per la seconda. Un argomento per \"diagonalizzazione\" leggermente pi\u00f9 elaborato stabilisce la compattezza per successioni di un prodotto numerabile di spazi compatti per successioni. Tuttavia il prodotto di un numero non numerabile di copie dell'intervallo chiuso unitario non \u00e8 compatto per successioni. \nQuesto \u00e8 un fallimento critico: se formula_1 \u00e8 uno spazio completamente regolare di Hausdorff, esiste un'immersione naturale di formula_1 in formula_3, dove formula_4 \u00e8 l'insieme delle applicazioni continue da formula_1 a formula_6. Dalla compattezza di formula_3 discende quindi che ogni spazio completamente regolare di Hausdorff si pu\u00f2 immergere in uno spazio di Hausdorff compatto (ovvero, pu\u00f2 essere \"compattificato\"). In effetti questa costruzione non \u00e8 altro che la compattificazione di Stone-\u010cech. \nViceversa, tutti i sottospazi di uno spazio di Hausdorff compatto sono completamente regolari di Hausdorff, il che consente di caratterizzare gli spazi completamente regolari di Hausdorff come quelli che possono essere compattificati. Tali spazi sono ora chiamati spazi di Tychonoff.\nApplicazioni.\nIl teorema di Tychonoff \u00e8 anche utilizzato nella dimostrazione del teorema di Banach-Alaoglu e in quella del teorema di Ascoli. Pi\u00f9 in generale, ogni sorta di costruzione che parta da un oggetto abbastanza generale (spesso di natura algebrica o algebrico-topologica) e pervenga come risultato ad uno spazio compatto probabilmente usa il teorema di Tychonoff: ad esempio la rappresentazione di Gelfand degli ideali massimali su una formula_8 algebra commutativa, lo spazio di Stone degli ideali massimali di un'algebra di Boole, lo spettro di Berkovich di un anello commutativo di Banach.\nDimostrazioni del teorema di Tychonoff.\n1) La dimostrazione di Tychonoff del 1930 si basava sul concetto di punto di accumulazione completo.\n2) Il teorema \u00e8 un corollario pressoch\u00e9 immediato del teorema della sottobase di Alexander.\nDimostrazioni pi\u00f9 moderne vengono motivate dalle seguenti considerazioni: l'approccio alla compattezza attraverso la convergenza di sottosuccessioni porta a una dimostrazione semplice e chiara nel caso di un insieme numerabile di indici. Tuttavia, l'approccio alla convergenza in uno spazio topologico utilizzando le successioni \u00e8 sufficiente quando lo spazio soddisfa il primo assioma di numerabilit\u00e0 (come fanno effettivamente gli spazi metrici), ma generalmente questo non succede negli altri casi. Tuttavia, il prodotto di un numero numerabile di spazi metrici, \nognuno con almeno 2 punti, non \u00e8 numerabile. Quindi \u00e8 naturale sperare che una nozione opportuna di convergenza in spazi arbitrari porti a un criterio di compattezza che generalizza la compattezza per successioni in spazi metrici che venga facilmente applicata per dedurre la compattezza dei prodotti. Si \u00e8 visto che questo \u00e8 proprio quello che succede.\n3) La teoria della convergenza attraverso i filtri, dovuta a Henri Cartan e sviluppata da Bourbaki nel 1937, porta al criterio seguente: uno spazio \u00e8 compatto se e solo se ogni ultrafiltro sullo spazio converge. Con quest'ultimo, la dimostrazione diventa facile: (il filtro generato dal)l'immagine di un ultrafiltro sullo spazio prodotto sotto una qualsiasi mappa di proiezione \u00e8 un ultrafiltro sullo spazio fattore, e quindi converge ad almeno un formula_9. Di qui poi si dimostra che l'ultrafiltro di partenza converge a formula_10.\nMunkres, nel suo noto libro di testo, fornisce tuttavia una rielaborazione della prova di Cartan-Bourbaki che non fa alcun uso esplicito di nozioni di teoria dei filtri, o di analoghi preliminari.\n4) Analogamente, la teoria di Moore-Smith della convergenza per reti, ulteriormente arricchita dalla nozione di rete universale di Kelley, permette di ottenere il criterio secondo cui uno spazio \u00e8 compatto se e solo se ogni rete universale sullo spazio medesimo converge. \nL'uso di questo criterio, a sua volta, permette di ottenere una dimostrazione (Kelley, 1950) del teorema di Tychonoff che \u00e8 identica, quasi parola per parola, a quella di Cartan-Bourbaki basata sull'uso dei filtri, salvo per la locuzione \"rete universale\" in sostituzione di \"base di ultrafiltri\".\n5) Una dimostrazione utilizzante le reti (ma non le reti universali) venne infine data da Paul Chernoff nel 1992.\nIl teorema di Tychonoff e l'assioma della scelta.\nTutte le dimostrazioni sopra elencate usano in qualche modo l'assioma della scelta (AS). Per esempio, la seconda dimostrazione usa il fatto che ogni filtro \u00e8 contenuto in un ultrafiltro (ovvero un filtro massimale), e questo si ottiene dal lemma di Zorn. Il lemma di Zorn viene anche utilizzato per dimostrare il teorema di Kelley, cio\u00e8 che ogni reticolo ammette un sottoreticolo universale. Effettivamente questi usi dell'AS sono essenziali: nel 1950 Kelley dimostr\u00f2 che il teorema di Tychonoff implica l'AS. Si noti che una delle formulazioni dell'assioma della scelta \u00e8 che il prodotto cartesiano di una famiglia di insiemi non vuoti \u00e8 non vuoto; ma visto che l'insieme vuoto \u00e8 certamente compatto, la dimostrazione non pu\u00f2 procedere lungo una via cos\u00ec diretta. Dunque il teorema di Tychonoff si unisce ad altri teoremi basilari (ad esempio, ogni spazio vettoriale ammette una base) nell'essere \"equivalente\" all'AS.\nD'altra parte, l'affermazione che ogni filtro \u00e8 contenuto in un ultrafiltro non implica necessariamente l'AS. In effetti, non \u00e8 difficile provare che essa \u00e8 equivalente al teorema degli ideali primi Booleani (TIPB), una tappa intermedia ben nota fra la teoria degli insiemi basata sugli assiomi di Zermelo-Fraenkel (ZF) e la teoria ZF aumentata dell'assioma della scelta (ZFC). A prima vista, la seconda dimostrazione di Tychonoff pu\u00f2 suggerire che non sia necessario usare altro che il TIPB, il che parrebbe contraddire quanto scritto sopra. Tuttavia, gli spazi in cui ogni filtro convergente possiede un limite unico sono esattamente gli spazi di Hausdorff. In generale, infatti, per ogni elemento dell'insieme degli indici si deve scegliere un elemento dell'insieme non-vuoto dei limiti della base di ultrafiltri proiettata, e ci\u00f2 naturalmente richiede l'AS. D'altronde, ci\u00f2 prova anche che la compattezza del prodotto di spazi di Hausdorff compatti pu\u00f2 essere dimostrata mediante il TIPB, e in effetti anche l'inverso \u00e8 vero.\nLo studio della \"forza\" del teorema di Tychonoff par varie classi ristrette di spazi \u00e8 attualmente un'area attiva di ricerca in topologia insiemistica.\nL'analogo del teorema di Tychonoff in topologia senza punti non richiede l'uso di alcuna forma dell'AS."}
{"id": "1320348", "revid": "287204", "url": "https://it.wikipedia.org/wiki?curid=1320348", "title": "Fir Ol nEchmacht", "text": "I Fir Ol nEchmacht erano un popolo che viveva nell'Irlanda preistorica. Virtualmente tutta la parte dell'isola a ovest del fiume Shannon prese il nome da loro: C\u00f3iced Ol nEchmacht fino agli inizi dell'era storica (ca. V-VII secolo). Fu solo con l'ascesa della dinastia dei Connachta che il termine Fir Ol nEchmacht fu abbandonato e la provincia prese il nome di Connacht. "}
{"id": "1320349", "revid": "1372005", "url": "https://it.wikipedia.org/wiki?curid=1320349", "title": "Ducato di Trento", "text": "Il Ducato di Trento fu uno dei ducati istituiti dai Longobardi in Italia. Trento fu probabilmente tra le prime citt\u00e0 a cadere sotto il dominio dei Longobardi guidati da Alboino, nel corso dell'invasione del 568-569. La costituzione del ducato risale, con ogni probabilit\u00e0, a quegli stessi anni, forse gi\u00e0 nel tardo 568 (ma la penetrazione tra le montagne deve essere stata assai lenta). Fu tra i pi\u00f9 importanti ducati della Langobardia Maior anche in virt\u00f9 della sua posizione strategica a ridosso dei valichi alpini. Alla sua massima estensione il ducato comprendeva l'attuale Trentino (eccetto il Primiero e la Val di Fassa) e una parte dell'odierno Alto Adige (da Merano a Bolzano e fino a Sabiona - Bressanone). Diversi duchi di Trento giocarono un ruolo di primo piano nella storia del regno longobardo; spiccano Ewin, durante il Periodo dei Duchi, e l'usurpatore Alachis.\nStoria.\nIl VI secolo.\nPaolo Diacono (che aveva utilizzato per narrare le vicende dei primi decenni dei Longobardi in Trentino le cronache di Secondo di Non) non indica la data esatta della costituzione del ducato, ma essa deve probabilmente collocarsi nel primo periodo dell'occupazione longobarda dell'Italia nord-orientale (568-569), . Il ducato rivest\u00ec comunque fin dalla fondazione un ruolo politico di primaria importanza: lo stesso storico longobardo cita il duca Ewin tra i cinque pi\u00f9 importanti dei trentacinque tra i quali, durante il periodo di interregno che vide i Longobardi privi di un re (574-584), fu ripartito collettivamente il potere. Ai tempi di Ewin il ducato sub\u00ec un'incursione dei Franchi, che riuscirono a occupare il castello di Non (di collocazione incerta, forse proprio a Nanno in Val di Non) e la stessa Trento, prima di essere ricacciati dal duca. Una nuova incursione franca fu registrata poco pi\u00f9 tardi, nei primi anni del regno di Autari, quando gli invasori devastarono numerosi castelli del Trentino e ne deportarono gli abitanti, poi rimpatriati - dietro al pagamento di un forte riscatto - dopo l'ascesa al trono di Agilulfo, grazie all'intercessione del vescovo Agnello.\nAlla morte di Ewin (circa 595), sul trono ducale sal\u00ec Gaidoaldo, del quale Paolo Diacono sottolinea la fede cattolica. La notazione \u00e8 di particolare interesse, perch\u00e9 il ducato sarebbe diventato in seguito, in particolare sotto Alachis, uno degli epicentri della ribellione tradizionalista, anticattolica e filo-ariana nella Langobardia Maior orientale (l'Austria). Gi\u00e0 lo stesso Gaidoaldo, tuttavia, assunse atteggiamenti di fronda contro Agilulfo, associandosi al duca del Friuli Gisulfo II. Il dissidio, comunque, venne appianato nel 602. Gaidoaldo riusc\u00ec a espandere il ducato verso ovest, occupando l'intera Valsugana fino al Cismon, e le valle del Chiese e del Sarca, eccetto Riva, probabilmente entrata a far parte del demanio regio.\nDopo la morte di Secondo di Non le fonti longobarde sulle vicende sono assai scarse, fino all'insediamento di Alachis.\nIl VII secolo.\nNegli anni Ottanta del VII secolo il duca Alachis si rivolt\u00f2 contro il re Pertarito, esponente della fazione cattolica. Alachis, dopo aver compiuto una vittoriosa incursione contro un conte baiuvaro (alleato della corona) che occupava Bolzano, si sollev\u00f2 contro il sovrano, esponente della dinastia Bavarese e si arrocc\u00f2 a Trento. Assediato, riusc\u00ec a sorprendere Pertarito con una sortita, tanto da costringerlo alla ritirata. Nonostante le diffidenze del re, il duca ottenne non soltanto il perdono ma anche, grazie all'intercessione dell'erede al trono Cuniperto, anche il beneficio aggiuntivo del ducato di Brescia. Alachis, forte ora del sostegno di un numero accresciuto di guerrieri longobardi, torn\u00f2 a ribellarsi contro lo stesso Cuniperto, quando questi nel 688 successe al padre sul trono dei Longobardi. Tra il 688 e il 689 riusc\u00ec perfino a insediarsi a Pavia, scacciando Cuniperto, fino a quando il legittimo sovrano non riusc\u00ec a sconfiggerlo e ucciderlo nella battaglia di Coronate, nella piana tra Trezzo e Cornate d'Adda.\nVIII secolo: dal ducato longobardo al dominio franco.\nDopo Alachi, in assenza di fonti dirette, gli storici ritengono che il ducato trentino perdette la sua autonomia e venne inglobato nel demanio regio, retto direttamente da un funzionario della corona e non pi\u00f9 da un duca semi-indipendente come in precedenza, anche se, in contrasto con questa tesi vi sarebbe il fatto che Carlo Magno mantenne l'autonomia dei ducati longobardi preesistenti, suddividendoli in contee (originariamente dette \"comitati\") e marchesati.\nNel 769 la contea di Bolzano venne ceduta al duca di Baviera Tassilone III come dote della sposa, una figlia del re Desiderio, per poi ritornare nel 774 sotto il controllo longobardo in seguito all'invasione franca. In questi anni il ducato, ormai sotto dominio franco, \u00e8 retto dal duca Ruperto, che muore combattendo contro i Baiuvari nel 788. L'estensione del ducato longobardo alle terre in Alto Adige \u00e8 attestato ancora nell'843 (Trattato di Verdun) e in altri documenti del IX secolo. I Carolingi, avendo istituito il sistema feudale di governo, articolavano i loro regni in 'comitati' (contee) rette da conti: \u00e8 probabile (le fonti non sono molto chiare al riguardo) che anche il ducato longobardo di Trento venne organizzato sotto i Franchi secondo questo profilo istituzionale (al di l\u00e0 degli appellativi, l'organizzazione franca era pi\u00f9 centralizzata e i conti dipendevano direttamente dalla corona, cos\u00ec come i duchi ed i marchesi). Poich\u00e9 il principe vescovo di Trento viene qualche volta citato anche con il titolo di marchese delle Giudicarie, \u00e8 possibile che il ducato di Trento fosse suddiviso sia in marchesato che in contee (che erano di regola territorialmente meno vaste dei marchesati)."}
{"id": "1320350", "revid": "729019", "url": "https://it.wikipedia.org/wiki?curid=1320350", "title": "Amor patriae nostra lex", "text": "Amor patriae nostra lex \u00e8 una locuzione latina che letteralmente significa \"l'amore della patria [\u00e8/sia] la nostra legge\".\nCome altre frasi simili questa locuzione \u00e8 molto usata in ambienti in cui le organizzazioni cercano con l'amor patrio di suscitare il consenso.\nLa frase \u00e8 tipica espressione del patriottismo.\nPer la sua brevit\u00e0 essa compare sovente su edifici pubblici."}
{"id": "1320364", "revid": "729019", "url": "https://it.wikipedia.org/wiki?curid=1320364", "title": "Passavolanti", "text": "I passavolanti \u00e8 un termine (derivato dal francese \"passe-volant\") con cui, nella Francia dei secoli XVI e XVII, si indicavano quei soggetti, allora tutti mercenari, che si dedicavano al servizio militare di soldato in modo discontinuo e saltuario. Con lo stesso nome si indicavano quelle quei soldati mestieranti che, dopo aver incassato il soldo mercenario (quello che adesso si chiamerebbe premio di ingaggio), trovavano il modo di svignarsela; oppure, si trattava di falsi soldati che si presentavano alle riviste per ingrossare le file della compagnia mercenaria, al fine di far spuntare al capitano un ingaggio pi\u00f9 alto, gonfiando la reale consistenza dei mercenario in servizio effettivo.\nVenivano puniti con un numero variabile di nerbate e, nei casi di recidivit\u00e0, mediante marchiatura a fuoco.\nPer estensione, il termine passavolante \u00e8 passato a indicare un parassita o scroccone."}
{"id": "1320380", "revid": "1226", "url": "https://it.wikipedia.org/wiki?curid=1320380", "title": "Tellar", "text": ""}
{"id": "1320381", "revid": "1456895", "url": "https://it.wikipedia.org/wiki?curid=1320381", "title": "Preston Burke", "text": "Preston Xavier Burke \u00e8 un personaggio della serie televisiva \"Grey's Anatomy\", interpretato dall'attore Isaiah Washington.\nIntroduzione.\nPreston Xavier Burke \u00e8 un affermato cardiochirurgo del Seattle Grace Hospital e aspirante Primario del reparto di Chirurgia.\nSi innamora della cinica specializzanda Cristina Yang con la quale ha una tormentata storia d'amore. Nell'ultimo episodio della terza stagione Burke abbandona Cristina all'altare e lascia definitivamente il Seattle Grace.\nAppassionato di musica jazz, ama suonare la tromba e colleziona la discografia di Eugene Foote.\nStoria.\nPrima stagione.\nIl Dr. Preston Burke ha frequentato il College alla Tulane University e conseguito la Laurea in Medicina e Chirurgia presso l'Universit\u00e0 Johns Hopkins. Lavora come strutturato al Seattle Grace Hospital ed \u00e8 considerato uno dei migliori cardiochirurghi in circolazione. All'inizio della stagione conosce e si innamora della specializzanda di primo anno Cristina Yang, che a causa di una gravidanza indesiderata lo allontana repentinamente. Lui, all'oscuro di tutto, per tutelare la carriera di entrambi che risentirebbe di una relazione medico-subordinato decide di lasciarla. Poco dopo Cristina ha un aborto spontaneo.\nSeconda stagione.\nDopo l'aborto, Cristina e Burke ritornano insieme e decidono di andare a convivere nell'appartamento di lui. Nel finale della seconda stagione viene ferito durante una sparatoria in ospedale, riportando una seria ferita alla spalla destra che compromette la funzionalit\u00e0 della sua mano. Derek Shepherd lo opera e Burke sembra recuperare.\nTerza stagione.\nL'operazione alla mano sembra andata a buon fine e dopo un breve periodo di convalescenza Derek Shepherd da il suo benestare perch\u00e9 Burke ricominci a operare. In verit\u00e0 Burke continua ad avere spasmi alla mano, decide per\u00f2 di nascondere al resto dello staff i suoi tremori e si fa assistere da Cristina in tutte le sue operazioni cardiochirurgiche affinch\u00e9 lei sia pronta a intervenire in caso qualcosa vada storto. Messa sotto pressione dai colleghi, che intuiscono che i due stanno nascondendo qualcosa, Cristina racconta tutto al Primario Webber, ormai prossimo al pensionamento. Ne conseguir\u00e0 che Burke, fino ad allora destinato a essere il futuro Primario del reparto, perda la credibilit\u00e0 agli occhi di Webber.\nDopo un periodo di alti e bassi con Cristina, Burke le chiede di sposarlo, lei, dapprima titubante, accetta infine la proposta. Il giorno delle nozze, mentre una Cristina agitatissima sta per raggiungere l'altare, Burke resosi conto di quanto la donna si stia sforzando di accontentarlo e di quanto vogliano cose diverse, la abbandona all'altare. Pi\u00f9 tardi, Cristina sconvolta torna nel loro appartamento e scopre che Burke ha lasciato Seattle.\nQuarta stagione.\nNell'episodio 14 della quarta stagione si viene a sapere tramite un trafiletto su un giornale che gli \u00e8 stato conferito il prestigioso premio Harper Avery. Cristina rimane profondamente delusa dal non essere citata nell'articolo, nonostante tutto l'aiuto che gli aveva conferito quando pi\u00f9 ne aveva avuto bisogno.\nDecima stagione.\nBurke fa la sua ricomparsa nell'episodio 10x22. Cristina viene invitata come relatrice a una conferenza medica a Zurigo. La donna scoprir\u00e0 di essere stata invitata da Burke in persona, divenuto primario del reparto di cardiochirurgia di un avveniristico ospedale. Nel corso dell'episodio, Burke racconta a Cristina di essersi sposato e di avere due figlie. Rivela inoltre di avere in progetto un trasferimento in Italia, motivo per il quale offrir\u00e0 alla donna il suo posto di primario. Cristina accetter\u00e0, lasciando definitivamente il Grey Sloan Memorial Hospital.\nControversie.\nNel quattordicesimo episodio della quarta stagione appare un articolo che parla del dottor Burke nel quale si vede una sua foto: l'attore che interpretava il personaggio e che \u00e8 stato escluso dal cast della quarta stagione ha fatto causa alla ABC per aver usato la sua immagine senza i dovuti permessi."}
{"id": "1320382", "revid": "36426", "url": "https://it.wikipedia.org/wiki?curid=1320382", "title": "Chiesa di Sant'Andrea (Firenze)", "text": "La chiesa di Sant'Andrea, detta anche Sant'Andrea all'arco, sorgeva tra via Calimala e via Pellicceria a Firenze e venne distrutta verso il 1888 all'epoca del \"risanamento\" del Mercato Vecchio. Si trovava precisamente in quello che oggi \u00e8 l'angolo sud-est della piazza, dove oggi si trova il caff\u00e8 in angolo con via Calimala.\nStoria.\nLa piccola chiesa risaliva addirittura agli inizi del IX secolo come appartenente ai vescovi di Firenze, fin da quando Ludovico II, nell'852, l'aveva donata alla chiesa di San Giovanni perch\u00e9 il vescovo Radingo vi costituisse un monastero femminile dedicato alla Sacra Vergine, come di fatto fece eleggendo come badessa sua sorella Radburga o Radenberga. Vari documenti successivi rinnovano la donazione alla Canonica fiorentina.\nNel 1013 \u00e8 citata con un \"prope arcum\", cio\u00e8, come si scopr\u00ec durante le demolizioni ottocentesche, si trovava a ridosso di un antico arco romano, scomparso gi\u00e0 nel Basso Medioevo, che dava anche il nome a una via della zona.\nVerso il Mille le monache vennero trasferite a San Martino a Mensola e sostituite dai monaci cluniacensi. Nel 1013 il vescovo Ildebrando don\u00f2 chiesa e monastero alla nascente abbazia di San Miniato al Monte e nel 1205 l'edificio venne passato al clero secolare dal vescovo Lamberto.\nNel Trecento il patronato della chiesa era della famiglia Elisei. Danneggiata da pi\u00f9 incendi, soprattutto nel 1232, nel 1304 (appiccato durante le dilanianti lotte tra famiglie rivali dell'epoca) e nel 1601, ai quali seguirono puntualmente trasformazioni e restauri.\nVenne restaurata nel Settecento, soprattutto la facciata. La parrocchia fu soppressa nel 1765 e i locali destinati a una confraternita che vi dimor\u00f2 fino alla demolizione. Tutta l'area venne infatti interessata dal Risanamento di Firenze: sebbene la chiesa fosse in stato di decadenza per la necessit\u00e0 di restauri, la sua lunga vicenda storica non fu sufficiente a salvarla dalla distruzione (con i forti interessi speculativi in ballo) e il suo abbattimento fu uno degli episodi pi\u00f9 gravi di quella rivoluzione urbanistica.\nDescrizione.\nLa facciata era dotata, come molte altre chiese della zona, di una piccola scalinata d'accesso a doppia rampa. Tra le numerose chiese con scaletta di Firenze resta oggi solo la sconsacrata di Santa Maria Sopra Porta, all'epoca del Risanamento caserma dei pompieri.\nIn facciata era presente una lapide dei Signori Otto, trascritta da Francesco Bigazzi (1887):\nI SS. OTTO HANNO PROIBITO&lt;br&gt;\nDI GIOCARE E FARE STREPITO&lt;br&gt;\nA BRACCIA.50.VICINO&lt;br&gt;\nALLA CHIESA SOTTO PENA&lt;br&gt;\nDI SCUDI DVA, DELLA&lt;br&gt;\nCATTVRA ET ARBITRIO&lt;br&gt;\n1652\nVi si trovava inoltre un pietrino della congregazione di Ges\u00f9 Pellegrino dei Pretoni. \nLa torre campanaria fu adibita a lungo come piccionaia, piazzando le campane su un campanile a vela moderno. Di forma tozza ma graziosa, il campanile originario risaliva probabilmente all'XI secolo ed era una torretta con copertura a bassa piramide, con facce in filaretto di pietra e due ordini di bifore con colonnette marmoree e capitelli \"a nave\", separate da cornici marcapiano.\nDentro alla chiesa esistevano tre altari: quello di destra era decorato da un dipinto del quale non si conosce l'autore, quello dei sinistra presentava una tela del Vasari, mentre l'altare centrale aveva una bella tavola di Domenico Ghirlandaio.\nNella vicina via dei Cavalieri si trovava un'altra lapide dei Signori Otto:\nI.SIGNORI.OTTO.&lt;br&gt;\nHANNO.PRO&lt;br&gt;\nHIBITO.FARCI&lt;br&gt;\nBRVTTVRA&lt;br&gt;\n1608"}
{"id": "1320389", "revid": "767487", "url": "https://it.wikipedia.org/wiki?curid=1320389", "title": "Hollywood che canta", "text": "Hollywood che canta (\"The Hollywood Revue of 1929\") \u00e8 un film del 1929 diretto da Charles Reisner.\nFu uno tra i primi film sonori, con parti a colori, dove si esibivano tutte le star della MGM, in omaggio al sonoro, con l'eccezione di Greta Garbo, Ram\u00f3n Novarro e Lon Chaney. Tra i camei d'eccezione \u00e8 doveroso ricordare la partecipazione di Buster Keaton e uno sketch in chiave slapstick di Stanlio e Ollio.\nTrama.\nIl cantante Cliff Edwards (Ukulele Ike), si esibisce nella prima versione cinematografica di \" Singin' in the rain\", mentre Buster Keaton si esibiva nella stessa canzone senza cantare.\nLo sketch di Stanlio &amp; Ollio.\nNel film Laurel e Hardy appaiono in uno sketch di circa 6 minuti in B/N come improvvisatori di numeri di magia, introdotti da Jack Benny.&lt;br&gt;Ben presto i due cominciano a litigare, poi Ollio, con accompagnamento musicale, tenta di far scomparire e riapparire alcuni oggetti dietro un telone sostenuto da Stanlio. Nel gran finale, Ollio fa apparire una torta e ordina a Stanlio di prendere il tavolino per posarcela sopra; il grassone si avvia, ma inciampa su una buccia di banana e rovina per terra con la faccia sul dolce. Ollio mantiene il controllo e, annunciando la fine dei loro giochi, getta la torta in faccia al presentatore.\nStato.\nPer molti anni si credette che tutte le parti a colori fossero andate perdute, mentre sono state invece riscoperte nel 1990 e restaurate.\nEdizioni home video.\nDVD.\nEsiste al momento una sola edizione italiana Home-Video del film, edita da DNA Srl, inclusa come Extra nel DVD del film \"IL RE DEL JAZZ\" (King of Jazz, 1930). Questa edizione non \u00e8 doppiata. Il film \u00e8 stato editato e sottotitolato in italiano con il contributo dello studioso di Storia del Cinema Riccardo Cusin. Questa versione \u00e8 disponibile anche in streaming su alcune piattaforme. Il dvd contiene anche alcune sequenze ritrovate di \u201cCercatrici d'oro\u201d (Gold Diggers of Broadway), un film del 1929 in technicolor diretto da Roy Del Ruth, considerato perduto."}
{"id": "1320394", "revid": "92723", "url": "https://it.wikipedia.org/wiki?curid=1320394", "title": "Chiesa di San Michele alle Trombe", "text": "La chiesa di San Michele in Palco, poi chiamata anche San Michele alle Trombe o \"in Palchetto\" e infine chiesa di Sant'Elisabetta era una chiesa di Firenze un tempo situata tra via del Corso e via delle Oche.\nStoria e descrizione.\nLa chiesa, molto antica, ha dato il nome alla piccola piazza Sant'Elisabetta e la torre della Pagliazza, ancora esistente, ne era il campanile. La prima menzione risale al 4 maggio 1141, quando una bolla di Innocenzo II cita l'edificio come pertinente della chiesa di Sant'Ambrogio e bisognoso di restauri. La primitiva dedica a san Michele Arcangelo farebbe comunque supporre una fondazione ben pi\u00f9 antica, data la particolare venerazione verso questo santo dai nuclei longobardi in Italia nel VII secolo. Il Lami cit\u00f2 anche un documento del 1090, in cui si parla di un edificio di \"San Michele\" tenuto dalla chiesa di Sant'Ambrogio.\nTra il XII e il XIII secolo la chiesa viene elencata tra le 36 parrocchie della citt\u00e0. Non \u00e8 chiaro perch\u00e9 venisse chiamata \"in palchetto\", forse perch\u00e9 rialzata rispetto al suolo, o forse perch\u00e9 vicina a qualche loggia o casamento dotato di un palco pubblico. Dopo il 1390 compare la dedica \"delle Trombe\", poich\u00e9 entro la sua parrocchia (detta \"popolo\") risiedevano i trombettieri del comune. L'aspetto della chiesa doveva essere una semplice aula rettangolare, con la facciata verso ovest e una piazzetta antistante.\nLa chiesa nel 1517 pass\u00f2 ai padri della Visitazione e cambi\u00f2 intestazione a Santa Maria della Visitazione e poi a Sant'Elisabetta, madre del Battista e patrona della compagnia. La chiesa venne restaurata nel 1729, ma sconsacrata nel 1785, all'epoca delle secolarizzazioni del Granduca Pietro Leopoldo e destinata ad altri usi, venendo assorbita in una cortina di abitazioni private, che distrussero gran parte della struttura originaria.\nNegli anni '80 l'edificio, con l'attigua torre, \u00e8 stato restaurato e destinato ad uso alberghiero. Restano alcune tracce delle chiesa nella hall dell'albergo, come il fonte battesimale e qualche pittura."}
{"id": "1320397", "revid": "36426", "url": "https://it.wikipedia.org/wiki?curid=1320397", "title": "Chiesa di San Michele in Palco", "text": ""}
{"id": "1320398", "revid": "289247", "url": "https://it.wikipedia.org/wiki?curid=1320398", "title": "Sant'Elisabetta", "text": ""}
{"id": "1320402", "revid": "1674424", "url": "https://it.wikipedia.org/wiki?curid=1320402", "title": "Episodi di Distretto di Polizia (settima stagione)", "text": "La settima stagione della serie televisiva italiana Distretto di Polizia formata da 26 episodi \u00e8 andata in onda in prima serata su Canale 5 dal 6 settembre al 19 novembre 2007. \nL'innocente.\nTrama.\nRoberto Ardenzi (Giorgio Tirabassi) decide di lasciare il distretto e al suo posto arriva dalla Calabria il commissario Marcello Fontana (Massimo Dapporto), il quale ha sotto protezione una ragazza, Nina (Raffaella Rea), figlia di un boss della 'ndrangheta, Don Vincenzo Neri. Il primo caso al X Tuscolano per il Commissario Fontana avr\u00e0 un tragico epilogo. Un bambino viene rapito in un supermercato da alcuni malviventi a scopo di estorsione. Ma al momento della consegna dei soldi nessuno si presenta. Raffaele e Alessandro trovano l'auto dei rapinatori con all'interno il corpo di Jacopo morto. Fontana ha un'accesa discussione con il padre di Jacopo. Il giorno dopo Raffaele e Alessandro riferiscono al commissario che il bambino \u00e8 morto soffocato quando \u00e8 stato sequestrato, ma poi scoprono che ci sono delle impronte sull'auto ed identificano un rapinatore il quale viene portato in commissariato e confessa che il suo complice era l'autista del padre di Jacopo.\nIl branco.\nTrama.\nMentre stanno andando al Distretto, Anna e Luca vedono una ragazza che \u00e8 stata violentata da tre ragazzi, fuori da una discoteca gay. I tre frequentano una palestra e il commissario Fontana decide di infiltrare Luca; ma quando i ragazzi scoprono che Luca \u00e8 un poliziotto, vanno a casa sua e tentano di violentare Anna, fin quando la polizia non sopraggiunge.\nCorsa contro il tempo.\nTrama.\nDue tossicodipendenti rapinano un bar, in cui si trova anche l'ispettore Marchetti, al quale i malviventi rubano la pistola, bench\u00e9 egli li tenesse sotto tiro. \"Quali giustificazioni?!\" lo rimprovera il commissario . L'ispettore Marchetti dovr\u00e0 agire in fretta per recuperare la sua arma d'ordinanza, anche perch\u00e9 quel giorno \u00e8 in programma la visita di controllo degli ispettori del Ministero. A casa dei due malviventi, il figlio piccolo della coppia nota la pistola e, credendola un giocattolo, la porta al parco per giocarci con gli altri bambini. L'intervento fulmineo di Raffaele evita cos\u00ec la tragedia. Intanto due uomini di don Vincenzo arrivano a Roma.\nUn gioco crudele.\nTrama.\nSi indaga sul caso di una persona la cui macchina \u00e8 stata colpita da un sasso lanciato da un cavalcavia da dei giovani e su un caso di maltrattamento minorile. Ugo intanto scopre e sventa un caso di truffa ai suoi danni. Intanto i due uomini del boss trovano Nina all'universit\u00e0 e tentano di rapirla. Ma l'intervento del X Tuscolano sventa il tentato rapimento: Nina scappa e uno dei suoi aggressori viene ucciso da Anna.\nFollia.\nTrama.\nIrene si trova in un negozio di strumenti musicali, per la riparazione della chitarra del nipote. In quel momento scoppia una bomba nel negozio. Intanto l'ispettore Berti \u00e8 momentaneamente fuori dalle ricerche di Nina, che \u00e8 scappata in seguito all'aggressione degli uomini di Neri all'Universit\u00e0; nel frattempo, Vanessa, una sua amica, viene portata a Roma dal commissario Fontana per aiutarlo a rintracciarla. \nL'orco.\nTrama.\nUn bambino di dieci anni segue uno sconosciuto su un furgone bianco, scomparendo cos\u00ec dalla famiglia. Il padre ne denuncia la scomparsa al X Tuscolano. Intanto Vanessa finisce nelle mani di Sebastiano Morace, braccio destro di don Vincenzo, che la usa per arrivare a Nina. Fortunatamente il X Tuscolano interviene. \nUn conto in sospeso.\nTrama.\nAl X Tuscolano viene affidata un'operazione della massima importanza: portare all'inceneritore 50 chili di droga purissima sequestrata a un narcotrafficante ricercato a livello internazionale. Intanto Nina si trova in un nuovo rifugio: ma suo padre \u00e8 riuscito a parlare con lei e la ragazza decide di non dare pi\u00f9 fiducia al suo amico Fontana, interrompendo la collaborazione con la Polizia.\nAccusa infamante.\nTrama.\nBerti e Marchetti indagano sull'assassinio di un'irreprensibile trentenne segretaria di un importante broker finanziario. Il commissario Fontana si occupa del difficile caso, impegnandosi anche a ricucire il rapporto con Nina: infatti la ragazza ha deciso che non vuole pi\u00f9 collaborare ed \u00e8 in partenza per una localit\u00e0 segreta in Germania. Fontana, raccontandole la verit\u00e0 sull'omicidio del fidanzato ordinato da Don Neri, la convince a restare. \nL'albero del male.\nTrama.\nUn ex eroinomane ora sorvegliante notturno di un centro di recupero per tossicodipendenti \u00e8 stato ritrovato morto. Irene \u00e8 preoccupata perch\u00e9 nel centro risiede anche la sorella Valeria (che ancora non \u00e8 riuscita a disintossicarsi) e teme che possa esser implicata nella vicenda. Intanto Nina comincia a testimoniare e vengono i primi nodi al pettine; il commissario Fontana ha un confronto faccia a faccia con Don Neri, durante la perquisizione della villa di quest'ultimo.\nL'ultimo colpo.\nTrama.\nUn armiere della malavita \u00e8 ritrovato barbaramente ucciso nel retrobottega del proprio negozio-copertura. Gli agenti del X Tuscolano indagano sul difficile caso. Nel frattempo le dichiarazioni di Nina provocano molti arresti nel clan e la fuga di un faccendiere, pronto a collaborare, che chiede la protezione di Fontana. Verr\u00e0 ucciso da Morace e durante l'azione di Polizia Parmesan ha un malore. \nIl giorno pi\u00f9 lungo.\nTrama.\nIn seguito all'attentato subito dal commissario Fontana da parte del fuggitivo Morace, l'archivista Parmesan rischia la vita per un infarto. Le agenti Valli e Gori indagano sulla morte di una prostituta nigeriana, mentre Raffaele e Luca sono alle prese col furto di un inchiostro speciale per stampare le banconote.\nMenzogne e verit\u00e0.\nTrama.\nFra i documenti del faccendiere ucciso, il commissario Fontana, grazie alla collaborazione di Nina, trova le prove dell'omicidio di Vanessa, l'amica di Nina, che permette l'arresto di Neri. Ma al momento del fermo il boss finge di sentirsi male e l\u2019ispettrice Valli \u00e8 costretta a seguirlo in ambulanza. Presto l\u2019ambulanza si rivela falsa, Irene viene aggredita e scaricata in strada e il boss Vincenzo Neri si d\u00e0 alla fuga. Verr\u00e0 catturato poco prima di salire a bordo di un elicottero. Nel frattempo Raffaele indaga sul tentato suicidio di una coppia salvata dal figlio quattordicenne.\nGenitori sbagliati.\nTrama.\nUna donna \u00e8 violentata in casa propria da un uomo mascherato che sembra non aver lasciato tracce. Anna e Irene indagano sul caso, che presenta analogie con altri stupri rimasti irrisolti. \nL'agente Guerra ed Ingargiola hanno invece il compito di rintracciare un detenuto evaso.\nL'angelo della morte.\nTrama.\nAnna e Irene sono in un locale dove una donna ubriaca sembra aver bisogno del loro aiuto. Ingargiola e Vittoria sono invece sulle tracce di un celebre ipnotizzatore. Fontana organizza il trasferimento di Nina al carcere dove suo padre \u00e8 recluso: Neri ha chiesto un colloquio con la ragazza, che ha subito accettato.\nUn grido d'aiuto.\nTrama.\nIl distretto indaga sul rapimento di una ragazza ucraina che \u00e8 riuscita ad avvertire il commissariato grazie ad una telefonata. Intanto il commissario Fontana scopre che c'\u00e8 una talpa la quale informa Don Vincenzo di tutte le operazioni. \nIl volo della colomba.\nTrama.\nIrene e Anna indagano sul caso di un barbone trovato morto. Intanto il PM Corradi decide di affidare la protezione di Nina esclusivamente al maggiore Patrizi. Successivamente il X Tuscolano scopre chi \u00e8 la vera talpa, dopo essere caduto nella trappola che incastrava il Maggiore Patrizi: il PM Corradi, il quale uccide Nina gettandola dal balcone. \nIl lungo addio.\nTrama.\nNina viene operata d'urgenza ma non riesce a sopravvivere. Intanto Corradi e l'agente di turno al momento del fatto vengono interrogati dal X Tuscolano, il quale indaga parallelamente anche su un caso di avvelenamento. Al termine delle indagini, Corradi viene arrestato. \nUn caso di coscienza.\nTrama.\nGli agenti del X Tuscolano si misurano col tentato suicidio di una bambina ucraina in affido temporaneo e sul caso di un uomo che vuole obbligare la propria compagna a tenere il bambino che aspetta, arrivando a compiere un gesto eclatante. Intanto Fontana rassegna le dimissioni da commissario.\nL'ultima rapina.\nTrama.\nAlessandro Berti \u00e8 il responsabile del distretto dopo l'allontanamento di Fontana. Coordina il servizio di Anna e Irene, responsabili del trasferimento di una partita di vasellame antico di immenso valore che verr\u00e0 rubato da Giorgio, il ragazzo di Anna, e Valentino. I due per\u00f2 verranno scoperti. Intanto Fontana \u00e8 in Calabria, alla ricerca di qualsiasi cosa in grado di far riaprire il caso Neri, in quanto dopo la morte di Nina, senza la sua testimonianza le accuse a Don Neri cadono.\nUn sogno spezzato.\nTrama.\nAnna e Raffaele indagano sul caso di una ragazza scomparsa. Intanto Fontana in Calabria incontra la madre di Don Vincenzo Neri il quale, nel frattempo, ha ottenuto gli arresti domiciliari. La donna si riveler\u00e0 in grado di fornire a Fontana degli elementi atti a riaprire il caso. \nIl ritorno.\nTrama.\nBerti e Valli indagano sull'omicidio di un senegalese avvenuto fuori della discoteca dove l'immigrato lavorava come cameriere. Fontana torna dal suo viaggio in Calabria e subito affronta Neri, in attesa del processo, promettendogli che Nina avr\u00e0 giustizia e subito rientra in servizio al X Tuscolano. La sua prima mossa \u00e8 interrogare Corradi: il commissario ha infatti scoperto il ricatto che ha ridotto al silenzio l'ex PM.\nL'ombra del passato.\nTrama.\nMarchetti \u00e8 costretto a confrontarsi col proprio doloroso passato, visto che le indagini sull'assassinio del titolare di una sala giochi sembrano coinvolgere il figlio del malvivente ucciso da Raffaele anni prima. Nel frattempo Cristina, moglie del commissario Fontana, scopre che Matteo, a scuola, ha ricevuto da Morace e il suo complice un'esplicita minaccia alla loro sicurezza. Marcello fa mettere sotto scorta la famiglia e con Irene e Alessandro prepara una trappola per Morace.\nLa falena.\nTrama.\nMentre tutti gli agenti del X Tuscolano sono alla ricerca del commissario Fontana, che si \u00e8 nascosto nel furgone di Morace, quest'ultimo viene circondato e si suicida. Berti e Valli si occupano del caso di una ragazza gettata da un burrone e uccisa.\nAgnelli e lupi.\nTrama.\nValli e Berti tentano di raccogliere pi\u00f9 prove possibili contro Neri prima del processo finale, quasi una farsa senza la testimonianza di Nina. Anna, Luca e Raffaele indagano invece sulla morte di un prete, accoltellato nella propria sagrestia; la faccenda si riveler\u00e0 pi\u00f9 inquietante del previsto. Un carico di droga sta per essere preso in carico da Neri, Fontana si mette sulle sue tracce ma far\u00e0 un buco nell'acqua.\nSfida totale.\nTrama.\nLa Corte d'Assise proscioglie il boss della 'ndrangheta da ogni accusa. Neri \u00e8 di nuovo libero e tutti gli agenti del X Tuscolano sono impegnati in una corsa contro il tempo per ritrovare la sua droga prima che venga raffinata e immessa sul mercato. Fontana accetta la sfida, mettendo a repentaglio la sicurezza dei suoi cari, la moglie Cristina e il figlio Matteo. Alla fine Neri viene ucciso.\nNella morsa dell'ingranaggio.\nTrama.\nFontana si sveglia in ospedale, nel momento pi\u00f9 duro della sua carriera: \u00e8 salvo ma non ricorda nulla dell'incidente con Vincenzo Neri e della tragedia accaduta. Gli agenti del X Tuscolano dovranno dimostrare l'innocenza del commissario e lottare coi propri dubbi, mentre Irene e Alessandro cercano di proteggere Stefano che \u00e8 in compagnia del padre, sta rischiando la vita a causa sua. Finita l'indagine Fontana decide di tornare in Calabria lasciando cos\u00ec il distretto."}
{"id": "1320408", "revid": "1522738", "url": "https://it.wikipedia.org/wiki?curid=1320408", "title": "Rod e Todd Flanders", "text": "Rodney \"Rod\" e Todd Homer Flanders sono due personaggi della sitcom animata \"I Simpson\". Sono i figli di Ned e Maude Flanders, vicini di casa dei Simpson. Nella versione originale Rod \u00e8 doppiato da Pamela Hayden, mentre Todd da Nancy Cartwright. Per quanto riguarda invece il doppiaggio italiano, Rod \u00e8 stato doppiato da Gilberta Crispino e Todd ha la voce di Maura Cenciarelli.\nBiografia.\nRod e Todd sono i due figli di Ned e Maude Flanders. Secondo quanto dichiarato dal sito ufficiale dei Simpson, Rod \u00e8 il fratello maggiore, mentre Todd \u00e8 il piccolo di casa. A riprova di questa tesi c'\u00e8 anche il fatto che Rod \u00e8 pi\u00f9 alto di Todd, ma in realt\u00e0 l'esatta et\u00e0 dei due non viene mai rivelata con chiarezza ed esistono alcuni indizi che lasciano pensare che sia invece Todd il fratello maggiore. In alcuni episodi comunque le et\u00e0 dei due fratelli vengono dichiarate; ad esempio nella seconda stagione, durante il torneo di minigolf, il commentatore annuncia che Todd ha 10 anni. Nell'ottava stagione invece, quando Lisa sta facendo da babysitter ai due fratelli, racconta una storia con protagonista un robot di nome Todd, che ha un fratello di nome Rod \"due anni spaziali pi\u00f9 grande di lui\". Questo lascia credere che Rod abbia 12 anni (oltre a supportare la tesi che sia Rod il fratello pi\u00f9 grande). Tuttavia, nell'episodio \"Homer l'acchiappone\" della sesta stagione (2F06) verso la fine dell'episodio vengono annunciati alcuni errori che sarebbero stati commessi da una trasmissione televisiva cui Homer stesso aveva partecipato in quello stesso episodio; tra gli errori appare la scritta \"The older Flanders boy is Todd, not Rod\" (trad. \"Il maggiore dei figli di Flanders \u00e8 Todd, non Rod\").\nCome tutta la famiglia Flanders, Rod e Todd sono estremamente religiosi. Per questo, a differenza degli altri coetanei, si divertono ad andare la domenica in chiesa, a recitare le preghiere, e a giocare a giochi da tavolo ad argomento religioso in cui i dadi sono proibiti dal padre perch\u00e9 \"strumento del demonio\". Inoltre, mentre nelle prime serie Rod e Todd sono studenti alla scuola elementare di Springfield, in episodi successivi vengono mostrati mentre seguono lezioni a casa. Questo li porta inevitabilmente ad essere isolati dal resto dei ragazzi della loro et\u00e0, e a passare la maggior parte del tempo da soli o insieme alla loro famiglia. Solo quando Ned sposa Edna i ragazzi tornano alla Scuola Elementare di Springfield, per poi abbandonarla nuovamente dopo la morte di Edna.\nIn pi\u00f9 parti della serie viene suggerito che Rod e Todd siano confusi sulla loro reale identit\u00e0 sessuale. Ad esempio in un'occasione Rod dice a suo padre di essere \"geloso delle ragazze perch\u00e9 possono indossare le gonne\". Per\u00f2 in un altro episodio, in cui i Flanders si trasferiscono in Pennsylvania per poi decidere di tornare a Springfield, Rod afferma che non vuole tornare perch\u00e9 ha una fidanzatina, mentre in una puntata ambientata nel futuro Ned ringrazia Bart per non aver rivelato che Rod e Todd sono gay (in questa puntata Rod e Todd vengono mostrati con dei baffi alla Freddie Mercury e vestiti con pantaloncini corti e aderenti, secondo lo stereotipo dei gay degli anni ottanta). Mentre in un'altra puntata, sempre ambientata nel futuro, la fidanzata di Bart esclama \"Non ho avuto tutti questi problemi con Todd Flanders\", in merito al fatto che Bart non volesse baciarla.\nIn una puntata si intuisce che Rod \u00e8 affetto dal diabete.\nNell'episodio della trentaduesima stagione, \"Natale di redenzione\", si scopre che il secondo nome di Todd \u00e9 Homer, in onore del fatto che lo stesso lo ha fatto nascere in assenza di Ned."}
{"id": "1320419", "revid": "124858932", "url": "https://it.wikipedia.org/wiki?curid=1320419", "title": "Lago di Sauris", "text": "Il lago di Sauris (\"L\u00e2t di Sauris\" in friulano) \u00e8 un lago artificiale che si trova in Val Lumiei (Carnia), nelle vicinanze di Sauris, a 977 metri di altitudine, posto sulla strada che da Ampezzo sale a Sauris, in localit\u00e0 \"la M\u00e0ina\", chiamato appunto anche \"lago della M\u00e0ina\".\nOrigine.\nIl lago \u00e8 stato terminato nel 1948, in seguito alla conclusione dei lavori di costruzione dello sbarramento iniziati nel 1941.\nLa diga ha una struttura a cupola, e al tempo della costruzione era la seconda in Europa per altezza.\nCuriosit\u00e0.\nQuando il lago viene periodicamente svuotato, \u00e8 possibile vedere i resti del paese che esisteva una volta al posto dello specchio d'acqua.\nAccessibilit\u00e0.\nCi sono tre modi per raggiungere il lago:\nLa diga si trova appena dopo l'ultima galleria.\nIl coronamento della diga \u00e8 percorribile da una macchina alla volta. Esiste un posteggio sia sul lato sinistro della valle e da quello destro ma entrambi sono molto piccoli ed \u00e8 facile che si formi un ingorgo nei pressi della diga. In caso ci sia particolare traffico, proseguendo verso Sauris, dopo poche centinaia di metri sulla destra esiste uno spiazzo abbastanza largo da consentire di girarsi o di parcheggiare."}
{"id": "1320421", "revid": "124970396", "url": "https://it.wikipedia.org/wiki?curid=1320421", "title": "Michel Quoist", "text": "Biografia.\nFiglio di padre ateo e di madre fervente cattolica, Michel Quoist fu costretto a cominciare a lavorare come fattorino a dodici anni a causa della morte precoce di suo padre. Durante gli scioperi del 1936 appoggi\u00f2 le rivendicazioni della classe operaia. Nel 1938, partecipando come barelliere al pellegrinaggio diocesano a Lourdes, conobbe un sacerdote e gli nacque la vocazione sacerdotale; e cos\u00ec a diciott'anni entr\u00f2 nel seminario vicino a Meaux, per poi passare a Rouen.\nA pochi mesi dal suddiaconato, improvvisamente divenne quasi cieco; e quando, dopo inutili controlli in vari ospedali, si riteneva rovinato, ad un certo punto di nuovo improvvisamente ricominci\u00f2 a vedere. Ordinato sacerdote nel 1947, continu\u00f2 gli studi in scienze sociali e politiche nell'Istituto Cattolico di Parigi, dove consegu\u00ec il dottorato con una tesi su un quartiere popolare di Rouen dal titolo \"La citt\u00e0 e l'uomo\", poi pubblicata. Quindi divenne vicario d'una numerosa parrocchia di Le Havre e coordinatore dei movimenti giovanili della sua regione.\nNell'ambito delle missioni all'estero fece istituire un comitato vescovile per l'America Latina, mettendosi egli stesso a viaggiare per conferenze, ritiri, etc. e a scrivere libri di meditazione e spiritualit\u00e0.\nDal 1970 al 1976 fu curato di Sainte Marie e Saint L\u00e9on; nel 1971 apr\u00ec a Saint Cyrice nell'Aveyron un centro di accoglienza per giovani e adulti e nel 1976 divenne responsabile delle vocazioni diocesane, svolgendo vari incarichi pastorali. Nel 1988 divenne direttore della radio diocesana di Le Havre, denominata \u00abArc en Ciel\u00bb. Malato di cancro del pancreas dal 1996, mor\u00ec l'anno successivo."}
{"id": "1320422", "revid": "1206186", "url": "https://it.wikipedia.org/wiki?curid=1320422", "title": "Cuautitl\u00e1n Izcalli", "text": "Cuautitlan Izcalli \u00e8 un comune dello Stato del Messico, appartenente alla Zona Metropolitana di Citt\u00e0 del Messico.\nIl nome deriva dal linguaggio nahuatl e significa \"La tua casa tra gli alberi\" (\"Cuahuitl\" = albero, \"titl\u00e1n\" = tra, \"Iza\" = tua e \"Calli\" = casa)."}
{"id": "1320425", "revid": "287204", "url": "https://it.wikipedia.org/wiki?curid=1320425", "title": "Pallavolo Avellino", "text": "La societ\u00e0 Pallavolo Avellino, fondata nel 1966, era la squadra principale di pallavolo maschile di Avellino.\nStoria.\nLa Pallavolo Avellino durante i suoi primi anni di attivit\u00e0 ha militato tra le serie D e C, per poi approdare nel 1976 in Serie B in seguito alla fusione avvenuta nel 1974 con la societ\u00e0 \"Hirpus\". Nella stagione 1982-83 gli irpini giungono al secondo posto in B e sfiorano la promozione che raggiungeranno l'anno dopo. Nel 1984 la Pallavolo Avellino raggiunge la storica promozione in Serie A2 e la mantiene per due anni. La prima stagione 1984-1985 chiusa al 6\u00ba posto, la seconda 1985-1986 conclusa con un 8\u00ba posto, seguito per\u00f2 dalla cessione del titolo di propriet\u00e0.\nCostretta a ripartire dalle serie inferiori, la compagine risale in B2 nel 1989 e in B1 nella stagione 1998-99, sotto la guida del tecnico Colarusso, realizzando venticinque vittorie in altrettante partite disputate. Nella stagione 2006-07, la Pallavolo Avellino ottiene la promozione nel campionato di serie A2 dopo ventuno anni di assenza. La finale play-off disputata il 6 giugno 2007 vede gli irpini battere la Sir Safery Bastia per 3-2.\nStagione 2007/2008.\nIn qualit\u00e0 di neopromossa dalla B1, la Pallavolo Avellino disputa la stagione 2007/2008 in Serie A2. I verde-blu non danno mai l'impressione di essere all'altezza di un campionato di livello fin troppo elevato per i mezzi di una neopromossa. Si tenta la carta dell'avvicendamento in panchina, via Stefano Narducci, al suo posto il vice Nicola Di Costanzo, poi Aniello Mosca e di nuovo Narducci per il finale di stagione. Ci\u00f2 non basta, per\u00f2, per lottare fino in fondo per la salvezza e, con diverse giornate di anticipo, la Concept Avellino retrocede in B1 senza aver mai realmente avuto tra le mani concrete possibilit\u00e0 di riconfermarsi ai livelli del campionato di A2.\nStagione 2008/2009.\nLa squadra torna in B1 e viene completamente riformata, puntando su giovani irpini ed esperti giocatori di categoria, con l'opposto cubano Beltran, unico innesto non italiano.\nDopo una stagione difficile trascorsa nei bassifondi della classifica i verdeblu riescono a risalire la china e chiudere il campionato all'11\u00ba posto ottenendo quindi la salvezza.\nAl termine della stagione il titolo sportivo passa alla Pallavolo Atripalda."}
{"id": "1320426", "revid": "287204", "url": "https://it.wikipedia.org/wiki?curid=1320426", "title": "Murder Tunes &amp; Broken Bones", "text": "Murder Tunes &amp; Broken Bones \u00e8 un doppio DVD degli Extrema, pubblicato nel giugno 2007. Il primo disco non \u00e8 altro che la versione video del disco dal vivo \"Raisin' Hell With Friends\", il primo album live della band, pubblicato nel maggio 2007, nel quale sono racchiuse le immagini del concerto tenutosi al Rolling Stone di Milano il 4 febbraio 2006, dove si \u00e8 registrata grande affluenza di pubblico. Il secondo disco invece \u00e8 la storia di \"20 anni di massacro collettivo\", che comprende moltissimi video datati, dove si vede il gruppo alle prime armi. Si passa anche per il concerto nel quale gli Extrema hanno fatto da apertura ai Metallica allo Stadio delle Alpi di Torino e si conclude con le immagini del loro ultimo album \"Set the World on Fire\"."}
{"id": "1320427", "revid": "2015763", "url": "https://it.wikipedia.org/wiki?curid=1320427", "title": "Analisi bioenergetica", "text": "L'analisi bioenergetica \u00e8 una psicoterapia corporea ideata da Alexander Lowen, medico e psicoterapeuta statunitense, che nel 1956 fond\u00f2 a New York l'International Institute for Bioenergetic Analysis, del quale sar\u00e0 direttore per quarant'anni. Si tratta di una psicoterapia che si basa su un approccio psicoterapeutico analitico-caratteriale e somatico-relazionale utilizzato anche nella psicoterapia di gruppo.\nStoria.\nAlexander Lowen nel 1940 partecip\u00f2 a un corso tenuto da Wilhelm Reich sull'analisi del carattere e sul legame tra la tensione muscolare e la personalit\u00e0 nevrotica. Ne rimase molto impressionato e decise di intraprendere una terapia con Reich. Sebbene gli insegnamenti di Reich inerenti l'analisi delle resistenze, l'analisi del carattere, il principio dell'indentit\u00e0 funzionale tra psichico e somatico e la confutazione dell'istinto di morte freudaiano (Thanatos) influenzeranno la sua formazione, Lowen prender\u00e0 le distanze da Reich in merito alle sue teorie energetiche e alle sue ipotesi sull'orgone, non solo sviluppando un approccio psicoterapeutico differenziato, ma anche esplicitandolo in varie occasioni e nei suoi stessi scritti.\nIl linguaggio del corpo.\nSecondo l'analisi bioenergetica il carattere, inteso come unicit\u00e0 somato-psichica, rappresenta l'organizzazione psicologica e corporea inconscia dell'individuo, che si struttura a livello mentale con i meccanismi psicologici di difesa e a livello corporeo con contrazioni muscolari croniche che, insieme all'impronta genetica, danno forma alla postura e alla qualit\u00e0 della respirazione. Le frustrazioni infantili continuative suscitano una risposta difensiva da parte dell'organismo con tensioni croniche dell'apparato muscolare, una funzione respiratoria ridotta e, pi\u00f9 in generale, in una riduzione dell'espressivit\u00e0. \u00c8 una risposta difensiva che mira ad allontanare il contatto con la frustrazione e il dolore, in presenza di un ambiente ostile all'imperativo biologico che tende al piacere. Il prezzo pagato \u00e8 un processo di contrazione che si manifesta in una riduzione generale di motilit\u00e0 e vitalit\u00e0. Attraverso l'osservazione di questi messaggi corporei \u00e8 possibile integrare i contenuti verbali, arrivando a una comprensione pi\u00f9 profonda delle dinamiche dell'individuo: nell'analisi bioenergetica l'attenta osservazione delle manifestazioni del corpo, e delle emozioni collegate, rappresenta uno strumento importante tanto quanto l'interpretazione dei sogni e del materiale verbale. Il corpo viene osservato non solo nella sua realt\u00e0 statica, ma anche e soprattutto nel suo modo di muoversi, respirare, lasciar uscire la voce ed entrare in relazione. In quest\u2019ottica Lowen propone un insieme di esercizi propriocettivi ed espressivi.\nIl concetto di energia.\nIn analisi bioenergetica con il termine energia s'intende la vitalit\u00e0 di un organismo, prodotto dell'insieme di processi biochimici e metabolici che gli permettono di vivere e che si manifesta nel movimento e nei processi di espansione e contrazione tipici di ogni essere vivente. Pensiamo per esempio al battito del cuore o ai processi vitali dell'ameba, secondo questa analisi la quantit\u00e0 di energia mobilitata e il modo di utilizzarla pu\u00f2 dire molto sulla personalit\u00e0 di un individuo e sul suo modo di relazionarsi con il mondo. Per esempio, una persona impulsiva esperir\u00e0 aumenti improvvisi di eccitazione che sentir\u00e0 il bisogno di scaricare immediatamente, mentre una persona depressa mostrer\u00e0 un'attivazione ridotta. L'aumento di energia \u00e8 osservabile sia a livello corporeo, per esempio attraverso la mobilitazione delle masse muscolari o il flusso sanguigno, sia a livello psichico per esempio attraverso i meccanismi motivazionali e attentivi.\nI tipi caratteriali.\nPartendo dai principi teorici dell'analisi del carattere reichiana, Lowen ne espande i concetti definendo una tipologia caratteriale articolata, frutto del lavoro clinico con i suoi pazienti. Partendo dalla fase prenatale, l'individuo attraversa una serie di fasi evolutive ognuna caratterizzata da un bisogno fondamentale. La qualit\u00e0 della relazione con le figure primarie, in primo luogo con la madre, e il grado di soddisfazione di tali bisogni, determinano diverse organizzazioni difensive psico-corporee, con conseguente differenza di carica energetica e motilit\u00e0. Lowen propone tipologie caratteriali connotate da diversa distribuzione di tensioni croniche e carica energetica. Quanto pi\u00f9 l'individuo ha una struttura caratteriale nevrotica, tanto maggiore \u00e8 la contrazione psico-corporea e quindi minore la gamma di risposte possibili agli stimoli vitali interni ed esterni. Il carattere rimane comunque, nel pensiero di Lowen, espressione di una tensione alla vita, in quanto modalit\u00e0 unica e personale attraverso cui un individuo \u00e8 stato capace di difendersi e protendersi verso il piacere. Se da una parte quindi l'analisi bioenergetica ha come obiettivo quello di rendere consapevole il paziente delle limitazioni imposte dalla propria struttura caratteriale, cos\u00ec da permettere il recupero di una maggiore vitalit\u00e0, dall'altra ne riconosce l'unicit\u00e0 come espressione del suo vissuto somato-psichico, unico e irripetibile.\nObiettivi della terapia.\nPer Lowen l'obiettivo della terapia non \u00e8 pi\u00f9 solo il recupero di una sana e soddisfacente vita sessuale, come era invece per Reich, ma diventa la riconquista di una pi\u00f9 ampia capacit\u00e0 di provare piacere e sperimentare la gioia di vivere. In quest'ottica il piacere viene identificato come possibilit\u00e0 di lasciar fluire l'eccitazione vitale e la capacit\u00e0 di padroneggiarla per interagire in maniera vantaggiosa con la realt\u00e0 circostante. La salute vibrante di cui parla Lowen, si basa sulla capacit\u00e0 di respirare, aprirsi al movimento energetico interno ed esterno e alle sensazioni ed emozioni connesse. Essa consente, momento per momento, un aggiustamento tra il contatto con il proprio S\u00e9 (in senso sia corporeo che psicologico) e con il mondo. \u00c8 la sintonia dell'individuo con il proprio grounding, concetto che integra la percezione del proprio S\u00e9 psico-corporeo con la realt\u00e0 sociale.\nIl grounding.\nIl concetto di grounding, o radicamento, rappresenta una delle innovazioni pi\u00f9 importanti introdotte da Lowen, che lo porter\u00e0 a invitare il paziente a lavorare anche in piedi, oltre che sdraiato e seduto. Il grounding \u00e8 il contatto con la propria energia psico-corporea, con il \u201cqui ed ora\u201d, con l'Io adulto, con la terra intesa come fonte e sostegno del nostro esistere. Attraverso l'esperienza del grounding, il paziente entra in un contatto pi\u00f9 profondo con le proprie radici, la propria realt\u00e0 interna, la visceralit\u00e0 delle emozioni, la sessualit\u00e0. Senza queste radici l'individuo pu\u00f2 perdersi nel cielo delle proprie illusioni, attuando un comportamento disfunzionale.\nCritiche.\nL'importanza delle questioni etiche nelle psicoterapie corporee come l'analisi bioenergetica \u00e8 stata sottolineata a causa dell'intimit\u00e0 delle tecniche impiegate, che implicano un contatto fisico tra paziente e terapeuta.\nIl termine \"bioenergetica\" ha un significato consolidato in biochimica e nella biologia cellulare. Il suo uso da parte dell'analisi bioenergetica \u00e8 stato criticato perch\u00e9 \"ignora il gi\u00e0 consolidato consenso universale sull'energia esistente nella scienza\".\nLe psicoterapie corporee, tra cui rientra anche l'analisi bioenergetica, sono riconducibili a un gruppo di psicoterapeuti che ritengono che la psicoterapia debba essere pensata come un mestiere basato sull'abilit\u00e0 piuttosto che come una scienza, e debba essere valutata in base all'efficacia del trattamento piuttosto che in base alla validit\u00e0 scientifica. Comunque, gli studi sull'efficacia della psicoterapia corporea sono pochi e, sebbene i risultati in alcuni casi siano positivi, tale insieme di evidenze \"non \u00e8 preponderante\"."}
{"id": "1320428", "revid": "4506", "url": "https://it.wikipedia.org/wiki?curid=1320428", "title": "Raisin' Hell with Friends - Live at the Rolling Stone", "text": ""}
{"id": "1320432", "revid": "155613", "url": "https://it.wikipedia.org/wiki?curid=1320432", "title": "Terme della salute", "text": ""}
{"id": "1320433", "revid": "155613", "url": "https://it.wikipedia.org/wiki?curid=1320433", "title": "Terme del corallo", "text": ""}
{"id": "1320434", "revid": "155613", "url": "https://it.wikipedia.org/wiki?curid=1320434", "title": "Acque della salute", "text": ""}
{"id": "1320435", "revid": "124126280", "url": "https://it.wikipedia.org/wiki?curid=1320435", "title": "Pietro Maria Bardi", "text": "Biografia.\nNegli anni '20 inizi\u00f2 la carriera giornalistica, scrivendo d'arte per la Gazzetta di Genova e il Corriere della Sera e nel 1929 fond\u00f2 la rivista Il Belvedere. \n&lt;br&gt;Inizi\u00f2 la sua attivit\u00e0 di gallerista a Milano nel 1924 con la \"Galleria dell'Esame\", e nel 1929 divenne direttore della \"Galleria di Roma\", in via Vittorio Veneto 7, in Palazzo Copped\u00e8.\nAnche se di fede fascista fu autore nel 1931 della \"Tavola degli orrori\" che fu presentata alla \"Seconda Esposizione di Architettura Razionale\": la provocatoria opera - un collage di opere \"passatiste\" di Marcello Piacentini, Armando Brasini, Cesare Bazzani e di altri affermati architetti ostili al Movimento moderno - provoc\u00f2 tensioni politiche tali da provocare lo scioglimento del MIAR.\nNel 1933 fond\u00f2 e diresse, assieme a Massimo Bontempelli, la cosmopolita rivista \"Quadrante\", \"mensile di arte, lettere e vita\" - con l'appoggio anche finanziario di Mario Radice, Giuseppe Terragni, Virginio Ghiringhelli, configurandola come organo della cultura architettonica razionalista e di matrice astrattista, stabilendo una vasta rete di rapporti internazionali, ospitando gli interventi di Le Corbusier, Gropius, Breuer, L\u00e9ger.\nNel 1933 organizz\u00f2 l'esposizione \"l'Architettura Italiana d'oggi\" a Buenos Aires, presentando un approccio alternativo a quei movimenti concorrenti, offrendo un bilanciamento tra modernit\u00e0 e nazionalismo. \nUn elemento importante era sicuramente la sua vicinanza al regime fascista, infatti la mostra rispondeva anche alla politica di propaganda messa in atto dal regime al fine di \"agganciare\" gli espatriati Italiani in America Latina. Gli effetti per\u00f2 non furono quelli desiderati.\nNel 1938 realizz\u00f2 con Pier Luigi Nervi il \"Progetto per il padiglione della Civilt\u00e0 Italiana\" per l'Esposizione Universale di Roma..\nEmigrato in Sudamerica alla fine della seconda guerra mondiale - come altre personalit\u00e0 di rilievo legate al regime fascista - istitu\u00ec nel 1947 con la seconda moglie, l'architetto Lina Bo Bardi, il MASP (Museu de Arte de S\u00e3o Paulo), in Brasile, del quale fu curatore per 45 anni.\nArchivio.\nL'archivio di Pietro Maria Bardi fu affidato nel 1983 al professor Riccardo Mariani, e conservato presso la Triennale di Milano, in attesa del suo riordino e in vista di una esposizione presso la stessa Triennale. Nel 1986, seguendo gli accordi originariamente stipulati, l'archivio fu depositato dallo stesso prof. Bardi presso l'Archivio Centrale dello Stato, dove rimase fino al novembre 1989. Nel frattempo il Comune di Milano ricevette l'archivio in donazione e decadde cos\u00ec il deposito a Roma. Le carte Bardi furono di conseguenza trasferite nel 1990 presso l'Assessorato del Comune di Milano e successivamente presso l'Archivio Storico Civico dello stesso Comune.\nL'archivio \u00e8 costituito da carteggi, lettere e cartoline autografe, circolari, ritagli di stampa, volantini, manifesti, fotografie, collezioni di giornali, cataloghi, disegni originali, libri ed opuscoli, frutto dei rapporti tra Bardi e le personalit\u00e0 della cultura dell'epoca compresa tra il 1917 e gli anni Cinquanta. Tra gli altri, personaggi quali De Chirico, Cagli, Cardarelli, Levi, Savinio, Ungaretti, Carr\u00e0, Pound, Morandi, Le Corbusier."}
{"id": "1320439", "revid": "2180194", "url": "https://it.wikipedia.org/wiki?curid=1320439", "title": "Secolarismo", "text": "Con secolarismo (dal latino \"saeculum\", che indicava tutto ci\u00f2 che non appartiene alla religione) si intende una serie di trasformazioni sociali, che portano un Paese ad adottare una cultura pi\u00f9 laica, tale che lo Stato abbia scarsa o nessuna ingerenza nella sfera religiosa e viceversa, garantendo la libert\u00e0 da leggi e insegnamenti religiosi.\nIl secolarismo \u00e8 tipico dei Paesi occidentali: anche se l'alleanza tra feudalesimo e clero cattolico non raggiunse mai il livello del cesaropapismo di tradizione orientale, il passaggio da una societ\u00e0 feudale - dai poteri incentrati su un'unica persona e fortemente influenzata dalla religione - a una societ\u00e0 moderna fu frutto di una lenta evoluzione: ci\u00f2 \u00e8 avvenuto tra il 1500 ed il 1700 (che indicano rispettivamente l'umanesimo e l'illuminismo).\nIl processo di secolarizzazione pot\u00e9 dirsi effettivamente compiuto in Europa alla conclusione delle guerre religiose, fra il 1618 ed il 1648. L'ultima guerra di religione europea \u00e8 solitamente considerata la Guerra dei Trent'anni e, significativamente, la pace di Vestfalia sanc\u00ec l'abbandono delle connotazioni religiose dei principati tedeschi: essi seguivano il principio \"Cuius regio eius religio\", ma da allora svilupparono una tendenza ad evitare l'ostentazione della religione di Stato per salvaguardare la pace religiosa tra i sudditi. Ne deriv\u00f2 lo sviluppo della laicit\u00e0 dello Stato, abbracciata poi anche dalla Francia della Rivoluzione e progressivamente estesasi a tutto il continente.\nIl secolarismo \u00e8 tipico anche per gli Stati socialisti che sovente dichiarano l'ateismo di stato oppure una \"forte laicit\u00e0\". Ad esempio l'Unione Sovietica, la Corea del Nord, la Cina, il Vietnam, etc.\nEffetti del secolarismo.\nIl secolarismo porta ad un allontanamento delle sfere di potere (legislativo, esecutivo, giudiziario) tra loro, ma soprattutto all'allontanamento della sfera religiosa dalla sfera politica e, di conseguenza, alla visione della religione come una cosa privata e non pi\u00f9 pubblica; ci\u00f2 dovrebbe avere come principale effetto (e obiettivo) il rispetto per tutte le religioni, ma anche la perdita di importanza di essa nella vita e nelle opinioni non prettamente riferite alla religione.\nParlando di secolarismo, ci si riferisce spesso anche ai Paesi islamici che, in molti casi, non sono \"secolarizzati\", cio\u00e8 non sono giunti a dividere completamente le sfere di influenza dei vari poteri, riunendo molto spesso poteri religiosi e politici in mano ad un'unica persona, anche se non convenzionalmente: in pratica, il popolo segue quello che dice un'autorit\u00e0 di culto, quale un capo religioso (p.e. \u02bf\u0101lim, mull\u0101 o ayatollah), anche se ufficialmente non ha nessuna carica."}
{"id": "1320449", "revid": "36426", "url": "https://it.wikipedia.org/wiki?curid=1320449", "title": "Chiesa di San Miniato tra le torri", "text": "La chiesa di San Miniato tra le torri era un'antica chiesa di Firenze, distrutta a fine Ottocento durante il \"Risanamento\" della zona del Mercato Vecchio. Sorgeva lungo l'antica via de' Cavalieri (dove oggi si trova il palazzo delle Poste), con l'entrata su una strada piuttosto angusta, mentre il retro era affacciato sull'omonima piazza di San Miniato tra le Torri.\nStoria.\nLa chiesa era di antichissime origini e segnava il luogo in cui il martire fiorentino san Miniato era stato decapitato, nel foro romano. Da l\u00ec, secondo la leggenda, egli si sarebbe miracolosamente rialzato ed avrebbe raccolto la propria testa per dirigersi verso il monte sud della citt\u00e0 dove venne poi costruita la chiesa di San Miniato al Monte.\nPer distinguerla proprio dall'altra illustre basilica questa chiesa era denominata \"tra le torri\", che prima delle demolizioni erano numerose in questa zona (la torre dei Caponsacchi, la torre degli Amieri, la superstite torre dei Foresi).\nRicordata tra le trentasei parrocchie del cerchio di mura primitivo di Firenze, venne citata per la prima volta su un beneplacito del 1046, in cui si ricordava il possesso da parte dell'abbazia di Nonantola. Il Del Migliore cit\u00f2 un documento del 1106, in cui era chiamata \"testimonii fidei\", cio\u00e8 luogo di fede, legato quindi alla decapitazione di san Miniato.\nGi\u00e0 nel XIV secolo comunque i diritti dell'abbazia emiliana dovevano essere cessati, poich\u00e9 si registra il patronato dei Pilastri, dei Palermini e poi della Badia a Settimo. Nel Quattrocento ne erano patroni a met\u00e0 gli Strozzi e gli Spinellini: si trattava di un'onorificenza piuttosto impegnativa, poich\u00e9 il giorno della festa del santo essi erano tenuti a inviare catini di legno colmi di vivande, coperti da rami di alloro e accompagnati da squilli di trombe. Per questo in caso di mancanze da parte delle famiglie era previsto che se ne occupasse la Compagnia del Bigallo.\nNel XV secolo l'orientamento della chiesa venne capovolto, ma conservando gran parte dell'antica struttura. Dal 1542 al 1615 vi ebbe sede la Compagnia di San Carlo dei Lombardi. \nLa chiesa, come altre della zona, venne sconsacrata nel 1785, secondo una disposizione del granduca Pietro Leopoldo che voleva ridurre le chiese dalla giurisdizione e dalla rendita limitata.\nDescrizione.\nSulla facciata della chiesa si trovava un \"San Cristoforo\" colossale della mano di Antonio del Pollaiolo, come riporta Filippo Baldinucci. Sulla lunetta del portale si trovava poi una \"Madonna\" di Luca della Robbia, mentre l'altare maggiore era decorato da una pala di Andrea del Castagno (\"Assunzione della Vergine tra i santi Miniato e Giuliano\", 1449-1450) oggi a Berlino.\nTra la ricca dotazione della chiesa c'erano anche un ostensorio di cristallo orientale legato in rame dorato con lo stemma Pulci (1330) e un reliquiario del santo titolare del XIV secolo, oggi a San Gaetano."}
{"id": "1320451", "revid": "1543377", "url": "https://it.wikipedia.org/wiki?curid=1320451", "title": "Mikrogeophagus ramirezi", "text": "Mikrogeophagus ramirezi, conosciuto comunemente come Ciclide nano di Ramirez, \u00e8 un pesce d'acqua dolce appartenente alla famiglia Cichlidae.\nDistribuzione e habitat.\nDiffuso nel bacino idrografico dell'Orinoco, fino alla fine del XX secolo si credeva vivesse nei corsi d'acqua delle foreste pluviali. Oggi si sa che vive soltanto nelle acque dolci che scorrono lungo le praterie di Venezuela e Colombia o almeno questi sono i pi\u00f9 diffusi\nDescrizione.\nIl corpo frontalmente \u00e8 piuttosto alto, compresso ai fianchi. Il profilo laterale \u00e8 ovaloide, con un tozzo peduncolo caudale. La pinna dorsale, alta e lunga, ha i primi raggi allungati. Le pinne ventrali sono appuntite, l'anale \u00e8 allungata. La livrea \u00e8 sgargiante e molto varia, esistono alcune varianti: solitamente la testa e la zona delle branchie \u00e8 giallo-verde con riflessi color pesca, il ventre rossastro, il resto del corpo verde-azzurro puntinato d'azzurro chiaro. L'occhio, che \u00e8 rosso, \u00e8 attraversato da una linea curva nera che parte dalla testa e finisce alla gola. I primi raggi della pinna dorsale sono neri, cos\u00ec come la radice della pinna e parte del dorso e dei fianchi, tappezzati da 2 o pi\u00f9 macchie nere e bianche, pi\u00f9 piccole. Le pinne ventrali hanno una colorazione varia: dal nero al bluastro, al rosso violetto. Le altre pinne sono azzurrine o rosate, marezzate da piccole macchie azzurre.\nRaggiunge una lunghezza di 7\u20139\u00a0cm.\nVariet\u00e0.\nDiffusa in commercio vi \u00e8 anche una variet\u00e0 dalla colorazione pi\u00f9 tenue senza chiazze nere: conosciuta come \"Gold\" \u00e8 una colorazione creata attraverso una forte selezione, che spesso porta anche alla perdita delle capacit\u00e0 di svolgere le cure parentali tipiche dei ciclidi.\nFra le altre variet\u00e0 selezionate in allevamento e con i problemi detti sopra sono la \"pinne a velo\" (gold e blue) e la \"baloon\".\nRiproduzione.\nCome tutti i Ciclidi sono ovipari. La femmina cura le uova e le larve.\nAcquariofilia.\nDiffusosi velocemente negli acquari di tutto il mondo, il suo allevamento \u00e8 spesso sottovalutato e considerato molto semplice: in realt\u00e0 \u00e8 un pesce piuttosto esigente. Tuttavia \u00e8 considerato un pesce semplice da riprodurre per gli appassionati di ciclidi. \u00c8 allevato per studi etologici."}
{"id": "1320453", "revid": "217591", "url": "https://it.wikipedia.org/wiki?curid=1320453", "title": "Luigi Scrosoppi", "text": "Biografia.\n1804 - Luigi Scrosoppi nasce a Udine, ultimo di tre figli, tutti diventati sacerdoti: Carlo Filaferro, nato dal primo matrimonio di sua madre che rimasta vedova si era risposata con il sig. Scrosoppi da cui ha altri due figli, Giovanni Battista e Luigi.\n1817 - Entra nel seminario di Udine dove compie gli studi superiori e teologici per diventare sacerdote\n1827 - Il 31 marzo viene ordinato sacerdote nel duomo di Udine e celebra la sua prima Messa attorniato dai genitori e fratelli, nella chiesa di S. Maria Maddalena (demolita nel 1933 e oggi palazzo delle Poste).\n1829 - Accetta la carica di vicedirettore della \"Casa delle Derelitte\", fondata a Udine un decennio prima da padre Gaetano Salomoni della Congregazione dell'Oratorio di San Filippo, che suo fratello Carlo gestiva fin dal 1822 per ospitare ed educare, gratuitamente, le tante bambine povere e orfane a causa delle ripetute epidemie di colera dell'epoca.\n1835 - Avvia la ristrutturazione della \" Casa delle Derelitte\", che i due fratelli avevano precedentemente comperato.\n1837 - Ospita nella \"nuova\" Casa delle Derelitte anche bambine esterne affinch\u00e9 imparino un mestiere e ricevano un'educazione, sotto la guida di giovani donne dette \"maestre\" e formate da lui stesso e suo fratello.\n1844 - Compera una casa colonica ad Orzano (in comune di Remanzacco, UD), cinque ettari di terreno arativo e prativo e due ettari di bosco, per garantire alla \"Casa\" una certa autonomia di generi alimentari.\n1845 - Forma di fatto una nuova famiglia religiosa, le Suore della Provvidenza composta inizialmente da 15 \"sorelle\", dopo aver cercato senza esito tra le congregazioni esistenti suore adatte alla sua opera.\n1846 - Entra a far parte dell'Oratorio Filippino che il fratello Carlo aveva ricostituito alcuni anni prima dopo la soppressione napoleonica.\n1848 - Durante l'assedio e il bombardamento di Udine del 22 aprile ad opera delle armate austriache del generale Nugent, invia le prime suore a raccogliere e curare i feriti, siano essi italiani o austriaci. Di queste suore si ricorda soprattutto il coraggio.\n1853 - Apre ad Orzano una piccola scuola elementare per le ragazze di cui, assieme ad una suora, diventa il primo maestro. Sar\u00e0 frequentata per molti anni anche da bambine dei paesi limitrofi.\n1854 - Apre a Udine, accanto alla Casa delle Derelitte, la \"Casa del Provvedimento\" centro di accoglienza per giovani sole e senza lavoro.\n1855 - Invia le suore a curare le persone colpite dalla grande epidemia di colera che si diffonde a Udine e in Friuli, tanto da meritare un solenne riconoscimento dell'opera svolta.\n1857 - Apre a Udine la scuola per sordomuti che purtroppo, per mancanza di fondi, \u00e8 costretto a chiudere nel 1872. Nello stesso anno invia alcune suore all'ospedale di Portogruaro (VE) affinch\u00e9 assistano ammalati e anziani emarginati.\n1862 - Ottiene l'approvazione papale per la congregazione delle \"Suore della Provvidenza\", perch\u00e9 cos\u00ec P. Luigi vuole chiamare le sue suore che pronunciano i voti religiosi di povert\u00e0, castit\u00e0 e obbedienza.\n1864 - Fa assumere alle Suore della Provvidenza la gestione dell'\"Asilo Infantile dell'Immacolata\" di Udine.\n1869-83 - Favorisce la nascita di nuove fondazioni: Cormons (GO), Primiero (TN), Tesero (TN), Pergine (TN), Rovigno (Istria), San Vito al Tagliamento (PN), Roncegno (TN).\n1880 - Cede, per l'et\u00e0 e per problemi di salute, la responsabilit\u00e0 dell'organizzazione delle case e della formazione delle suore alla superiora generale Madre Cecilia Piacentini.\n1883 - Sospende ogni attivit\u00e0 perch\u00e9 colpito da una grave malattia della pelle che gli procura febbre alta e piaghe diffuse.\n1884 - Muore santamente gioved\u00ec 3 aprile e viene sepolto a Orzano, a lui tanto caro perch\u00e9 umile e silenzioso borgo di campagna.\nSanto Patrono dei calciatori.\nIn data 22 agosto 2010 San Luigi Scrosoppi \u00e8 stato eletto patrono dei calciatori dal vescovo S. E. Alois Schwarz in una funzione religiosa in Austria, nella parrocchia di P\u00f6rtschach sul W\u00f6rthersee, in coordinamento con le autorit\u00e0 vaticane e S.E. Andrea Bruno Mazzocato, arcivescovo di Udine. Un santo patrono per i calciatori non esisteva ancora, cos\u00ec l'idea di nominare San Luigi Scrosoppi \u00e8 stata lanciata dal tifoso di calcio Manfred Pesek con l'iniziativa carinziana chiamata in tedesco \u201c\"W\u00f6rthersee Zukunftsinitiative\"\u201d.\nS.E. Schwarz, vescovo di Gurk - Klagenfurt, ha sostenuto la proposta nell'apposita sezione del Vaticano \"Chiesa e sport\", soprattutto perch\u00e9 il calcio per i giovani \u00e8 di grande importanza e significato. Luigi Scrosoppi, infatti, si era interessato molto anche dei giovani. Questa iniziativa \u00e8 volta proprio a creare in quest'ultimi un rinnovato interesse nella figura di San Luigi. Infatti, con la sua opera egli rappresenta i valori che si sviluppano proprio attraverso lo sport: la correttezza, la perseveranza, l'impegno e la determinazione.\nTra i sostenitori dell'iniziativa vi sono Nikolaus Kn\u00f6pffler, presidente del Dipartimento di etica applicata e direttore dell'\"Ethik Zentrum\" presso la \"Friedrich-Schiller-Universit\u00e4t\" di Jena, Walter Walzl, Florian Becker, Robert Hofferer e Stefan Gottschling, che hanno dato un importante contributo per porre le basi di questa iniziativa la quale \u00e8 in fase di ulteriore sviluppo. Oltre al supporto del Mons. Schwarz, vi \u00e8 stato anche il sostegno di S. E. Mazzocato, vescovo di Udine, diocesi natia di San Luigi Scrosoppi.\nLa canonizzazione.\nIl processo di canonizzazione di Luigi Scrosoppi ha avuto inizio nel 1932.\nI riconoscimenti ufficiali della sua santit\u00e0 hanno avuto luogo durante il pontificato di Papa Giovanni Paolo II: fu proclamato beato il 4 ottobre del 1981 e fu canonizzato il 10 giugno 2001.\nQueste le parole pronunciate da Giovanni Paolo II durante l'omelia tenuta nell'Eucaristia per la canonizzazione di padre Scrosoppi:\nI miracoli per la beatificazione.\nAll'epoca erano necessari due miracoli per la beatificazione: nel caso di Luigi Scrosoppi la Chiesa cattolica ha ritenuto miracolose le guarigioni di Rocco Santarelli e Siro Marizzoli.\nDopo gli esami della commissione medica internazionale, che riconobbe le guarigioni scientificamente inspiegabili, e di quella teologica, papa Giovanni Paolo II il 31 gennaio 1981 promulg\u00f2 il decreto sulla validit\u00e0 dei due miracoli, che servirono per la beatificazione del padre Luigi.\nIl miracolo per la canonizzazione.\nAi fini della canonizzazione, la Chiesa cattolica ritiene necessario un nuovo miracolo: nel caso di Luigi Scrosoppi, ha ritenuto miracolosa la guarigione di Peter Changu Shitima, malato terminale di AIDS, avvenuta nel 1996.\n\"Peter Changu Shitima\" era uno studente dell'oratorio di san Filippo Neri di Oudtshoorn, citt\u00e0 vicina alla costa meridionale del Sudafrica. Nella primavera del 1996 cominci\u00f2 ad accusare disturbi sempre pi\u00f9 gravi, tanto da essere ricoverato in ospedale, dove venne accertato che era malato di polineurite periferica agli arti inferiori con sindrome cachettica, cio\u00e8 patologia di AIDS in fase terminale. Fu mandato a casa dagli stessi medici affinch\u00e9 morisse in famiglia.\nLa comunit\u00e0 religiosa cui apparteneva inizi\u00f2 preghiere incessanti, per ottenere l'intercessione dell'allora beato Luigi Scrosoppi. Nella notte fra il 9 e il 10 ottobre 1996 il giovane sogn\u00f2 il beato Scrosoppi e, al risveglio, si sent\u00ec improvvisamente guarito, riprendendo subito la sua normale attivit\u00e0.\nLa guarigione fu constatata dai medici Johannes Le Roux e Pete du Toit, entrambi non cattolici, che non seppero spiegarsi l'accaduto. Il caso, esaminato presso la Curia di Oudtshoorn, fu sottoposto alla Congregazione per le Cause dei Santi che, il 1\u00ba luglio 2000, promulg\u00f2, alla presenza di Giovanni Paolo II, il decreto sul miracolo per la \"rapidissima, completa e duratura guarigione di Pietro Shungu Shitima da polineurite e cachessia in soggetto HIV positivo.\""}
{"id": "1320455", "revid": "767487", "url": "https://it.wikipedia.org/wiki?curid=1320455", "title": "Il mostro oltre lo schermo", "text": "Il Mostro Oltre Lo Schermo (\"How to Make a Monster\") \u00e8 un film del 2001 diretto da George Huang.\nTrama.\nTre programmatori professionisti di videogames, Bug (Jason Marsden), Hardcore (Tyler Mane) e Sol (Karim Prince) realizzano e mettono a punto \"Evil-Ution\", un videogioco davvero spaventoso...\nSerie.\nFa parte della serie di film per la TV prodotta dalla Cinemax nel 2001, denominata \"Creature Features\" (\"Le creature del brivido\" in Italia), che comprende anche i titoli:"}
{"id": "1320457", "revid": "1573940", "url": "https://it.wikipedia.org/wiki?curid=1320457", "title": "Chiesa di San Pier Buonconsiglio", "text": "La chiesa di San Pier Buonconsiglio era una chiesa di Firenze, distrutta durante il \"Risanamento\" della zona del Mercato Vecchio. Sorgeva all'angolo fra la piazza del Mercato, via Pellicceria e via de' Ferrivecchi (oggi via Strozzi), pi\u00f9 o meno dove oggi si trovano i portici a sud dell'arco; a ovest aveva il retro affacciato sull'angusto chiasso del Leoncino.\nStoria e descrizione.\nAnteriore all'anno Mille, l'origine del nome \u00e8 incerta: forse deriva da un cittadino chiamato Buonconsiglio che ne aveva il patronato, oppure una leggenda narra di come una cavolaia che viveva nella zona avesse suggerito ai fiorentini, al pari della famosa Cassandra, di aver paura di Totila (autore del sacco di Firenze nel 550), e quindi avesse dato un \"buon consiglio\". L'ipotesi pi\u00f9 probabile \u00e8 comunque che nella chiesa si siano tenute per un certo periodo le riunioni del Consiglio del Popolo., come era normale accadere dentro le principali chiese cittadine, e che da una di queste ne uscisse un consiglio tanto utile per la citt\u00e0 da meritare di tenerne ricordo nel nome del luogo. La prima menzione certa risale comunque al 1198.\nLa facciata era decorata da una piccola scalinata a doppia rampa, elemento tipico delle chiese di questa zona che sopravvive oggi solo alla sconsacrata chiesa di San Biagio, e da una lunetta in terracotta policroma invetraiata di Luca della Robbia oggi nel Salone Brunelleschi del Palagio dei Capitani di Parte Guelfa.\nEra stata patronata dai popolani e, dal 1565, da Lelio Torelli da fermo, consigliere di Cosimo I che abitava nell'antistante palazzo della Luna. I suoi discendenti, nel 1608, ne cedettero i diritti al senatore Girolamo de' Sommaia.\nNel 1736 fu rinnovata secondo il gusto dell'epoca.\nGi\u00e0 sconsacrata nel 1785, secondo le disposizioni di Pietro Leopoldo che ridusse le chiese con la giurisdizione pi\u00f9 limitata e le rendite meno cospicue, i suoi fedeli passarono a San Gaetano, prima di venire abbattuta a fine dell'Ottocento."}
{"id": "1320463", "revid": "122656209", "url": "https://it.wikipedia.org/wiki?curid=1320463", "title": "Maksim Maksimovi\u010d Litvinov", "text": "Biografia.\nNato con il nome di Meir Henoch Wallach-Finkelstein, di origini ebraiche, si distingueva per la sua inclinazione filo-occidentale. Ader\u00ec al movimento operaio alla fine dell'Ottocento e divenne membro dell'allora illegale Partito Operaio Socialdemocratico Russo. Fu nel 1898 che il giovane Meir Henoch assunse per la prima volta lo pseudonimo di Maksim Maksimovic Litvinov, adottato per proteggersi dalla polizia zarista. Emigrato a Londra nel 1906, lavor\u00f2 per la Seconda Internazionale.\nDopo la Rivoluzione d'Ottobre, fu nominato da Lenin rappresentante sovietico nel Regno Unito. Come ministro degli esteri, nel 1930, prese il posto di Georgij Vasil'jevi\u010d \u010ci\u010derin. Fu una figura di primo piano per la diplomazia sovietica nel periodo compreso tra il trattato di Rapallo ed il patto Ribbentrop-Molotov. Nel 1932 l'Unione Sovietica riusc\u00ec, grazie ai suoi servizi di ministro, a firmare un patto di non aggressione con la Francia.\nUn altro successo fu la partecipazione dell'Unione Sovietica alla Societ\u00e0 delle Nazioni nel 1934, da lui rappresentata fino al 1938, che ottenne anche un seggio nel Consiglio permanente dell'organizzazione. Nel 1939 fu sostituito da Vja\u010deslav Molotov come commissario agli esteri. In seguito, durante la Grande guerra patriottica venne nominato da Stalin vicecommissario agli esteri; fu poi ambasciatore negli Stati Uniti dal 1941 al 1943, dove diede un contributo fondamentale all'approvazione della legge \"Affitti e prestiti\".\nMor\u00ec in seguito a una malattia cardiaca il 31 dicembre 1951."}
{"id": "1320468", "revid": "1305772", "url": "https://it.wikipedia.org/wiki?curid=1320468", "title": "Werner Roth", "text": ""}
{"id": "1320471", "revid": "110456374", "url": "https://it.wikipedia.org/wiki?curid=1320471", "title": "Mitsubishi Colt", "text": "La Mitsubishi Colt \u00e8 una berlina di dimensioni compatte prodotta dall'azienda nipponica Mitsubishi Motors Corporation fin dagli anni sessanta e dopo 50 anni di vita, uscita di produzione nel 2012 per essere sostituita dalla Mitsubishi Space Star, venduta come Mirage nei mercati dell'Asia orientale.\nLe serie.\nPrima Serie (A150) 1962-1978.\nMitsubishi introdusse il nome Colt nel luglio 1962 per identificare il modello \"Colt 600\", la prima di una serie di auto che erano state create per andare a sostituire il modello Mitsubishi 500, la prima auto prodotta dall'azienda nipponica nel dopoguerra. La Colt 600 era cos\u00ec chiamata per il motore che la equipaggiava, un 594 cm\u00b3 OHV a due cilindri raffreddato ad aria.\nL'allora conosciuta Mitsubishi Heavy Industries riscontr\u00f2 un buon successo commerciale per questo modello e decise di non utilizzare il marchio Mitsubishi per commercializzare il modello ma di utilizzare il marchio Colt per identificare una intera gamma di prodotti. Nel luglio 1963 venne introdotta la compatta \"Colt 1000\" pi\u00f9 grande della 600, seguita nel novembre 1965 dalla \"Colt 800\" che si inseriva tra i due precedenti per dimensioni e motore, e dalla \"Colt 1500\" la pi\u00f9 grande del gruppo.\nL'ultima auto a marchio Colt venduta \u00e8 stata la 1100 presentata nel settembre 1966. La famiglia Colt usci definitivamente di produzione nel 1971 sostituita da una serie di nuovi modelli: la Colt 600 ebbe un'erede diretta nella \"Mirage\" (denominazione per il mercato interno giapponese), lanciata nel marzo 1978, i modelli pi\u00f9 grandi invece vennero sostituiti pian piano dalle \"Lancer\" (berlina compatta, lanciata nel febbraio 1973) e \"Colt Galant\" (berlina di segmento superiore, dal dicembre 1969). Con il debutto della nuova gamma Mirage, Lancer e Galant il marchio Colt non venne pi\u00f9 utilizzato sostituito definitivamente dal marchio Mitsubishi. In Nuova Zelanda il marchio Colt cess\u00f2 di esistere gi\u00e0 nel 1970 sostituito da quello Mitsubishi mentre nel solo Regno Unito la casa giapponese fond\u00f2 la Colt Car Company nel 1974, un'azienda che distribuiva sul mercato locale le auto a marchio Colt fino al 1984. In seguito la Colt Car Company cess\u00f2 di esistere diventando Mitsubishi Motors UK e assorbendo tutta la rete di vendita e la gamma di auto.\nSeconda Serie (C10) 1978-1987.\nLa seconda serie (\"A150\") venne introdotta nel 1978. Prima Mitsubishi a trazione anteriore, vantava anche l'innovativa trasmissione Mitsubishi \"Super Shift\": un cambio a quattro rapporti con a fianco una seconda leva che permetteva di sdoppiare le marce e scegliere tra una gamma di marce pi\u00f9 lente e una di marce pi\u00f9 veloci. \nSostanzialmente permetteva di disporre di ben otto rapporti.\nTerza serie (C50) 1988-1994.\nLa produzione della terza serie di Mitsubishi Colt \u00e8 cominciata nel 1988 ed \u00e8 terminata nel 1994.\nLa Colt terza serie era una compatta tre porte disponibile con quattro motori, un 1.3 da 70 CV (C51A), un 1.5 da 75 CV (C52A), un 1.6 da 160 CV (DOHC), un 1.6 da 124 CV (C53A), un 1.8 da 90 CV (C54A) ed un 1.8 16V da 136 CV (C58A).\nQuarta serie (CAO) 1994-1996.\nLa produzione della quarta serie \u00e8 cominciata nel 1994, ed \u00e8 terminata nel 1996.\nEra lunga 3960 mm, larga 1690 ed alta 1370, aveva 5 posti ed era disponibile con tre o cinque porte.\nIl motore era un quattro cilindri 1299 da 75 CV e 108 nm. Era omologata per la norma antinquinamento euro 1.\nQuinta serie (CJO) 1997-2001.\nLa produzione della quinta serie \u00e8 cominciata nel 1997 ed \u00e8 terminata nel 2001. Era lunga 3880 mm, larga 1680 e alta 1370. Era disponibile con due motori, un 1299 da 75 CV, ed un 1597 da 90 CV.\nSesta Serie (Z30) 2004-2012.\nLa sesta serie, costruita sulla base del prototipo \"Sup\" presentato al Salone di Tokyo del 2001, \u00e8 entrata in produzione nel 2004. La versione a 5 porte ha una linea da monovolume. Successivamente \u00e8 stata presentata la versione 3 porte, la CZ3 disponibile anche in versione turbo. \nLa versione cabriolet denominata Colt CZC possiede il tetto in metallo retraibile il cui sistema di apertura della capote \u00e8 stato progettato da Pininfarina la quale si occupava dell\u2019intera produzione della vettura nello stabilimento di Torino. \u00c8 stata assemblata fino al Luglio 2008. La Mitsubishi Colt EV \u00e8 una versione dell'ultima serie elettrica, con motori elettrici montati nelle ruote e batterie al litio.\nNel 2005 \u00e8 stata sottoposta ai crash test dell'EuroNCAP realizzando il punteggio di 4 stelle per la sicurezza automobilistica.\nNel gennaio 2008 ha subito un facelift ed \u00e8 diventata disponibile la versione Bi-fuel (benzina e GPL), mentre al Salone Internazionale di Parigi (dello stesso anno) \u00e8 stata mostrata la Colt 2009 in versione ristilizzata con un frontale simile all'ultima generazione di Mitsubishi Lancer. Altre modifiche riguardano i propulsori pi\u00f9 puliti, e la motorizzazione diesel pensionata a causa delle scarse richieste.\nPer il mercato giapponese e taiwanese la Colt viene prodotta anche in una versione monovolume a tetto rialzato denominata Colt Plus."}
{"id": "1320473", "revid": "7", "url": "https://it.wikipedia.org/wiki?curid=1320473", "title": "Frase musicale", "text": ""}
{"id": "1320475", "revid": "138365", "url": "https://it.wikipedia.org/wiki?curid=1320475", "title": "Joie Susannah Lee", "text": ""}
{"id": "1320477", "revid": "1272592", "url": "https://it.wikipedia.org/wiki?curid=1320477", "title": "Bliss", "text": ""}
{"id": "1320479", "revid": "2188307", "url": "https://it.wikipedia.org/wiki?curid=1320479", "title": "Sendhil Ramamurthy", "text": "\u00c8 conosciuto soprattutto per aver recitato il ruolo del genetista indiano Mohinder Suresh nel telefilm \"Heroes\", di Jai Wilcox in \"Covert Affairs\" e di Gabriel Lowen in \"Beauty and the Beast\".\nBiografia.\n\u00c8 nato negli Stati Uniti da genitori indiani, entrambi medici. I suoi genitori provengono da Bangalore, India. Ha una sorella, anche lei medico. Lui e sua sorella sono cresciuti a San Antonio. L\u00ec, ha frequentato la Keystone School e si \u00e8 diplomato nel 1991. \u00c8 sposato con l'attrice Olga Sosnovska con cui ha avuto una figlia, Halina ed un figlio, Alex. \u00c8 anche cugino dell'attore e regista Jay Chandrasekhar.\nRamamurthy ha frequentato la Tufts University inizialmente per seguire le orme dei suoi genitori. \u00c8 stato anche un membro del Kappa Charge del Theta Delta Chi. In seguito nasce in lui la passione per la recitazione. Laureatosi all'universit\u00e0 in Storia, ha frequentato la Webber Douglas Academy, dove ha studiato Arte Drammatica. Dopo aver partecipato a diverse rappresentazioni teatrali \u2014 tra cui \"Our Country's Good\", sceglie di cambiare la meta della sua carriera. Nel 1999 si \u00e8 diplomato alla Webber Douglas Academy of Dramatic Art.\nA Ramamurthy piace molto giocare a calcio.\nCarriera.\nSendhil \u00e8 apparso in alcune produzioni teatrali come \"Servant of Two Masters\", \"Indian Ink\" e \"East Is East\". In televisione ha partecipato a molte produzioni e serie televisive tra cui \"Casualty\", \"Ultimate Force\", \"Grey's Anatomy\" e \"Numb3rs\" e alla soap opera \"Sentieri\" nel ruolo di Lloyd. Ad un certo punto della sua carriera ha deciso di non fare pi\u00f9 provini per ruoli di stereotipati di indiani, bench\u00e9 abbia numerose offerte. Ha interpretato quindi nel famoso telefilm \"Heroes\", la sua parte pi\u00f9 importante come attore nel ruolo di Mohinder Suresh. Sebbene il personaggio originariamente nella sceneggiatura avrebbe dovuto essere un uomo di 55 anni, ma il suo provino e lo screen test convinsero gli autori a tal punto che decisero di riscrivere la parte per Ramamurthy.\nHa partecipato anche a film come \"Little India\" (2001); \"Death, Deceit &amp; Destiny Aboard the Orient Express\" (2001) di Mark Roper, accanto a Richard Grieco.\nIl 25 gennaio 2007, \u00e8 apparso in trasmissioni televisive come \"The Tonight Show\", presentato da Jay Leno.\nFra il 2010 e il 2012 ha interpretato Jai Wilcox nelle prime due stagioni di \"Covert Affairs\". Dal 2012 interpreta Gabriel Lowen nella serie \"Beauty and the Beast\"."}
{"id": "1320482", "revid": "184755", "url": "https://it.wikipedia.org/wiki?curid=1320482", "title": "Imitatore", "text": "Un imitatore \u00e8, nel campo dello spettacolo, un artista in grado di assumere voce, intercalari, modi di dire e rumori, gestualit\u00e0 e movimenti particolari di altre persone.\n la carriera degli imitatori \u00e8 strettamente collegata alla televisione e i personaggi proposti dagli stessi deriverebbero da tale mezzo di comunicazione."}
{"id": "1320484", "revid": "767487", "url": "https://it.wikipedia.org/wiki?curid=1320484", "title": "Messa dell'incoronazione", "text": "La Messa dell'incoronazione per organo, coro, soli e orchestra in Do maggiore (in tedesco: \"Kr\u00f6nungsmesse F\u00fcr Orgel, Chor, Solisten Und Orchester C-Dur \"; abbreviazione nel catalogo K\u00f6chel: K317) \u00e8 una messa composta da Wolfgang Amadeus Mozart nel 1779 all'et\u00e0 di 23 anni quando si trovava a Salisburgo.\nComposizione dell'opera e rappresentazioni.\nL'opera fu composta nel periodo direttamente successivo al ritorno del compositore a Salisburgo, nel gennaio 1779, dopo 18 mesi infruttuosi a Parigi e Mannheim. Mozart dovette riprendere servizio presso l'arcivescovo Hieronymus von Colloredo con l'incarico di organista di corte che prevedeva uno stipendio annuale di 450 fiorini in cambio di nuove composizioni.\nIl titolo - secondo tradizione - \u00e8 dovuto al fatto che questa messa sarebbe stata composta ed eseguita il 20 giugno per la commemorazione dell'incoronazione dell'immagine sacra di Maria conservata nel santuario di Maria Plain a Bergheim (Austria) nei pressi di Salisburgo.\nTesi pi\u00f9 recenti respingono questa tradizione basandosi sulla distanza cronologica fra il termine del lavoro di composizione (23 marzo) e l'inizio dei festeggiamenti (27 giugno) e l'importanza dell'organico, troppo grande per la piccola chiesa di Maria Plain. \nAlcuni documenti, comunque, richiamano come \"Kr\u00f6nungsmesse\" altre due composizioni: la \"Missa brevis n\u00b0 6 in Fa maggiore K 192\" e \"Dixit Dominus e Magnificat in Do maggiore K193\", entrambe del 1774; inoltre, dai documenti del santuario risulta che la composizione musicale successiva utilizzata per i festeggiamenti fu la \"Missa aulica K 337\" cronologicamente posteriore (fu composta nel marzo 1780).\nNel 1842 avviene la prima al Duomo di Salisburgo; il 29 giugno 1985 il brano musicale fu eseguito nella Basilica di San Pietro in Vaticano diretta da Herbert von Karajan con Kathleen Battle e Ferruccio Furlanetto nel corso di una funzione liturgica celebrata da Giovanni Paolo II.\nAnalisi musicale.\nLa messa destinata - si pensa - alla liturgia pasquale, inaugura la nuova generazione di composizioni sacre del periodo salisburghese che comprende 2 messe (K 317 e K 337) e varie pagine liturgiche (vespri, mottetti, etc...). Nonostante l'impianto imponente dal punto di vista orchestrale, la forma musicale della \"Kr\u00f6nungsmesse\" \u00e8 quella della messa breve (\"Missa brevis\" in latino).\nL'opera, prevalentemente corale, presenta episodi solisti rilevanti, come l'assolo del soprano nel Kyrie, che annunciano temi musicali di opere liriche successive: l'assolo solista dell'Agnus Dei \u00e8 molto simile all'aria per soprano \"Dove sono i bei momenti\" de \"Le nozze di Figaro\"."}
{"id": "1320487", "revid": "43530", "url": "https://it.wikipedia.org/wiki?curid=1320487", "title": "Hosti non solum dandam esse viam ad fugiendum, sed etiam munienda", "text": ""}
{"id": "1320493", "revid": "2056951", "url": "https://it.wikipedia.org/wiki?curid=1320493", "title": "Manomissione", "text": "Con il termine manomissione (\"manumissio\") si indica in diritto romano l'atto con cui il proprietario libera un servo dalla schiavit\u00f9.\nAll'interno della disciplina giuridica romana classica erano conosciute tre forme di manomissione: la \"manumissio vindicta\", la \"manumissio testamento\" e la \"manumissio censu\". Queste tre \"manumissiones\" si caratterizzano poich\u00e9, oltre alla libert\u00e0, consentono al servo di acquistare simultaneamente anche la cittadinanza romana, e sono dette \"manomissioni civili\".\nForme di manomissione.\n\"Manumissio vindicta\".\nLa \"manumissio vindicta\" vede i suoi natali gi\u00e0 nell'et\u00e0 arcaica, con un negozio formale e solenne, dove non erano tollerati condizioni o termini.\nSi svolgeva davanti al magistrato, con presenti il padrone e lo schiavo. Sembra che in origine si trattasse di una finta \"vindicatio in libertatem\", assai simile alla \"in iure cessio\".\nIl padrone, affrancatore dello schiavo (\"adsertor libertatis\"), conduceva questi di fronte a un pretore, il quale gli toccava leggermente il capo con una verga detta \"vindicta\" (\"vindictam imponere\") e pronunciava la formula rituale; poi un littore del magistrato toccava lo schiavo con una verga, con poi la pronuncia dell\"'addictio secundum libertatem\", permettendo allo schiavo di acquisire la libert\u00e0.\nCon il passare dei secoli il rito divenne sempre pi\u00f9 semplice, giungendo, nel diritto giustinianeo, a vedere la \"manumissio vindicta\" compiuta con una semplice dichiarazione di volont\u00e0 di affrancare il servo resa dal suo padrone al magistrato.\nNel diritto romano classico la struttura dell'atto cambia radicalmente, perdendo le caratteristiche proprie della \"in iure cessio\". Tale tipo di manomissione non ammette l'apposizione di termini o di condizioni. Questa procedura poteva essere utilizzata esclusivamente per le schiave, le quali poi divenivano \"libera ex iure Quiritum\".\n\"Manumissio testamento\".\nLa \"manumissio testamento\", che vede i suoi natali in epoca molto antica, vedendo essere gi\u00e0 presupposta nelle XII Tavole, era la pi\u00f9 frequente forma di manumissione, la quale avveniva con una disposizione testamentaria efficace dalla morte del testatore.\nPer essa era necessario l'impiego di termini imperativi, come ad esempio \"\u00abStichus servus meus liber esto\u00bb\" (il mio servo Stico sia libero) e, a differenza della \"manumissio vindicta\", era possibile apporre condizioni sospensive o termini. Lo schiavo manomesso, nel mentre della condizione o prima della scadenza del termine veniva nominato \"statuliber\".\nEra possibile, insieme, istituire come erede lo stesso servo che stava per essere liberato, ma era necessario, anche qui, l'attribuzione di libert\u00e0 esplicita. Solo con Giustiniano l'attribuzione della libert\u00e0 divenne implicito nell'istituzione di erede.\n\"Manumissio censu\".\nConsiste nell'iscrizione dello schiavo come cittadino libero nelle liste del censimento. La portata di tale forma di manomissione \u00e8 alquanto controversa per quanto concerne il diritto romano arcaico, essendo considerata come una \"pratica condizione realizzativa\" di una delle altre due forme. Nel diritto romano classico, invece, pu\u00f2 a rigore considerarsi forma di manomissione di pari grado alla \"vindicta\" e alla \"testamento\".\n\u00c8 detta anche manomissione di censimento; i censori quando facevano il censimento, compiuto ogni 5 anni e chiamato \"lustrum\", potevano sentirsi dire dal padrone di casa: \"lo schiavo non \u00e8 pi\u00f9 tra le persone schiave ma \u00e8 tra le persone libere\", quindi con l'iscrizione dello schiavo nelle liste del censo e, di conseguenza, tra i cittadini Romani, detti \"civites Romani\".\nNel corso del tempo la pratica divenne sempre meno frequente, fino a quando, in et\u00e0 postclassica, divenne desueta.\nAltre forme di manomissione.\nLe tre forme di manomissione sinora considerate sono le tre principali e le uniche producenti effetti nell'ambito dello \"ius civile\". Esistevano tuttavia in diritto romano altre forme di \"manumissiones\", dette \"praetoriae\", basate sulla volont\u00e0 da parte del padrone di liberare lo schiavo, e non sui formalismi tipici delle manomissioni \"ex iure civili\".\nEsse ne sono tre: la \"manumissio per epistulam\", la \"manumissio per mensam\" la \"manumissio inter amicos\".\nLa distinzione tra \"manomissioni civili\" e \"manomissioni pretorie\" si ridusse, col passare dei secoli, per la sempre minor richiesta di requisiti formali delle prime, culminata nella definitiva abrogazione della differenziazione tra le due categorie attuata da Giustiniano.\nLa distinzione tra manomissioni civili e pretorie pi\u00f9 che altro era basata sulla possibilit\u00e0 riconosciuta al pretore dalla \"Lex Iunia Norbana\" (del 19 d.C.) di rifiutare l'azione al padrone che in seguito mostrasse l'intenzione di rivendicare la propriet\u00e0 dello schiavo (per effetto di un \"favor libertatis\"). Perci\u00f2 le nuove forme di manumissioni non erano pretorie in quanto rimedi concessi dal pretore e potevano fare acquisire solo lo \"status libertatis\" e non lo \"status civitatis\", sicch\u00e9 lo schiavo veniva comunque liberato ma acquistava la cittadinanza latina e non romana (infatti erano cosiddetti \"latini iuniani\").\nNell'epoca postclassica si affermarono altre figure di manomissione quali \"manumissio per epistulam\", \"per mensam\" e dall'et\u00e0 di Costantino in poi la \"manumissio in ecclesia\" (consistente in una dichiarazione resa davanti alle autorit\u00e0 ecclesiastiche)."}
{"id": "1320500", "revid": "767487", "url": "https://it.wikipedia.org/wiki?curid=1320500", "title": "Conoscenza carnale", "text": "Conoscenza carnale (\"Carnal Knowledge\") \u00e8 un film del 1971 diretto da Mike Nichols.\nTrama.\nJonathan e Sandy sono due compagni di stanza in un college americano. Jonathan \u00e8 brillante ed estroverso mentre Sandy \u00e8 pi\u00f9 timido e mite. Entrambi finiscono con l'innamorarsi di Susan, inizialmente uno all'insaputa dell'altro, ma questa sposer\u00e0 il secondo, intuendone la fragile e pi\u00f9 affidabile natura. Jonathan invece vive per anni da scapolo incallito, passando da una relazione all'altra, senza legarsi stabilmente con nessuna donna, fino a quando Bobbie, legata a lui in una burrascosa convivenza, riesce a convincerlo a sposarla inscenando un tentato suicidio. Tuttavia per i due vecchi amici nessun rapporto \u00e8 destinato a durare, tanto che, arrivati ai quarant'anni, si ritroveranno, Sandy hippy e Jonathan quasi impotente, a meditare sui rispettivi fallimenti.\nAnalisi.\n\u00c8 un film che si occupa della repressione puritana, attraverso la lente analizzatrice della societ\u00e0 e delle sue storture.\nCuriosa ma azzeccata la scelta del cantante Garfunkel, questa volta in veste di attore, mentre nel precedente film di Nichols aveva contribuito al successo della pellicola con la colonna sonora."}
{"id": "1320504", "revid": "486946", "url": "https://it.wikipedia.org/wiki?curid=1320504", "title": "Dartacan e i tre moschettieri", "text": ""}
{"id": "1320511", "revid": "228587", "url": "https://it.wikipedia.org/wiki?curid=1320511", "title": "Tecnica e pratica psicoanalitica", "text": "Tecnica e pratica psicoanalitica \u00e8 un testo di didattica psicoanalitica scritto da Ralph Romeo Greenson nel 1967 e pubblicato in Italia nel 1974. \u00c8 un testo innovativo che mette per iscritto i concetti fondamentali della teoria e della tecnica psicoanalitica, le regole del modo di interpretare le associazioni libere, i sogni, i lapsus e gli atti sintomatici, le resistenze e il transfert. Un libro pratico con una buona documentazione di casi clinici e abbondanti riferimenti bibliografici per ogni argomento accompagnano il solido impianto dell'opera.\nLe opere classiche sugli elementi di tecnica psicoanalitica le hanno scritte:\nQueste opere non descrivono abbastanza particolareggiatamente cosa fa uno psicoanalista quando analizza un paziente. Per cui l'analisi delle resistenze pu\u00f2 significare una cosa per un analista ed una cosa sorprendentemente diversa per un altro analista; anche se ciascuno crede di stare proprio ad analizzare una resistenza, nel modo pi\u00f9 classico. Nel libro Tecnica e pratica psicoanalitica, l'autore dice che la terapia psicoanalitica \u00e8 primariamente analisi delle resistenze e del trasfert, dalla prima all'ultima seduta e descrive in modo particolareggiato il setting psicoanalitico.\nNel primo capitolo vengono presi in esame\nNel capitolo secondo viene trattata in modo particolare\nNel capitolo terzo si parla del\nNel capitolo quarto si parla della situazione analitica"}
{"id": "1320513", "revid": "6923", "url": "https://it.wikipedia.org/wiki?curid=1320513", "title": "Nenad Saki\u0107", "text": "Biografia.\nGiocatore.\nClub.\nCresciuto nel FK Napredak Kru\u0161evac ha vestito anche le maglie di dal 1994 al 1997, (stagione 1997-1998) e (dal 1998 al 2005) seguendo i blucerchiati nella retrocessione in serie B nell'anno del suo arrivo e la promozione in serie A nel 2003. Nel campionato 2005-2006 ha fatto ritorno al Napredak, squadra del quale \u00e8 diventato direttore sportivo a seguito del ritiro dai campi di gioco avvenuto nel 2006.\nNazionale.\nHa collezionato 6 presenze con la Jugoslavia.\nAllenatore.\nNel 2008-2009, ha allenato il Napredak Kru\u0161evac, subentrando in gennaio. Ha portato la squadra dall'ultimo posto al sesto.\nDal 2011 fino al maggio 2012, \u00e8 selezionatore dell'Under 17 serba.\nGuida la nazionale fino al secondo posto della fase \u00e9lite dell'Europeo 2012 di categoria, eliminata dall'Olanda solo per un gol di differenza reti.\nDal maggio 2012 diventa il vice di Sini\u0161a Mihajlovi\u0107, nuovo commissario tecnico della Serbia, che segue anche dopo il passaggio alla e al ."}
{"id": "1320515", "revid": "287204", "url": "https://it.wikipedia.org/wiki?curid=1320515", "title": "Placido Andriolo", "text": "Meglio conosciuto semplicemente come Placido Andriolo, si trova in 23 antologie letterarie, oltre che in parecchie riviste specializzate.\nHa partecipato come membro giudicante in vari Concorsi di narrativa o di poesia.\nDi lui, come di aspetti della sua vasta produzione culturale, si sono interessate personalit\u00e0 note come Salvatore Quasimodo, Garibaldo Alessandrini, Danilo Dolci, l'antologista Francesco Pedrina, Giorgio Bubbi, Rosalba Masone Beltrame, Adelchi Attisani, Salvatore Di Marco, Clelia Montella, l'insigne latinista Giuseppe Morabito, Francesco Fiumara, Mario Rappazzo, Nino Ferra\u00f9, S. G. Trovato (dell'Universit\u00e0 degli Studi di Catania), Barbaro Conti e molti altri.\nIl suo libro \"Case e luoghi di grandi italiani (come sono oggi)\" \u00e8 presente tra l'altro nella Biblioteca del Congresso degli Stati Uniti. \nDotato di prodigiosa memoria, riusciva a declamare oltre 25000 versi, cifra -per chi se ne intende- astronomica di autori dal secondo secolo dopo il 1000 fino all'anno 2000."}
{"id": "1320519", "revid": "466539", "url": "https://it.wikipedia.org/wiki?curid=1320519", "title": "Reporter (quotidiano)", "text": "Reporter \u00e8 stato un giornale quotidiano pubblicato a Roma tra il 1985 ed il 1986, sorto dalle ceneri del quotidiano \"Lotta Continua\" (organo ufficiale dell'omonimo gruppo extraparlamentare). \nL'esperienza editoriale ebbe vita molto breve, con una durata di poco pi\u00f9 di un anno: il primo numero fu in edicola il 21 febbraio 1985, mentre la chiusura dei battenti si avr\u00e0 l'11 aprile 1986, data della sua ultima uscita.\nPersonalit\u00e0.\nLa redazione di \"Reporter\" fu uno degli approdi a cui pervennero personalit\u00e0 del mondo di \"Lotta Continua\" e della redazione del suo giornale.\nFra le firme pi\u00f9 note di \"Reporter\", si ricordano Adriano Sofri, Enrico Deaglio (che ne fu il direttore, ruolo che aveva avuto anche in LC), Roberto Briglia, Giuliano Ferrara, Carlo Panella, Giuseppe Di Piazza, Giampiero Mughini, Marco Boato, Lisa Foa, Marino Sinibaldi, Toni Capuozzo, Franco Travaglini, W\u0142odek Goldkorn, Tano D'Amico, Fulvio Abbate, Adriano Mordenti, Luciano Lanza. Alla rivista collaborarono anche intellettuali di spicco della scena culturale italiana, come Giorgio Caproni, Norberto Bobbio e Giorgio Agamben.\nLinea politica.\nDa un punto di vista della politico, l'esperienza editoriale pu\u00f2 essere considerata vicina al Partito Radicale e ai Verdi, ma il giornale trov\u00f2 l'interlocutore politico pi\u00f9 diretto nel Partito Socialista Italiano di Bettino Craxi e Claudio Martelli. In una stagione politica segnata dalla rinnovata conflittualit\u00e0 del PSI con il Partito comunista italiano (e dalle tensioni con la Democrazia Cristiana nell'alleanza di centro-sinistra del Pentapartito), la redazione di \"Reporter\" guardava con interesse alle \"aperture garantiste\" offerte dal segretario socialista Bettino Craxi sulla praticabilit\u00e0 di una soluzione politica, e non giudiziaria, al problema dell'uscita dalla stagione del terrorismo italiano e degli anni di piombo.\nIn questo contesto di alleanze tattiche (anche spregiudicate, come era nella tradizione di \"Lotta Continua\"), la linea del giornale manteneva la tradizionale ostilit\u00e0 di LC al Partito comunista, perch\u00e9 incardinato, insieme alla DC, in un sistema in cui lo stallo dell'evoluzione politica era perpetuato dai pesi e ruoli reciproci dei due partiti.\nLa genesi del quotidiano \u00e8 stata raccontata da Giampiero Mughini, nel suo libro \"Il grande disordine\". Mughini indica il Partito Socialista Italiano quale finanziatore della testata:"}
{"id": "1320520", "revid": "1305887", "url": "https://it.wikipedia.org/wiki?curid=1320520", "title": "Tutti al college", "text": "Tutti al college (\"A Different World\") \u00e8 una sitcom statunitense trasmessa dal 1987 al 1993. La sitcom \u00e8 uno spin-off de \"I Robinson\". In Italia la prima stagione \u00e8 stata trasmessa con il titolo \"Denise\".\nTrama.\nDenise Robinson (Lisa Bonet) si trasferisce al college. Alla fine della prima stagione Denise ritorna in famiglia (nel cast della serie originale)."}
{"id": "1320523", "revid": "640277", "url": "https://it.wikipedia.org/wiki?curid=1320523", "title": "Jameson Adams", "text": "Nato nel villaggio di Rippingale nel Lincolnshire, nel 1893 si imbarca su una nave mercantile, per poi entrare nella Royal Navy. Nel 1907 si unisce alla spedizione Nimrod come meteorologo sotto il comando di Ernest Shackleton. Nel febbraio 1908 \u00e8 promosso a vice di Shackleton e partecipa alla spedizione verso il Polo Sud che non riesce per\u00f2 a raggiungere, arrivando soltanto alla latitudine di 88\u00b0 23' sud."}
{"id": "1320526", "revid": "24989", "url": "https://it.wikipedia.org/wiki?curid=1320526", "title": "Steve Josefsson Fragogiannis", "text": ""}
{"id": "1320529", "revid": "228587", "url": "https://it.wikipedia.org/wiki?curid=1320529", "title": "Cratere Dale", "text": "Dale \u00e8 il nome di un piccolo cratere lunare da impatto intitolato al neurologo inglese Henry Hallett Dale, situato nell'estremit\u00e0 orientale dell'emisfero rivolto verso la Terra. Esso giace a sud-est del pi\u00f9 grande cratere K\u00e4stner ed a nord-est del cratere Ansgarius. La regione in cui si trova Dale \u00e8 soggetta al fenomeno delle librazioni, e pu\u00f2 quindi trovarsi nascosto alla vista dalla Terra.\nDale \u00e8 un cratere basso e poco cospicuo, con un margine abbastanza eroso. Un cratere pi\u00f9 piccolo attraversa il bordo di sud-sud-est, raggiungendo il pianoro interno. Il margine esterno \u00e8 ancora meno elevato nella regione settentrionale, mentre il resto della formazione \u00e8 marcato da pochi minuscoli impatti."}
{"id": "1320530", "revid": "1592097", "url": "https://it.wikipedia.org/wiki?curid=1320530", "title": "Gennarino (Disney)", "text": ""}
{"id": "1320534", "revid": "287204", "url": "https://it.wikipedia.org/wiki?curid=1320534", "title": "Cratere Dalton", "text": "Dalton \u00e8 il nome di un cratere lunare da impatto intitolato al fisico e chimico inglese John Dalton situato vicino al margine occidentale dell'emisfero rivolto verso la Terra. \nDalton \u00e8 contiguo al bordo orientale del cratere Einstein, a sud del cratere Balboa e nord del cratere Vasco da Gama. Il bordo del cratere non presenta molte tracce di erosione e le pendici interne sono terrazzate. Il pianoro interno presenta un sistema di rimae approssimativamente concentrico con la struttura complessiva della formazione. Vicino al margine interno del bordo meridionale vi \u00e8 un piccolo cratere, mentre un secondo \u00e8 presente subito a nord del piccolo picco centrale."}
{"id": "1320535", "revid": "767487", "url": "https://it.wikipedia.org/wiki?curid=1320535", "title": "Primeira Divis\u00e3o 1985-1986", "text": "La Primeira Divis\u00e3o 1985-1986 \u00e8 stata la 48\u00aa edizione della massima serie del campionato portoghese di calcio e si \u00e8 conclusa con la vittoria del , al suo nono titolo.\nCapocannoniere del torneo \u00e8 stato Manuel Fernandes (Sporting CP) con 30 reti."}
{"id": "1320536", "revid": "4711", "url": "https://it.wikipedia.org/wiki?curid=1320536", "title": "CD Aves", "text": ""}
{"id": "1320537", "revid": "1529788", "url": "https://it.wikipedia.org/wiki?curid=1320537", "title": "Chiesa di Sant'Elisabetta", "text": ""}
{"id": "1320540", "revid": "287204", "url": "https://it.wikipedia.org/wiki?curid=1320540", "title": "I Nomadi (album 1968)", "text": "I Nomadi \u00e8 il secondo album in studio long playing del omonimo gruppo musicale italiano, pubblicato in Italia dalla Columbia nel .\nDescrizione.\nDopo aver cercato a lungo un titolo adeguato per il loro nuovo album, i Nomadi decisero di chiamarlo con il proprio nome. Il disco, come il precedente, raccoglie pezzi gi\u00e0 editi su 45 giri, cover, e brani inediti. Ancora una volta, buona parte dei pezzi sono di Francesco Guccini. I brani tratti dai 45 giri, per\u00f2, furono reincisi, mantenendo tuttavia gli stessi arrangiamenti, con solo poche differenze.\nL'arrangiamento di \"Ho difeso il mio amore\" \u00e8 di Maurizio Vandelli, Vince Tempera \u00e8 l'arrangiatore e direttore d'orchestra di \"E' giorno ancora\", \"Ophelia\", \"Il nome di lei\", \"Giorno d'estate\", \"Per quando \u00e8 tardi\".\nCon lo stesso nome \u00e8 stata pubblicata una raccolta nel 1980. \u00c8 l'ultimo album con Gianni Coron al basso e Bila Copellini alla batteria.\nTracce.\nLato ALato B"}
{"id": "1320541", "revid": "767487", "url": "https://it.wikipedia.org/wiki?curid=1320541", "title": "Two (serie televisiva)", "text": "Two \u00e8 una serie televisiva d'azione canadese trasmessa per una sola stagione dal canale televisivo canadese CTV.\nTrama.\nGus McClain (Michael Easton) \u00e8 incolpato dell'omicidio della moglie. Il delitto \u00e8 stato commesso dal fratello gemello di Gus, Booth Hubbard (sempre interpretato da Michael Easton), per incastrare il fratello. Fino a quel momento Gus non sapeva di avere un fratello gemello. Booth ha commesso altri omicidi sempre assumendo l'identit\u00e0 di Gus.\nL'agente dell'FBI incaricata del caso, Terry Carter (Barbara Tyson) ha avuto un collega rimasto vittima di Booth Hubbart.\nGus McClain scappa per cercare di dimostrare la sua innocenza.\nProduzione.\nLa trama della serie ha preso spunto dal film \"Il fuggitivo\" con Harrison Ford."}
{"id": "1320542", "revid": "1418004", "url": "https://it.wikipedia.org/wiki?curid=1320542", "title": "Glasnyckeln", "text": "Il Glasnyckeln (\"Chiave di vetro\" in lingua svedese) \u00e8 un premio letterario, creato nel 1992, che viene assegnato ai migliori autori di gialli scandinavi. Possono partecipare opere provenienti da Danimarca, Finlandia, Islanda, Norvegia e Svezia. \nIl nome del premio deriva da un romanzo di Dashiell Hammett: \"La chiave di vetro\", pubblicato nel 1931. Il vincitore riceve un prezioso oggetto di vetro. In inglese \u00e8 conosciuto come \"Glass Key award\"."}
{"id": "1320548", "revid": "1605525", "url": "https://it.wikipedia.org/wiki?curid=1320548", "title": "Atti di Taddeo", "text": "Gli Atti di Taddeo sono un apocrifo del Nuovo Testamento relativo all'apostolo Giuda Taddeo, probabilmente scritto in siriaco nel III secolo a Edessa ma pervenutoci in una versione greca del VI-VII secolo. Rappresenta un rifacimento della precedente Dottrina di Addai.\nIl testo descrive predicazione e miracoli dell'apostolo a Edessa (Siria) e nei territori limitrofi fino a Berytus (Beirut), dove si sarebbe addormentato morendo di morte naturale.\nDato l'avanzato periodo di composizione e lo stile eccessivamente favolistico l'apocrifo non pu\u00f2 essere considerato un fedele resoconto storico, sebbene non si possa escludere una ripresa di precedenti tradizioni orali."}
{"id": "1320549", "revid": "531590", "url": "https://it.wikipedia.org/wiki?curid=1320549", "title": "Thunder in Paradise", "text": "Thunder in Paradise \u00e8 una serie televisiva statunitense del 1994 che vede tra i protagonisti Hulk Hogan, Chris Lemmon e Carol Alt. I creatori della serie sono gli stessi di \"Baywatch\".\nTrama.\nLa serie ruota attorno alle avventure di Randolph J. \"Hurricane\" Spencer e Martin \"Bru\" Brubaker, due mercenari che lavorano in un loro resort tropicale lungo la Costa del Golfo in Florida. I due per combattere i vari criminali usano una barca futuristica ad alta tecnologia soprannominata \"Thunder\". Tuttavia i due sono costretti a bilanciare il loro lavoro sotto copertura con le loro responsabilit\u00e0 familiari, infatti Randolph ha una figlia di nome Jessica che deve crescere, in quanto \u00e8 rimasto vedovo. L'ex modella Kelly LaRue possiede e gestisce il Bar \"Scuttlebutt N 'Grill\" sulla spiaggia di fronte al villaggio di Randolph e Martin e d\u00e0 una grande mano ai due, occupandosi di Jessica quando loro due sono in missione.\nLuoghi delle riprese.\nLe riprese sono state effettuate negli studi della Disney's Hollywood Studios nei pressi di Orlando. Le location principale della serie sono diventate il Grand Floridian Resort e il Walt Disney World Resort. Altri luoghi di riprese sono stati il Disney's Old Key West Resort e l'Epcot."}
{"id": "1320552", "revid": "339392", "url": "https://it.wikipedia.org/wiki?curid=1320552", "title": "Michael Anthony Shefford Gray", "text": ""}
{"id": "1320570", "revid": "287204", "url": "https://it.wikipedia.org/wiki?curid=1320570", "title": "Nenad Sakic", "text": ""}
{"id": "1320576", "revid": "729019", "url": "https://it.wikipedia.org/wiki?curid=1320576", "title": "Pad Abort Test-1", "text": "Pad Abort Test-1 \u00e8 stata una missione del programma Apollo della NASA.\nObiettivi.\nLo scopo della missione era studiare gli effetti sulla capsula Apollo in caso di aborto della missione dalla rampa di lancio. Il sistema di fuga dal lancio (\"launch escape system\", LES) doveva essere in grado di portare la capsula lontano dal razzo mentre si trovava sulla rampa di lancio qualora questo potesse esplodere. Il LES doveva far raggiungere un'altezza sufficiente perch\u00e9 si potessero aprire i paracadute del modulo di comando preferibilmente sopra il mare e non sulla terra.\nLancio.\nAlle 16:00:01 UTC del 7 novembre 1963 un segnale di aborto \u00e8 stato inviato al LES che ha iniziato la sequenza in cui sono stati accesi i razzi principali per alzare l'Apollo e un piccolo razzo che lo ha spostato lateralmente (a Cape Canaveral questo movimento laterale dovrebbe portare la capsula sull'oceano).\nDopo 15 secondi il LES si \u00e8 separato dalla capsula che ha proseguito su una traiettoria balistica. Il sistema di paracadute ha funzionato perfettamente rallentando la discesa a 26 km/h.\nL'unico problema riscontrato durante il volo \u00e8 stato che i razzi del LES hanno lasciato un deposito di fuliggine sulla capsula riducendone la stabilit\u00e0."}
{"id": "1320577", "revid": "777251", "url": "https://it.wikipedia.org/wiki?curid=1320577", "title": "Ciro Verratti", "text": "Biografia.\nLa sua attivit\u00e0 sportiva si svolse soprattutto nella seconda met\u00e0 degli anni trenta, quando raggiunse importanti traguardi sia individuali sia di squadra.\nSpecialista del fioretto, conquist\u00f2 cinque titoli mondiali (tra individuali e a squadre) tra il 1928 e il 1935, oltre al campionato italiano assoluto del 1939.\nIl pi\u00f9 importante risultato della sua carriera \u00e8 per\u00f2 la medaglia d'oro nel fioretto a squadre conquistata alle Olimpiadi di Berlino del 1936, in una squadra composta anche da Giorgio Bocchino, Manlio Di Rosa, Giulio Gaudini, Gioacchino Guaragna e Gustavo Marzi.\nParallelamente all'attivit\u00e0 agonistica, fin dal 1930 incominci\u00f2 a collaborare con diverse testate come giornalista sportivo, fino a divenire nel 1961 inviato speciale per il \"Corriere della Sera\", per il quale cur\u00f2 soprattutto cronache di ciclismo, in particolare al Giro d'Italia e al Tour de France.\nIl suo ritratto (\"Atleta in attesa\" o \"Campione olimpico\") a grandezza naturale venne eseguito nel 1932 da Lucio Fontana in un'eccezionale scultura di gesso colorato di azzurro che dissolve la scultura nella pittura, esposto alla III Mostra d'Arte del Sindacato Regionale Fascista delle Belle Arti di Lombardia, oggi conservato alla Fondazione Cassa di Risparmio di Bologna.\nMor\u00ec in un incidente stradale.\nIl cinema.\nNel 1936 gli viene proposto di interpretare il protagonista, nel film di cappa e spada: Il Corsaro Nero, per la regia di Amleto Palermi, girato presso gli studi della Cines a Roma, sar\u00e0 l'unica esperienza davanti alla macchina da presa. Sua compagna di lavoro fu Ada Biagini, anche lei campionessa di scherma.\nLa radio.\nNegli anni dal 1957 al 1961 partecipa, come giornalista, al programma di attualit\u00e0 sportive: Sala stampa sport, in onda, da Milano sulla RAI, le domeniche di campionato di calcio alle ore 11:45 nel secondo programma radiofonico."}
{"id": "1320583", "revid": "10798427", "url": "https://it.wikipedia.org/wiki?curid=1320583", "title": "Botanici", "text": ""}
{"id": "1320585", "revid": "842111", "url": "https://it.wikipedia.org/wiki?curid=1320585", "title": "Avc", "text": ""}
{"id": "1320590", "revid": "110157", "url": "https://it.wikipedia.org/wiki?curid=1320590", "title": "Pinacoteca Luigi Schingo", "text": "La pinacoteca \"Luigi Schingo\" di San Severo, istituita il 3 aprile 2006 in una sala di Palazzo San Francesco, comprende trentasette opere tra dipinti, sculture, studi e disegni del maestro sanseverese pervenuti al Museo civico grazie a donazioni private.\nLe opere pittoriche sono raggruppate in sei pannelli per temi, quelli che Schingo ha maggiormente affrontato durante la sua carriera artistica: i paesaggi, i ritratti, la vita quotidiana. Una serie di disegni, esposti accanto ai dipinti, testimonia come per l'artista, anche scultore e architetto, avesse molta importanza la fase preparatoria delle opere.\nAria, luce, piano, monti e mare sono i cinque elementi che caratterizzano la pittura schinghiana, punti di riferimento e forti sensazioni che l'artista prova di fronte alle componenti della quotidianit\u00e0, sensazioni che diventano pi\u00f9 saldamente consapevoli durante gli anni di formazione presso l'Accademia di Belle Arti di Napoli, dove importanti maestri, tra i quali Palizzi e Morelli, lo incoraggiarono al lavoro dal vero.\nSchingo riprende proprio la pittura \"en plein air\" impressionista per rappresentare la natura. \u00c8 una natura non pi\u00f9 semplicemente luogo fisico e di rappresentazione, ma anche luogo dell'anima. Nelle numerose rappresentazioni del Gargano e del suo mare, infatti, l'artista comunica tutta la devozione verso la sua terra. Un punto focale di questa esperienza \u00e8 l'olio che raffigura il lago di Varano, \"Costiera garganica\", uno dei trentasette lavori esposti nella pinacoteca.\nLe altre opere testimoniano la facilit\u00e0 di Schingo di creare immagini con ogni tipo di tecnica (olio, acquerello, pastello e tempera). Dai pastelli nascono soprattutto i ritratti, scevri della pura trascrizione fisionomica, in cui il colore prende nettamente il sopravvento caratterizzandosi come anima pulsante del soggetto rappresentato. Le scene di vita quotidiana, invece, ripercorrono le tradizioni e i costumi della Capitanata, in particolare la vendemmia, la transumanza, le processioni, la vita in campagna e nei paesi: sono lavori caratterizzati da un forte impatto cromatico, che rende alla composizione vivacit\u00e0 e movimento.\nLe nature morte, infine, superano il loro precipuo significato rappresentativo e quasi sublimano la ricerca pittorica in qualcosa che va ben oltre l'esercitazione tecnica: \"Composizione di fiori\" e \"Uva bianca\", anche se prodotti in diversi momenti della carriera del maestro, cercano di essere un piccolo simbolo del bello ideale. Schingo nobilita tutti questi dipinti mediante il colore che, ora deciso ora tenue, \u00e8 sempre un incanto per gli occhi.\nLa pinacoteca conserva anche tre teste scolpite in gesso, testimonianza dell'abilit\u00e0 dell'artista-creatore. La materia diventa vita, l'anatomia \u00e8 perfettamente riprodotta e da questa emerge decisa la psicologia del personaggio. Lo studio in gesso \"Elvira Schingo\" ne \u00e8 l'esempio migliore: la scultura \u00e8 animata dalla sofferenza catturata sul volto della donna, sentimento elevato allo stesso grado della manipolazione materica; il gesso \u00e8 lavorato con decisione creando netti passaggi chiaroscurali che conferiscono movimento alla composizione senza che per questo venga meno la dolcezza di un viso quasi rassegnato e dall'esemplare profondit\u00e0 psicologica."}
{"id": "1320593", "revid": "6923", "url": "https://it.wikipedia.org/wiki?curid=1320593", "title": "Team Ninja", "text": "Team Ninja (in giapponese Team NINJA) \u00e8 un gruppo di sviluppatori di videogiochi nato nel 1995 all'interno della Tecmo, famoso per lo sviluppo della serie \"Dead or Alive,\" della nuova serie reboot di \"Ninja Gaiden\" e della serie \"Nioh\". Nel 2013, in seguito all'unione Koei Tecmo, \u00e8 stato riorganizzato in due divisioni: l'Ichigaya Development Group 1 con a capo Hayashi e l'Ichigaya Development Group 2 con a capo Keisuke Kikuchi.\nStoria.\nFondazione.\nTeam Ninja nacque nel 1995 all'interno dell'azienda videoludica Tecmo, per opera di Tomonobu Itagaki. Il gruppo lavor\u00f2 inizialmente ad un nuovo progetto, concretizzato poi nella serie picchiaduro \"Dead or Alive\", con il primo capitolo pubblicato nel 1996.\nPer tutta l'era Itagaki, dal 1995 al 2008, lo studio si \u00e8 focalizzato sullo sviluppo di altri videogiochi della serie \"Dead or Alive\" e sulla serie sportiva spin-off \"Dead or Alive Xtreme\". A partire dal 2004 il Team Ninja ha avviato un reboot della serie \"Ninja Gaiden\", sviluppata e distribuita dalla Tecmo dal 1988 al 1992, curando interamente lo sviluppo e creando un universo condiviso con \"Dead or Alive\".\nAbbandono di Itagaki.\nNel 2008, dopo la pubblicazione di \"Ninja Gaiden Dragon Sword\" e pochi giorni prima di quella di \"Ninja Gaiden 2\", Tomonobu Itagaki annunci\u00f2 le proprie dimissioni, denunciando la Tecmo per dei bonus lavorativi mai retribuiti. Diversi colleghi lo hanno seguito, fondando una nuova casa di sviluppo, i Valhalla Game Studios. Y\u014dsuke Hayashi, gi\u00e0 programmatore del team, ne ha preso il controllo poco dopo. La nuova politica interna ha portato allo sviluppo di diversi porting e remake, creando videogiochi per PlayStation 3, PlayStation Portable, PlayStation Vita, Wii U, Nintendo DS e 3DS, venendo cos\u00ec a meno all'esclusivit\u00e0 Xbox e Xbox 360 dell'era Itagaki. D'altra parte, i due progetti portati avanti da Itagaki, \"Dead or Alive Code: Cronus\" e \"Project Progressive\", sono stati abbandonati.\nSempre nel 2008, in seguito alle difficolt\u00e0 economiche della Tecmo, inizi\u00f2 l'iter per l'unione legale dell'azione con la Koei, dopo aver rifiutato l'offerta della Square Enix. L'anno successivo fu fondata la Koei Tecmo Holdings per la gestione di diverse aziende videoludiche ed informatiche, e nel 2010 la Tecmo e la Koei furono riorganizzate definitivamente nella Koei Tecmo Games.\nNel 2009 \u00e8 stato pubblicato \"Ninja Gaiden Sigma 2\" per PlayStation 3, remake di \"Ninja Gaiden 2\" e nel 2010 \"\", nato dalla collaborazione con la Nintendo. \"Metroid: Other M\", pubblicato per Wii, \u00e8 stato sviluppato insieme al Nintendo SPD.\nRilancio di \"Ninja Gaiden\" e \"Dead or Alive\".\nI primi videogiochi sviluppati da Hayashi sono stati \"Dead or Alive Paradise\" del 2010, porting per PlayStation Portable di \"Dead or Alive Xtreme 2\" e \"Dead or Alive Dimensions\" del 2011, spin-off della serie che narra nuovamente la trama da \"Dead or Alive\" a \"Dead or Alive 4\". Il primo videogioco \u00e8 stata recepito negativamente dalla critica, mentre il secondo ha ottenuto un buon successo, anche se entrambi sono stati oggetti di controversie sulla sessualizzazione del personaggi femminili.\nNel 2012 sono stati pubblicati \"Ninja Gaiden 3\" e \"Dead or Alive 5\", titoli principali delle relative serie. Entrambi i titoli hanno apportato diverse modifiche con lo scopo di innovare la serie: per \"Ninja Gaiden\" si \u00e8 optato per una storia pi\u00f9 realista e meno fantasy, incentrata sullo sviluppo psicologico del protagonista e su avversari umani piuttosto che mostri; \"Dead or Alive 5\" ha visto un aggiornamento grafico verso uno stile pi\u00f9 realistico per i personaggi e un gameplay pi\u00f9 interattivo e con speciali sequenze animate, oltre che una collaborazione con \"Virtua Fighter\" della SEGA.\nNello stesso anno sono stati pubblicati i port \"Ninja Gaiden Sigma Plus\" per PlayStation Vita e \"\" per Wii U, PlayStation 3 e Xbox 360. Quest'ultimo videogioco rappresenta una versione migliorata rispetto a \"Ninja Gaiden 3\", che vede l'aggiunta di elementi caratteristici della serie come lo smembramento dei nemici e l'avanzamento del protagonista.\nRiorganizzazione del gruppo.\nIn seguito all'unione con la Koei e la riorganizzazione delle societ\u00e0, il Team Ninja \u00e8 stato diviso in due gruppi di lavoro nel 2013: l'Ichigaya Development Group 1 con a capo Hayashi, responsabile delle serie \"Dead or Alive\" e \"Ninja Gaiden\", e l'Ichigaya Development Group 2 con a capo Keisuke Kikuchi, responsabile di \"Project Zero\" e gi\u00e0 capo del Team Tachyon, altro gruppo di sviluppo della Koei Tecmo.\nIl Team Ninja ha continuato lo sviluppo di port e remake nel 2013, con \"Ninja Gaiden Sigma 2\" e \"Dead or Alive 5 Plus\" per PlayStation Vita, \"Dead or Alive 5 Ultimate\" e ' per PlayStation 3, Xbox 360 e arcade. Un nuovo progetto, sviluppato con Omega Force, \u00e8 ' per PlayStation Vita e PlayStation Portable, un videogioco d'azione in cui lo scopo \u00e8 cacciare dei mostri zoomorfi. Una versione migliorata, \", \u00e8 stata pubblicata per PlayStation Vita, PlayStation Portable e nel 2015 per PlayStation 4.\nCollaborazioni con Comcept, Spark Unlimited e Nintendo.\nNel 2014 sono state portate avanti due collaborazioni importanti: la prima ha prodotto \", spin-off di \"Ninja Gaiden\" per PlayStation 3, Xbox 360 e Windows. Il videogioco \u00e8 stato sviluppato dal Team Ninja, dalla Comcept di Keiji Inafune e dalla Spark Unlimited e rappresenta l'unione di due generi molto diversi: i ninja e gli zombie.\nIl Team Ninja ha collaborato nuovamente con la Nintendo per lo sviluppo del videogioco d'azione \"Hyrule Warriors\", un crossover fra le serie \"The Legend of Zelda\" e \"Dynasty Warriors\". Hisashi Koinuma dell'Omega Force e Hayashi del Team Ninja hanno curato lo sviluppo del gioco come produttori, supervisionati dal produttore della serie di \"Zelda\" Eiji Aonuma, mentre la Nintendo si \u00e8 occupata dalla pubblicazione. Un port per Nintendo 3DS, intitolato \"Hyrule Warriors Legends\", \u00e8 in sviluppo.\nProgetti recenti.\nNel 2015 \u00e8 stato pubblicato \"Dead or Alive 5 Last Round\", ultima versione di \"Dead or Alive 5\", per PlayStation 3, PlayStation 4, Xbox 360, Xbox One e Windows. Inoltre il gruppo di sviluppo ha iniziato a lavorare con la Square Enix su \"Dissidia Final Fantasy NT\", remake per arcade e PlayStation 4 dell'omonimo videogioco del 2008 e spin-off della serie \"Final Fantasy\". Si tratta di un videogioco di combattimento tridimensionale che potrebbe utilizzare lo stesso motore grafico di \"Dead or Alive 5 Last Round\".\n in sviluppo ci sono i videogiochi \"Hyrule Warriors Legends\" per Nintendo 3DS, port di \"Hyrule Warriors\"; \"Nioh\", videogioco storico d'azione annunciato nel 2004; un sequel di \"Ninja Gaiden 3\" e un sequel di \"Dead or Alive Xtreme 2\"."}
{"id": "1320598", "revid": "834", "url": "https://it.wikipedia.org/wiki?curid=1320598", "title": "Public key infrastructure", "text": ""}
{"id": "1320601", "revid": "19580", "url": "https://it.wikipedia.org/wiki?curid=1320601", "title": "Nostratico", "text": ""}
{"id": "1320613", "revid": "834", "url": "https://it.wikipedia.org/wiki?curid=1320613", "title": "Public Key Infrastructure", "text": ""}
{"id": "1320617", "revid": "838137", "url": "https://it.wikipedia.org/wiki?curid=1320617", "title": "Interculturalismo", "text": "L'interculturalismo, che ha sfumature di significato pi\u00f9 limitanti rispetto ai termini intercultura e interculturalit\u00e0, \u00e8 la filosofia, o meglio la dottrina (come evidenzia il suffisso \"-ismo\"), dello scambio tra gruppi culturali differenti all'interno di una societ\u00e0 o di un gruppo.\nSulla scorta dell'interculturalismo, vari stati hanno adottato negli ultimi decenni politiche interculturali che cercano di incoraggiare la socializzazione tra i cittadini di diversa provenienza. Queste politiche sono spesso usate come strumento per combattere razzismo, pregiudizi ed incomprensioni verso l'altro, nonch\u00e9 i fallimenti delle politiche multiculturali.\nL'interculturalismo, in una sua attestazione popolare, \u00e8 quella disponibilit\u00e0 ad ammettere una cultura diversa, a partire da cui si renderebbe possibile instaurare un dialogo per conoscere e comprendere l'altro."}
{"id": "1320620", "revid": "80339", "url": "https://it.wikipedia.org/wiki?curid=1320620", "title": "Mikhail Vasilevi\u010d Alekseev", "text": ""}
{"id": "1320630", "revid": "1793900", "url": "https://it.wikipedia.org/wiki?curid=1320630", "title": "Battery Park", "text": "Battery Park \u00e8 un parco pubblico con una superficie di circa 8,5 ettari, corrispondenti a 85 000 mq, situato all'estremit\u00e0 meridionale dell'isola di Manhattan a New York. Prende il suo nome dalla batteria di cannoni che difendeva il porto della citt\u00e0, al tempo in cui era colonia olandese e britannica.\nAlla sua estremit\u00e0 settentrionale si trova un memoriale delle vittime dell'AIDS, mentre al suo interno \u00e8 conservato ancora un forte del XIX secolo, il Castle Clinton, attualmente museo nazionale.\nAll'altra estremit\u00e0 del parco si trova il ristorante Battery Gardens, accanto all' United States Coast Guard Battery Building. Lungo la riva, la compagnia Statue Cruises offre traghetti per visitare la Statua della Libert\u00e0 ed Ellis Island. Il parco \u00e8 anche la sede dell'East Coast Memorial, a commemorazione dei militari americani deceduti nelle acque lungo la costa dell'Oceano Atlantico occidentale durante la Seconda guerra mondiale, e molti altri memoriali. A nord-ovest del parco si trova Battery Park City, una comunit\u00e0 pianificata, costruita su una discarica tra gli anni \u201870 e '80. Questa comprende il Robert F. Wagner Park e la Battery Park City Promenade. Insieme all' Hudson River Park, un sistema di spazi verdi, piste ciclabili e passeggiate si estendono ora fino alle rive del fiume Hudson. Attraverso State Street a nord-est si erge la vecchia Dogana degli Stati Uniti, ora utilizzata come succursale del Museo Nazionale degli Indiani d'America e del distretto degli Stati Uniti Bankruptcy Court . All'estremit\u00e0 sud-orientale del parco si trova Peter Minuit Plaza, di fronte al South Ferry Terminal, il traghetto per Staten Island.\nStoria.\nLa costa meridionale dell'isola di Manhattan, conosciuta come The Battery, almeno dal XVII secolo, aveva la funzione di proteggere la citt\u00e0. La \"batteria\" era il centro delle celebrazioni dell'Evacuation Day, celebrazioni che commemorano la partenza delle ultime truppe britanniche negli Stati Uniti dopo la Guerra d'Indipendenza Americana. L'attuale parco \u00e8 stato creato da una discarica nel corso del XIX secolo. I grattacieli ora occupano la maggior parte dell'area originale, fermandosi bruscamente dove inizia il parco. In State Street sopravvive una singola villa federale: il Santuario di Santa Elizabeth Ann Seton. Fino al 1820, l'elegante quartiere residenziale della citt\u00e0 si trovava a nord di questa casa, tra Broadway e il \"North River\", ora conosciuto come il fiume Hudson.\nCastle Garden.\nAll'interno del parco si trova Castle Clinton, un forte americano costruito su una piccola isola artificiale, prima della guerra del 1812, in onore al sindaco DeWitt Clinton. Quando fu terraformata Battery Park, esso circond\u00f2 e incorpor\u00f2 l'isola. Secondo i dati del National Park Service, Castle Clinton venne considerato il Parco Nazionale pi\u00f9 popolare. Castle Clinton, dove \u00e8 situata la biglietteria per i traghetti per la Statua della Libert\u00e0 ed Ellis Island, ha registrato, nel 2009, quasi 4 080 000 visitatori. La fortezza divenne propriet\u00e0 della citt\u00e0 dopo la guerra ed \u00e8 stata ribattezzata Castle Garden, divenendo un popolare lungomare con una birreria all'aperto. Pi\u00f9 tardi venne ricoperto ed \u00e8 diventato uno migliori luoghi di espressione teatrale degli Stati Uniti, contribuendo enormemente allo sviluppo della citt\u00e0 di New York come capitale teatrale della nazione. La migrazione delle \u00e9lite della citt\u00e0 nei quartieri alti crebbe in concomitanza alla migrazione di massa Europea della met\u00e0 del XIX secolo. Come gli immigrati si stabilirono nella zona della \u201cBattery\u201d, la posizione divenne meno favorevole ai frequentatori del teatro, cos\u00ec Castle Garden venne chiuso. La struttura fu poi trasformata nel primo scalo per l'immigrazione al mondo, dove, a partire dal 1855, venivano registrati milioni di immigrati, quasi 40 anni prima che il suo successore, Ellis Island, aprisse le sue porte. Questo periodo coincise con i flussi di immigrati risultanti dalla Grande Fame irlandese e da altri e cruciali eventi europei. La struttura,in seguito, fino al 1940, ospit\u00f2 l'Acquario di New York, quando fu minacciato di essere distrutto. Oggi \u00e8 un monumento nazionale conosciuto ancora con il suo nome originale, e gestito dal National Park Service. Oltre a una piccola mostra di storia e concerti occasionali, il forte \u00e8 diventata la biglietteria per i traghetti utilizzati per visitare la Statua della Libert\u00e0 ed Ellis Island.\nLa Sfera.\nLa Sfera di Fritz Koenig che sorgeva al centro della piazza del World Trade Center, cinque mesi dopo essere stata danneggiata nell'attentato dell'11 settembre 2001 \u00e8 stata reinstallata in una posizione temporanea lungo l'Eisenhower Mall nella parte settentrionale del parco. \u201cHope Garden\u201d \u00e8 un memoriale dedicato alle vittime dell'AIDS. Con la sua fiamma votiva il giardino \u00e8 stato adibito anche a memoriale temporaneo dell'11 settembre. Il giardino venne utilizzato anche come luogo per manifestazioni pro-ambiente a causa della sua fragilit\u00e0 e del suo stato di attrazione turistica.\nSotto il parco.\nBattery Park, grazie alla sua posizione, ha svolto un ruolo importante nella costruzione di diverse infrastrutture di trasporto attive situate sotto il parco:\nScavi archeologici.\nL'8 dicembre 2005 le autorit\u00e0 di New York hanno annunciato che i costruttori che lavoravano sulla nuova stazione della metropolitana South Ferry di Battery Park avevano trovato i resti di un muro di pietra risalente a 200 fa. Dopo l'analisi archeologica, venne dimostrato che fosse la pi\u00f9 antica struttura artificiale ancora presente a Manhattan. Nello scavo si trovarono complessivamente quattro pareti distinte e oltre 250 000 singoli manufatti. Una porzione di muro venne messa in mostra temporanea all'interno di Castle Clinton. Nel 2009, una lunga porzione di parete fu incorporata in modo permanente nella parete di ingresso della nuova stazione in costruzione."}
{"id": "1320632", "revid": "6923", "url": "https://it.wikipedia.org/wiki?curid=1320632", "title": "Marc Pincherle", "text": "Dal 1913, quando decise di dedicare la sua tesi di laurea alla vita e all'opera di Antonio Vivaldi, i suoi lavori permisero la riscoperta di numerosi compositori barocchi.\nFu uno dei membri fondatori dell'Acad\u00e9mie Charles-Cros."}
{"id": "1320635", "revid": "554814", "url": "https://it.wikipedia.org/wiki?curid=1320635", "title": "Ric Flair", "text": "Conosciuto anche con il soprannome \"Nature Boy\", \u00e8 considerato uno dei pi\u00f9 grandi wrestler di tutti i tempi, con una carriera durata quarant'anni. \u00c8 principalmente ricordato per i suoi lunghi e decorati trascorsi nella National Wrestling Alliance, la World Championship Wrestling, la World Wrestling Federation/Entertainment e la Total Nonstop Action Wrestling.\nFlair \u00e8 ufficialmente riconosciuto come sedici volte campione del mondo: ha infatti detenuto otto volte l'NWA World Heavyweight Championship, sei volte il WCW World Heavyweight Championship e due volte il WWF Championship, anche se il numero effettivo dei suoi regni varia a seconda delle fonti (da sedici a ventitr\u00e9 titoli). Nel 2012 \u00e8 inoltre diventato il primo wrestler della storia ad essere indotto per due volte nella WWE Hall of Fame, sia individualmente sia come membro dei Four Horsemen.\nLo stile e l'acconciatura di Flair si ispirano a quelle di Buddy Rogers, che prima di lui aveva usato la gimmick del \"Nature Boy\" negli anni cinquanta e sessanta. \u00c8 stato inoltre il primo a vincere WCW World Heavyweight Championship, avendo ottenuto il titolo dopo la secessione della WCW dalla NWA nel 1991. Con questo divenne anche il primo wrestler a completare la \"Triple Crown\" nella WCW, avendo gi\u00e0 detenuto il WCW United States Heavyweight Championship e il WCW World Tag Team Championship. Nel 2005 ha completato la versione WWE della \"Triple Crown\" quando ha vinto l'Intercontinental Championship, dopo aver gi\u00e0 detenuto il WWF Championship, cos\u00ec come il World Tag Team Championship, diventando il terzo a completare la \"Triple Crown\" sia nella WCW sia nella WWE.\nCarriera.\nGli inizi.\nA introdurlo nel mondo del wrestling \u00e8 Ken Patera e il suo primo allenatore \u00e8 il proprietario di una delle tante federazioni che negli anni settanta costellavano gli Stati Uniti, Verne Gagne, nel 1971.\nIl 10 dicembre 1972 assume il cognome Flair per lottare nell'American Wrestling Association. Dopo due anni di alti e bassi si trasferisce nella pi\u00f9 prestigiosa National Wrestling Alliance assumendo il nomignolo che contraddistinguer\u00e0 la sua carriera, \"The Nature Boy\" (il ragazzo della natura), dopo averlo \"conquistato\" grazie ad una vittoria ottenuta sul Nature Boy originale, Buddy Rogers.\nAmerican Wrestling Association (1972\u20131974).\nNell'inverno del 1971, sotto la guida di Josh Klemme e Billy Robinson, Fliehr si iscrisse al campo di allenamento di Verne Gagne insieme a Greg Gagne, Jim Brunzell, Iron Sheik, e Ken Patera. Nel dicembre 1972, debutt\u00f2 sul ring a Rice Lake, Wisconsin, combattendo contro George \"Scrap Iron\" Gadaski in un match terminato in parit\u00e0 dopo 10 minuti. Pesando circa 136\u00a0kg e con corti capelli castani, all'epoca Flair assomigliava molto poco alla sua futura immagine da Nature Boy. Ma riusc\u00ec ugualmente a ritagliarsi uno spazio nel mondo del wrestling grazie alla sua carismatica personalit\u00e0 e alla resistenza sul ring. Durante questo periodo nella American Wrestling Association, Flair lott\u00f2 contro Dusty Rhodes, Andr\u00e9 the Giant, Larry Hennig e Wahoo McDaniel.\nGiappone (1973\u20132013).\nFlair lott\u00f2 in Giappone per la prima volta nel 1973, combattendo nella International Wrestling Enterprise, in virt\u00f9 di un accordo stipulato dalla AWA con detta federazione. Dopo l'uscita di Flair dall'AWA nel 1974 per passare alla Mid-Atlantic Championship Wrestling di Jim Crockett Jr., egli inizi\u00f2 a combattere in varie tourn\u00e9e della All Japan Pro Wrestling. Durante gli anni ottanta, Flair difese il titolo NWA World Heavyweight Championship nella All Japan combattendo contro wrestler del calibro di Genichiro Tenryu, Riki Ch\u014dsh\u016b, Jumbo Tsuruta, Harley Race, e Kerry Von Erich. Il 21 ottobre 1985, affront\u00f2 Rick Martel in un match con in palio sia l'NWA Championship che l'AWA World Heavyweight Championship, ma l'incontro termin\u00f2 in un nulla di fatto per doppio conteggio fuori dal ring. Quando la All Japan usc\u00ec dalla National Wrestling Alliance alla fine degli anni ottanta, la World Championship Wrestling stipul\u00f2 un accordo con la New Japan Pro-Wrestling. Nel 1989 l'accordo port\u00f2 a un feud tra Flair e Keiji Mutoh, che lottava sotto la gimmick di The Great Muta. Il 21 marzo 1991, Flair difese il titolo NWA Heavyweight Championship e sfid\u00f2 Tatsumi Fujinami per la cintura IWGP Heavyweight Championship in un doppio title match da svolgersi all'evento WCW/New Japan Supershow al Tokyo Dome. Fujinami sconfisse Flair vincendo la cintura NWA Championship, ma successivamente la riperse durante la prima edizione del ppv WCW SuperBrawl svoltosi il 19 maggio 1991 negli Stati Uniti.\nQuando nel 1991 Flair usc\u00ec dalla WCW per trasferirsi alla World Wrestling Federation, continu\u00f2 comunque a lottare in Giappone per la federazione Super World of Sports, secondo un accordo stipulato tra WWF e SWS. Egli difese e mantenne il titolo WWF Heavyweight Championship contro Genichiro Tenryu il 15 settembre 1992 in un match terminato in pareggio. Nell'agosto 1995, ora sotto contratto con la WCW, Flair partecip\u00f2 al torneo G1 Climax della New Japan Pro Wrestling, dove sconfisse Shiro Koshinaka, pareggi\u00f2 con Masahiro Chono, ed infine perse con Keiji Mutoh. Il 17 luglio 1996, Flair sfid\u00f2 Shinya Hashimoto per il titolo IWGP Heavyweight Championship ma perse la contesa.\nNuovamente sotto contratto con la WWE, nel periodo compreso tra il 2002 e il 2008, Flair continu\u00f2 a combattere sporadicamente in Giappone. Difese con successo il titolo World Tag Team Championship insieme a Batista sconfiggendo in due occasioni i Dudley Boyz nel febbraio 2004. Il 7 febbraio 2005 a \"WWE Raw\", puntata speciale trasmessa dalla Saitama Super Arena in Giappone, Flair perse un match contro Shawn Michaels. Nel febbraio 2008 lott\u00f2 contro Mr. Kennedy all'Ariake Coliseum e contro William Regal alla Budokan Hall, sconfiggendo entrambi.\nIl 2 gennaio 2013, la All Japan Pro Wrestling annunci\u00f2 che Ric Flair avrebbe fatto ritorno in Giappone per la prima volta dopo cinque anni di assenza, lottando in coppia con Keiji Mutoh contro Tatsumi Fujinami &amp; Seiya Sanada. Tuttavia, il 26 gennaio, pochi istanti prima dell'inizio dell'evento della All Japan, la federazione rilasci\u00f2 un comunicato nel quale annunciava che Flair non avrebbe potuto partecipare al match causa una malattia improvvisa, in seguito individuata in un infortunio alla gamba sinistra. Flair venne sostituito nel match da suo figlio Reid, ma non esit\u00f2 ad interferire egli stesso nell'incontro, aggredendo Seiya Sanada con svariate chop.\nNational Wrestling Alliance (1974\u20131986).\nNel 1974 Flair lasci\u00f2 la AWA per entrare nella NWA. Subito cattur\u00f2 il primo titolo quando, l'8 febbraio 1975, sconfisse Paul Jones vincendo il titolo Mid-Atlantic TV Championship. Il 4 ottobre 1975 resta vittima insieme ad altri wrestler di un gravissimo incidente aereo a Wilmington, North Carolina, dove Flair si spezza la schiena in tre punti e a parere dei medici non potr\u00e0 pi\u00f9 tornare a combattere. Sorprendendo molti per\u00f2 Flair torna a calcare i ring, iniziando la scalata verso il successo..\nNel 1977 vince il suo primo titolo di alto livello, il NWA United States Heavyweight Championship sconfiggendo Bobo Brazil, e nei successivi tre anni avr\u00e0 altri cinque regni da campione degli Stati Uniti, scontrandosi con Ricky Steamboat, Roddy Piper, Mr. Wrestling II, \"Superfly\" Jimmy Snuka, e Greg \"The Hammer\" Valentine (con cui form\u00f2 anche un tag team titolato). Flair dovr\u00e0 per\u00f2 aspettare fino al 1981 per vincere il massimo alloro della federazione, affermazione che avviene ai danni di Dusty Rhodes. Gli anni ottanta sono il periodo di maggior splendore per Flair che combatte e vince a pi\u00f9 riprese il titolo contro grandi stelle del ring come Ricky Steamboat, Kerry Von Erich, Harley Race, e Dusty Rhodes. Flair \u00e8 uno dei wrestler pi\u00f9 osannati dal pubblico che segue i suoi match con grande accanimento. Inoltre in quel periodo Flair \u00e8 uno dei fondatori di una delle stable pi\u00f9 famose e importanti della storia del wrestling, i Four Horsemen, composti oltre che dallo stesso Flair, anche da Arn e Ole Anderson e Tully Blanchard.\nIl 17 settembre 1981 Flair sconfigge Dusty Rhodes e conquista il suo primo titolo di campione mondiale NWA. Negli anni successivi, consolida il suo personaggio e diventa la figura di spicco della federazione, grazie alla parlantina sciolta durante le interviste, Flair incarna alla perfezione il ruolo del campione mondiale pieno di superbia e di disprezzo per gli altri, capelli ossigenati, gioielli costosi, completi fatti su misura, e vestaglie dai ricami e disegni elaborati, insieme al suo stile di combattimento \"sleale\", alla sua mossa finale \"figure four leglock\" e al grido \u00abWooooo!\u00bb con il quale esprime tutta la sua soddisfazione durante gli incontri, fanno di lui uno dei pi\u00f9 grandi heel dell'epoca.\nNel 1983 Harley Race sconfigge Flair e gli porta via il titolo, ma Flair lo riconquista a Starrcade durante un cruento steel cage match; successivamente, Race e Flair si scontrarono molte altre volte all'inizio del 1984. Da allora, Ric Flair vinse la cintura NWA, ufficialmente, per altre otto volte ancora. Da campione NWA, difese il titolo in giro per il mondo contro i maggiori wrestler dell'epoca. In occasione di un feud con Buddy Landel, Flair si ciment\u00f2 in un memorabile promo divenuto celeberrimo anche al di fuori del mondo del wrestling e che contribu\u00ec a stabilire le coordinate del suo personaggio:\nNella primavera del 1985 il tag team composto da Ole Anderson e Arn Anderson inizi\u00f2 a richiedere l'aiuto di Ric Flair durante gli attacchi portati a loro avversari come Dusty Rhodes, Magnum T.A. e Sam Houston. Qualche settimana dopo, gli Anderson interruppero un match tra Houston e Tully Blanchard, e insieme allo stesso Blanchard assaltarono l'inerme Houston. Poco tempo dopo, Flair, Blanchard, e i due Anderson formalizzarono la loro alleanza, dandosi il nome di Four Horsemen (i quattro cavalieri dell'apocalisse), includendo nelle loro fila anche il manager di Blanchard, J.J. Dillon. I quattro si dimostrarono fin dal principio una delle squadre di cattivi pi\u00f9 violente e brutali di sempre, attaccando tutti i beniamini dei fan nella federazione, prendendo gradualmente il controllo di tutti i titoli maggiori NWA grazie al loro giocare sporco. Nel corso degli anni, si avranno molte formazioni diverse del gruppo, con Flair e Arn Anderson come membri fissi, e wrestler come Lex Luger, Barry Windham, Sting, Sid Vicious, Paul Roma, Brian Pillman, Chris Benoit, Jeff Jarrett, Steve McMichael, Curt Hennig e Dean Malenko, ad avvicendarsi come membri del gruppo Horsemen.\nWorld Wrestling Federation (1991\u20131993).\nFlair firm\u00f2 un contratto con la World Wrestling Federation (WWF) nell'agosto 1991 e cominci\u00f2 ad apparire con la Big Gold Belt dichiarando di essere il \"vero campione del mondo\". Sotto la guida del suo \"consulente finanziario\" Bobby Heenan e \"consulente esecutivo\" Mr. Perfect Flair sfid\u00f2 diversi wrestler della WWF del calibro di \"Rowdy\" Roddy Piper e Hulk Hogan, dove sconfisse il team di Piper e aiut\u00f2 The Undertaker a sconfiggere Hogan per il WWF Championship il 27 novembre alle Survivor Series. In quel periodo la WCW querel\u00f2 Flair per aver usato il titolo che affermava di possederlo, alla fine l'NWA vinse la battaglia legale pagando 25,000 dollari per aggiudicarsi il titolo.\nFlair vinse la Royal Rumble conquistando il WWF Championship dopo aver eliminato Sid Justice con l'aiuto di Hulk Hogan: In quell'anno la vittoria della Rumble non prevedeva un'opportunit\u00e0 titolata ma il titolo. Mantenne il titolo per poco pi\u00f9 di tre mesi, prima di perderlo contro Randy Savage il 5 aprile a WrestleMania VIII. Flair riconquist\u00f2 il titolo sconfiggendo Savage - che perse un mese dopo contro Bret Hart il 12 ottobre.\nNel gennaio 1993 perse contro Mr. Perfect in un \"Loser Leaves the WWF match\" il 25 gennaio a \"Monday Night Raw\" e abbandon\u00f2 la federazione il 10 febbraio 1993.\nRitorno in WCW.\nWCW World Heavyweight Championship (1993\u20131996).\nFlair conquista per due volte il NWA World Heavyweight Championship, battendo Barry Windham e Vader. Il titolo passa poi per questioni legali nella World Championship Wrestling, con la definizione di WCW International World Heavyweight Championship. La WCW si pone il problema di unificare i titoli per determinare un unico campione; Flair si scontra cos\u00ec con il suo ex compagno di stable Sting vincendo il match e unificando il WCW International World Heavyweight Championship con il WCW World Championship. Nel luglio del 1994, a Bash at the Beach, perde il titolo contro l'ex stella WWF Hulk Hogan. Privato del titolo, Flair riforma i Four Horseman con Arn Anderson, Brian Pillman e Chris Benoit per affrontare in una lunga rivalit\u00e0 Sting.\nSuccessivamente Flair lascia per\u00f2 per un po' la compagnia, tornando nel 1995 per riconquistare il massimo alloro ai danni di \"Macho Man\" Randy Savage, perdendolo poco dopo. La rivalit\u00e0 tra i due si interrompe per un po', per ricominciare con pi\u00f9 vigore pochi mesi dopo, culminando in un Steel Cage match dal quale Flair esce di nuovo con la cintura alla vita.\nFaida con il New World Order (1996\u20131999).\nNel 1996 il debuttante The Giant gli strappa il titolo, permettendo a Flair di concentrarsi sulla nuova riformazione dei Four Horseman e sulla rivalit\u00e0 con il New World Order capitanati da \"Hollywood\" Hogan. Flair \u00e8 per\u00f2 in rottura con la dirigenza e dopo non essersi presentato ad uno show viene sospeso. Dopo oltre un anno, nel 1998 Flair torna nella WCW scontrandosi con Eric Bischoff. Flair forma ancora una volta i Four Horseman, con Benoit, Dean Malenko e Steve McMichaels. A supporto di Bischoff si schiera l'nWo. Dopo una serie di match, Flair vince, a discapito di Bischoff, il diritto di essere presidente della federazione per 90 giorni. In questo periodo i contrasti fra lui e il leader dell'nWo, Hollywood Hogan, si acuiscono in maniera esponenziale. Ad entrare nella faida \u00e8 anche il figlio di Ric, David. \u00c8 proprio il figlio che, battendo Bischoff in un match, permette a Flair di tenere a vita la carica di presidente WCW.\nUltimi regni mondiali (1999\u20132001).\nIl passo successivo per Ric \u00e8 la riconquista del WCW World Heavyweight Championhip. Al pay-per-view SuperBrawl IX, Flair affronta Hogan e quest'ultimo ha la meglio grazie al tradimento ai danni del padre da parte di David Flair. Il mese successivo, a Uncensored 1999 vi \u00e8 la rivincita in un First Blood Cage match. Pur essendo il primo a sanguinare, Flair ha vinto il match per schienamento grazie alla parzialit\u00e0 dell'arbitro Charles Robinson, che ha eseguito un veloce conteggio ai danni di Hogan. Questo match ha portato a un doppio turn per Flair (tornato a essere heel) e Hogan (diventato face). Robinson sarebbe stato soprannominato \u00abLil 'Naitch\u00bb, idolatrando Flair e arbitrando tutti i match di Flair a suo favore.\nFlair perse il titolo contro Diamond Dallas Page, per poi successivamente impazzire e firmare i documenti di presidente WCW come presidente degli Stati Uniti d'America. Rinsavito, crea un gruppo di wrestler per poter comandare la WCW. Riesce anche a vincere il titolo per la quindicesima volta in una puntata di \"Monday Night Nitro\" contro Jeff Jarrett. Poco dopo Flair nel corso di una puntata di Nitro collassa a centro ring per un'infezione all'orecchio; il titolo gli viene privato per motivi di salute e riconsegnato a Jarrett; Jarrett lo perde quasi subito contro Kevin Nash il quale, una volta tornato sul ring Flair, gli regala la cintura. Incredibilmente Ric la perde la sera stessa di nuovo a favore di Jarrett.\nGli ultimi mesi di vita della WCW vedono Flair lottare in varie faide senza mai puntare al titolo del mondo. Nell'ultima puntata di \"Monday Night Nitro\", dopo l'annuncio di Vince McMahon di aver comprato la federazione, Flair lotta contro Sting, perdendo, in quello che sar\u00e0 l'ultimo match della storia della federazione. Dopo l'incontro, i due si abbracciano al centro del ring per salutare un'ultima volta i fan della WCW.\nRitorno in WWF/E.\nCo-proprietario della WWF (2001\u20132002).\nA fine 2001 Flair torna sui ring WWF, affermando alle Survivor Series di aver comprato il 50% delle azioni della federazione da Shane e Stephanie McMahon. Lui e Vince McMahon si trovano cos\u00ec ad essere comproprietari della federazione ma allo stesso tempo in disaccordo su ogni decisione da prendere. I due si scontrano alla Royal Rumble 2002 in un violentissimo Hardcore Match e \"The Nature Boy\" ne esce vincitore. Mentre McMahon arrabbiatissimo scatena sulla WWE il New World Order, Flair ha intanto un feud contro The Undertaker che lo sfida a WrestleMania X8 vincendo il match, nonostante l'interferenza di Arn Anderson. Linda McMahon, stufa dei litigi tra Flair e suo marito, decide di dividere il roster WWE in due. A Flair tocca Raw mentre a McMahon SmackDown. Successivamente in un nuovo match per il controllo totale della federazione Flair perde contro McMahon tornando a essere un wrestler.\nEvolution (2003\u20132005).\nNel frattempo Flair si avvicina a Triple H con cui fonda la stable denominata Evolution, a cui successivamente sarebbero entrati anche i giovani Randy Orton e Batista. Flair, oltre a fare da manager a Triple H, torna anche a lottare, vincendo con Batista i World Tag Team Championship. I titoli vengono persi e poi riconquistati ai danni della coppia formata da Booker T e Rob Van Dam. Nemmeno un mese dopo il suo vecchio compagno di stable Chris Benoit ed Edge strappano definitivamente i titoli alla coppia dell'Evolution.\nCon l'inizio dello scioglimento della stable Flair ha faide prima con Orton e poi con Batista. Nel 2005 Flair prende un periodo di riposo per poi tornare a combattere in primavera.\nFaida con Triple H (2005\u20132006).\nAll'evento WWE Homecoming Flair ha un match insieme il rientrante Triple H contro Carlito e Chris Masters con i quali Flair aveva avuto alcuni screzi. Al primo tra l'altro aveva anche strappato il Intercontinental Championship, diventando per la prima volta nella sua trentennale carriera campione Intercontinentale. Il match viene vinto da Flair e Triple H, il quale per\u00f2 a fine match assal\u00ec barbaramente Flair con un martello da fabbro affermando che ormai si \u00e8 rammollito, e che preferirebbe la sua morte, piuttosto che vederlo decadere. Inizia cos\u00ec una faida tra i due con Flair che vince il primo incontro, uno Steel Cage match a Taboo Tuesday, perdendo poi il secondo alle Survivor Series.\nNel gennaio 2006 difende il suo titolo dall'assalto di Edge a New Year's Revolution; la vittoria di Flair arriva per squalifica, quando Edge colpisce il Nature Boy con la valigetta del Money in the Bank. Poco prima di WrestleMania 22 Flair perder\u00e0 anche il titolo Intercontinentale a favore di Shelton Benjamin.\nUltime faide e abbandono (2006\u20132008).\nA SummerSlam affronta Mick Foley in un sanguinoso I Quit Match, dove Flair mostra tutto il suo lato violento, cercando addirittura di colpire Melina, la quale fu per\u00f2 salvata da Foley che si arrese, dando dunque la vittoria al Nature Boy.\nNel mese di novembre vince il World Tag Team Championship in coppia con Roddy Piper sconfiggendo la Spirit Squad. Il duo venne per\u00f2 sconfitto dai Rated RKO (Edge e Randy Orton) pochi giorni dopo, dopo che i due avevano scorrettamente infortunato Piper. Nel 2007 Flair inizia una faida con Carlito. A Judgment Day 2007 vince grazie alla Figure 4 un match contro il giovane atleta portoricano. In seguito alla draft lottery 2007, Flair passa da Raw a SmackDown. A ha sfidato MVP in un match valido per il titolo degli Stati Uniti detenuto da quest'ultimo, perdendo.\nDopo tre mesi di assenza, Flair fa il suo ritorno negli show WWE nella puntata di Raw del 26 novembre, annunciando che non si ritirer\u00e0 mai. Poco dopo Vince McMahon annuncia che il prossimo match perso da Flair coincider\u00e0 con il suo ritiro forzato. Nel corso della stessa serata, Flair sconfigge Randy Orton grazie all'aiuto di Chris Jericho. Da quel momento Flair vince molti Career Threatening match sconfiggendo, tra gli altri, Triple H, Umaga, MVP, Mr. Kennedy e lo stesso Vince McMahon.\nIl 29 marzo 2008, Flair entra nella WWE Hall of Fame, presentato da Triple H. La sera successiva lotta il suo ultimo match a WrestleMania XXIV perdendo in favore di Shawn Michaels. Il match, altamente tecnico e spettacolare, raccolse ottimi consensi e venne votato PWI Match of the Year 2008. Nella puntata di Raw del 31 marzo Flair ha salutato per l'ultima volta i fan e ha ricevuto il ringraziamento di molti wrestler del passato e del presente. Il 4 agosto 2008 Flair e la WWE hanno ufficialmente posto termine alla loro collaborazione. Flair \u00e8 stato inserito nella NWA Hall of Fame.\nTotal Nonstop Action (2009\u20132012).\nLa Total Nonstop Action Wrestling annuncia che il Nature Boy ha firmato un contratto di un anno, dopo aver partecipato allo show live di TNA Impact! del 4 gennaio 2010, e dovrebbe svolgere il ruolo di manager di A.J. Styles. Al pay-per-view Genesis 2010, Flair e A.J. Styles effettuano un turn heel, che permetter\u00e0 ad A.J. di battere Kurt Angle e di mantenere il TNA World Heavyweight Championship. Torna a lottare in un tag team match insieme ad A.J. Styles contro Hulk Hogan e Abyss, perdendo. Perde anche un match contro Abyss, dove erano in palio l'anello di Hulk Hogan e l'anello della Hall of Fame di Flair. Ha avuto una faida con Jay Lethal, che \u00e8 terminato nella sfida tra i due a Victory Road, in cui a vincere \u00e8 stato Lethal facendo cedere il Nature Boy con la Figure-4 Leglock.\nSuccessivamente, a TNA iMPACT ha completato il suo team rinominato Fortune come membri A.J. Styles, Kazarian e i Beer Money. Il suo team ha una rivalit\u00e0 con il team di Hogan per diverso tempo, ma dopo Bound For Glory qualcosa cambia: Hogan e Bischoff diventano heel insieme ad Abyss, Jeff Jarrett e Jeff Hardy, formando gli Immortal. In seguito, il team Fortune si unisce al team Immortal a cui capo c'era Hogan. Nella puntata di Impact del 3 febbraio il team Fortune effettua un turn face aiutando a mantenere Mr. Anderson a confermarsi TNA World Heavyweight Champion contro Jeff Hardy. Tuttavia, Ric Flair tradir\u00e0 il team Fortune per unirsi agli Immortal.\nIl Nature Boy ha annunciato la sua presenza alla cerimonia della WWE Hall of Fame 2011. La TNA era a conoscenza della partecipazione di Flair gi\u00e0 da gennaio, e le due parti hanno avuto delle discussioni su questo fatto, ma nonostante il disappunto della federazione Flair \u00e8 stato ugualmente presente, in cambio della presenza di Christian (sotto contratto con la WWE) in uno show della TNA.\nLott\u00f2 il suo ultimo match in TNA il 12 settembre 2011 a \"Impact\", dove fu sconfitto da Sting.\nNel maggio 2012, Flair ha cercato di terminare il suo contratto con la TNA, ci\u00f2 ha portato la TNA a presentare una querela contro la WWE per il contratto di manomissione e alla fine ha licenziato Flair l'11 maggio.\nIn seguito all'annuncio dell'entrata nella Hall of Fame 2012 dei Four Horsemen,ha presenziato alla cerimonia nella quale \u00e8 stato introdotto per la seconda volta nell'Arca della Gloria. Assieme a lui sono stati introdotti Tully Blanchard, Arn Anderson, J.J. Dillon e Barry Windham.\nIl 3 dicembre 2012, nel corso di un'intervista, annunci\u00f2 il suo ritiro dalle competizioni.\nRitorno in WWE.\nApparizioni sporadiche (2012\u20132021).\nFlair torna ufficialmente alla WWE nella puntata di Raw del 17 dicembre per consegnare lo Slammy Award di Superstar dell'anno, premio che verr\u00e0 assegnato a John Cena; successivamente viene interrotto dal WWE Champion CM Punk, che lo provoca fino a farlo salire sul ring affermando che sarebbe in grado di sconfiggerlo anche con una gamba infortunata. Saliti sul ring, Punk colpisce Flair con una stampella, ma nonostante questo riesce a rialzarsi e attacca Punk, che si d\u00e0 alla fuga, lasciando sul ring il suo manager Paul Heyman, che subisce la figure-four leg lock. Flair viene poi attaccato dallo Shield, ma in suo aiuto intervengono prima il Team Hell No (Kane e Daniel Bryan) e poi Ryback, che mettono in fuga i tre membri dello Shield. Il segmento si chiude con Kane, Bryan e Ryback che portano in trionfo Flair; poco dopo, nel backstage, Flair festeggia insieme al Team Hell No con Kane che urla \u00abYes!\u00bb, Bryan che urla \u00abNo!\u00bb e Flair che urla \u00abWooooo!\u00bb. Il segmento si chiude con l'intervento di Ron Simmons che, dopo qualche esitazione, esclama il suo celebre \"Damn!\".\nNella puntata di \"Raw 20th Anniversary\" Flair \u00e8 ospite di The Miz al Miz TV, ma durante l'intervista i due vengono interrotti da Antonio Cesaro, che inizia ad insultare pesantemente Flair, il quale reagisce e lo lancia a The Miz, che lo colpisce con la \"Skull Crushing Finale\". Successivamente The Miz, sotto esortazione di Flair, gli applica la figure-four leg lock. A \"Raw Old School\" \u00e8 presente all'angolo di The Miz, che sconfigge con la \"Figure-Four Leg Lock\" Dolph Ziggler; successivamente compare a \"NXT\" per accompagnare la figlia Charlotte nel suo vincente esordio sul ring.\nIl 28 aprile 2014 torna a \"Raw\" in seguito alla riunione dell'Evolution avvenuta qualche settimana prima, ma invece di unirsi al suo vecchio gruppo loda la fazione antagonista, lo Shield, tra lo stupore dei suoi ex compagni.\nDagli ultimi mesi del 2015 compare regolarmente all'angolo della figlia Charlotte, aiutandola nei suoi match e facendole mantenere tramite dei sotterfugi il WWE Divas Championship prima e il WWE Women's Championship dopo (il precedente titolo era stato ritirato con Charlotte che si \u00e8 successivamente confermata nuova campionessa a WrestleMania 32). Tuttavia nella puntata di \"Raw\" del 23 maggio Charlotte ha interrotto la sua collaborazione con Ric Flair. Successivamente, Flair \u00e8 apparso nella puntata di \"SmackDown\" del 14 novembre 2017 per congratularsi con la figlia Charlotte per la vittoria del WWE SmackDown Women's Championship contro Natalya.\nNella puntata di \"Monday Night Raw\" del 25 febbraio 2019 \u00e8 stata organizzata una festa in onore del suo settantesimo compleanno ma, al momento del suo ingresso sullo stage, \u00e8 stato aggredito nel suo camerino dal rientrante Batista; tale azione \u00e8 stata utilizzata come pretesto da \"The Animal\" per lanciare un messaggio di sfida al rivale di lunga data Triple H.\nNella puntata di \"Raw\" del 15 giugno 2020 aiuta Randy Orton a vincere un match contro Christian, ma il mese successivo viene attaccato dal \"Legend Killer\".\nNel gennaio del 2021 si ribella alla figlia Charlotte, affiancando Lacey Evans nei suoi match.\nIl 2 agosto ha chiesto e ottenuto la risoluzione del contratto che lo legava alla WWE.\nVita privata.\nFlair non conosce il suo vero nome alla nascita; diversi documenti lo indicano come Fred Phillips, Fred Demaree o Fred Stewart.\nFlair si \u00e8 sposato cinque volte. La prima con Leslie Goodman dal 1981 al 1983. Nello stesso anno, ha sposato Elizabeth Harrell. la coppia ha avuto Ashley e Reid e ha divorziato nel 2006.\nNello stesso anno, si \u00e8 sposato con Tiffany VanDemark, terza moglie fino al 2009. Pochi mesi dopo, ha sposato Jackie Beems e ha divorziato nel 2014. Nel 2018, ha sposato Wendy Barlow. Il figlio pi\u00f9 grande, David, ha un passato come wrestler nella WCW, mentre il pi\u00f9 piccolo, Reid, che aveva firmato un contratto di sviluppo con la WWE nel 2007, \u00e8 stato trovato morto il 29 marzo 2013 all'et\u00e0 di 24 anni, in un hotel di Charlotte. Anche sua figlia Ashley \u00e8 una wrestler della WWE, conosciuta come Charlotte Flair.\nIl 17 marzo 2008 ha ricevuto le chiavi della citt\u00e0 di Columbia.\nPolitica.\nPer lungo tempo Flair \u00e8 stato un sostenitore del Partito Repubblicano statunitense. Nel 2000 prese anche in considerazione l'idea di candidarsi alla carica di Governatore della Carolina del Nord, ma non partecip\u00f2 mai attivamente alle elezioni.\nDurante la corsa presidenziale del 2008, Flair dichiar\u00f2 di supportare il candidato presidenziale Repubblicano Mike Huckabee. Di lui disse: \u00ab[Huckabee] \u00e8 una persona di valore, un uomo fattosi da solo, un gran padre di famiglia e ha in mente un grande progetto per il Paese. E io sono qui per eccitare la folla!\u00bb\nControversie legali.\nNel dicembre 2005, un giudice emise un mandato di cattura nei confronti di Flair a seguito di un incidente stradale occorso a Charlotte, Carolina del Nord, nel quale Flair usc\u00ec dalla propria auto, prese per il collo un motociclista e lo scaravent\u00f2 a terra. A Flair furono imputati due capi d'accusa, danneggiamento di propriet\u00e0 privata ed aggressione. L'incidente in questione venne citato e messo in ridicolo in alcuni programmi WWE, principalmente dal wrestler Edge.\nNel settembre 2007, Flair apr\u00ec una finanziaria chiamata \"Ric Flair Finance\". Nel luglio 2008, la ditta dichiar\u00f2 bancarotta. A seguito del debutto di Flair nella TNA, la Ring of Honor gli fece causa nel 2010, affermando che egli aveva preteso ed ottenuto un compenso di 40,000 dollari per partecipare ad alcuni eventi della federazione, ma in realt\u00e0 non aveva mai rispettato il contratto. La causa legale \u00e8 ancora in essere e non ha trovato risoluzione.\nNel 2010 la Highspots Inc. intent\u00f2 causa a Flair per non aver rispettato i termini del contratto di esclusiva sulla cintura NWA World Heavyweight Championship.\nPolemiche con i colleghi.\nFlair ebbe dei dissapori fuori dalle scene con il wrestler Bret Hart. Nella sua autobiografia, Flair critic\u00f2 Hart per aver troppo pubblicizzato la morte del fratello, Owen Hart, e le polemiche sorte intorno ai fatti del cosiddetto \u00abscrewjob di Montr\u00e9al\u00bb. Inoltre Flair scrisse, che nonostante la grande popolarit\u00e0 di Hart in Canada, egli non era un'attrazione di primo livello negli Stati Uniti, affermazione che Bret defin\u00ec \"pateticamente ridicola\" in un articolo da lui scritto per il \"Calgary Sun\". Hart afferm\u00f2 di essere un wrestler molto pi\u00f9 importante di Flair in termini di popolarit\u00e0 e capacit\u00e0 di ingenerare guadagni, citando a conferma il grande successo della sua carriera in WWF, mentre Flair lottava spesso in arena semivuote. Egli inoltre critic\u00f2 Flair per le affermazioni fatte contro i colleghi Mick Foley e Randy Savage, amici personali di Hart nella vita reale. Infine, Hart ammise un calo della sua popolarit\u00e0 in WWF nel corso degli anni novanta, ma imput\u00f2 il fatto al concomitante scandalo steroidi che sconvolse la federazione in quegli anni, alla cattiva pubblicit\u00e0 che ne deriv\u00f2, e all'espansione della WCW che acquis\u00ec quasi tutte le stelle della WWF dell'epoca. Nonostante i forti contrasti passati, i due si sono riconciliati.\nFlair ebbe anche grossi dissidi personali con Shane Douglas, che lo accus\u00f2 di aver ostacolato la sua ascesa nella NWA/WCW. Flair, in risposta, disse che Douglas era sempre pronto ad incolpare gli altri delle sue mancanze. Accus\u00f2 inoltre Douglas di fare uso di steroidi durante la trasmissione radiofonica su Internet \"WCW Live!\" aggiungendo di essere pronto a \u00abspaccargli il culo\u00bb in qualsiasi momento volesse.\nRic Flair ebbe dei problemi personali anche con Mick Foley. Nella sua autobiografia \"\" del 1999, Foley scrisse: \u00abFlair era pessimo nell'organizzare le cose come booker tanto quanto era grande sul ring\u00bb. Ci\u00f2 era un riferimento a quanto male, secondo Foley, fosse stata gestita la sua carriera durante il periodo trascorso in WCW quando Flair si occupava del team creativo degli sceneggiatori. Ric rispose nella sua autobiografia, scrivendo \u00abnon me ne frega assolutamente niente su quante puntine da disegno Mick Foley sia stato sbattuto sopra, da quante scale sia caduto, o in quanti continenti egli abbia sparso il suo sangue, per me rimarr\u00e0 sempre solo uno stuntman glorificato\u00bb. Tuttavia i due si sono riconciliati.\nSempre nella sua autobiografia, Flair accenn\u00f2 il racconto di alcune tensioni sorte nella vita reale tra lui e Hulk Hogan a causa di un incidente accaduto alla fine di un match di coppia tra Flair e suo figlio David e Curt Hennig e Barry Windham svoltosi al pay-per-view Souled Out il 17 gennaio 1999, a Charleston, WV. Negli anni successivi i due si riconciliarono.\nFlair e Bruno Sammartino ebbero dei dissapori nel backstage relativi al famigerato episodio nel quale Sammartino si sarebbe rifiutato di stringergli la mano. Mentre Flair afferma che Bruno lo ignor\u00f2 a causa dei commenti che Ric aveva espresso su di lui definendolo \u00abuna star del Nord incapace di attirare pubblico al di fuori di New York\u00bb, Sammartino dice di considerare Flair un \u00abgran bugiardo\u00bb e di \u00abnon rispettarlo come persona\u00bb."}
{"id": "1320649", "revid": "3115", "url": "https://it.wikipedia.org/wiki?curid=1320649", "title": "Diesotto", "text": "Il Diesotto, un innovativo motore benzina capace di funzionare come un diesel tramite la combustione HCCI, \u00e8 stato presentato dalla Mercedes-Benz venerd\u00ec 7 settembre 2007 al salone dell'automobile di Francoforte, montato su una concept car chiamata F700.\nPrincipio di funzionamento.\nIl principio di funzionamento su cui si basa il nuovo propulsore \u00e8 abbastanza semplice, esso adotta un sistema di compressione variabile (ovvero il rapporto tra il volume totale del cilindro quando il pistone \u00e8 al punto morto inferiore e il volume che rimane nel cilindro quando il pistone \u00e8 al punto morto superiore), un turbocompressore, un sistema controllato della gestione delle valvole e l'iniezione diretta.\nDurante le brusche accelerazioni o a pieno carico il motore si comporta come un normale benzina, con la candela che innesca la combustione della miscela aria-benzina e la combustione viene definita \"omogenea\".\nQuando invece la velocit\u00e0 si mantiene pressoch\u00e9 costante e il carico \u00e8 parziale, la combustione avviene spontaneamente aumentando il rapporto di compressione (alzando l'albero motore, facendolo ruotare attorno all'ingranaggio di trasmissione) affinch\u00e9 la pressione elevata che si viene a creare all'interno del cilindro sia in grado di dare origine alla combustione della miscela senza che la candela intervenga, come in un motore diesel.\n\u00c8 risaputo infatti che il ciclo Otto ha un rendimento maggiore di un ciclo diesel che funziona tra le stesse temperature, ma nella realt\u00e0, i motori diesel hanno rendimenti pi\u00f9 elevati dei motori a benzina poich\u00e9 essi possono funzionare con rapporti di compressione pi\u00f9 alti che gli permettono di raggiungere temperature di compressione pi\u00f9 elevate.\nGli ingegneri Mercedes hanno lavorato proprio su questo aspetto riuscendo a creare un motore a benzina con un rapporto di compressione pi\u00f9 elevato e quindi con un rendimento migliore dei precedenti motori a benzina.\nPresentazione al pubblico.\nIl motore \u00e8 stato presentato al pubblico in occasione del Salone dell'auto di Francoforte montato su una berlina di lusso di grandi dimensioni chiamata F700. Il motore montato sulla vettura \u00e8 un 1800 cc ibrido-elettrico, capace di erogare 238 CV e con una coppia motrice massima di 400 Nm. Secondo le fonti Mercedes l'innovativo sistema di propulsione permette di ridurre in maniera consistente i consumi, infatti il consumo medio dichiarato per la F700 e di 18,8\u00a0km/l con emissioni di soli 127 g/km di anidride carbonica.\nLa produzione in grande scala non \u00e8 mai stata avviata, la Mercedes-Benz ha dichiarato nel 2010 che sarebbe stato utilizzato con la nuova versione della Classe S."}
{"id": "1320650", "revid": "44939", "url": "https://it.wikipedia.org/wiki?curid=1320650", "title": "Navel", "text": ""}
{"id": "1320652", "revid": "6923", "url": "https://it.wikipedia.org/wiki?curid=1320652", "title": "Tecmo", "text": "La , precedentemente conosciuta come Tehkan Ltd, \u00e8 una societ\u00e0 giapponese che si occupa dello sviluppo di videogiochi, fra i quali \"Ninja Gaiden\", \"Dead or Alive\", \"Deception\", \"Monster Rancher\", \"Rygar\", \"Tecmo Super Bowl\", \"Project Zero\" e \"Gallop Racer\".\nLa divisione americana della Tecmo, la U.S. Tehkan Inc., fu inaugurata nel mese di marzo 1981. Un mese dopo, fu pubblicato in Giappone il suo primo videogioco chiamato \"Pleiads\", distribuito in America dalla Centuri. L'8 gennaio 1986 la Tehkan cambi\u00f2 ufficialmente il suo nome in Tecmo.\nNel 2010 la Tecmo \u00e8 stata unita alla Koei per fondare la una nuova divisione di sviluppo, la Koei Tecmo Games, definendo lo scioglimento definitivo della societ\u00e0."}
{"id": "1320653", "revid": "44939", "url": "https://it.wikipedia.org/wiki?curid=1320653", "title": "Poli-A", "text": ""}
{"id": "1320654", "revid": "486946", "url": "https://it.wikipedia.org/wiki?curid=1320654", "title": "Pvc", "text": ""}
{"id": "1320655", "revid": "44939", "url": "https://it.wikipedia.org/wiki?curid=1320655", "title": "Poli(A)", "text": ""}
{"id": "1320656", "revid": "1543377", "url": "https://it.wikipedia.org/wiki?curid=1320656", "title": "Carta europea del turismo sostenibile", "text": "La Carta europea del turismo sostenibile \u00e8 una dichiarazione di linee-guida e di principi volti ad un turismo e ad un'organizzazione dei luoghi turistici rispettosi dell'ambiente e delle risorse culturali dei luoghi stessi. Sono azioni volte all'educazione del turista rispetto alla comprensione delle tradizioni degli abitanti dei luoghi visitati e alla cura dell'ambiente locale. Anche le imprese che si occupano di turismo in un'area che aderisce alla Carta devono fare riferimento ai principi del turismo sostenibile. \nLe regioni europee che hanno aderito per prime alla Carta sono quelle settentrionali, ovvero Svezia, Danimarca e Finlandia, seguite da regioni spagnole e francesi. In Italia, aderiscono alla Carta, ad esempio, il Parco nazionale delle Foreste Casentinesi, Monte Falterona e Campigna, che si estende tra l'Appennino forlivese, aretino e fiorentino e il Parco Regionale delle Dune Costiere che si estende da Torre Canne a San Leonardo in Puglia.\nIl termine \"sostenibile\" al posto di \"responsabile\" nasce dall'accentuazione dell'aspetto di attenzione allo sviluppo sostenibile delle popolazioni locali."}
{"id": "1320672", "revid": "767487", "url": "https://it.wikipedia.org/wiki?curid=1320672", "title": "Cattedrale di Trondheim", "text": "La cattedrale di Trondheim (in lingua norvegese \"Nidarosdomen\", conosciuta in Italia anche come cattedrale di Nidaros), \u00e8 la chiesa pi\u00f9 famosa di Trondheim. L'arcidiocesi norvegese, fondata nel 1152, ha avuto per molti anni sede in questa cattedrale. La cattedrale di Trondheim \u00e8 in stile romanico-gotico. Essa \u00e8 un'importante tappa per i pellegrini nel nord dell'Europa.\nStoria e descrizione.\nRe Olav.\nLa Cattedrale venne costruita nel luogo di sepoltura del re Olaf II di Norvegia, che fu ucciso nella battaglia di Stiklestad nel 1030, nell'attuale citt\u00e0 di Trondheim, su un'isola cittadina del fiume Nidelven. Un anno e cinque giorni dopo la sua morte il re Olav fu nominato santo.\nCostruzione e restauri.\nI lavori per la costruzione della cattedrale di Trondheim iniziarono nel 1070 e finirono nel 1300 circa. Essa fu dedicata alla Trinit\u00e0, anche se era popolarmente conosciuta col nome di \"Kristkirke\". Nel 1327 e nel 1531 degli incendi danneggiarono gravemente la cattedrale, che fu poi ricostruita. La navata occidentale fu distrutta, ma non fu ricostruita durante i lavori di restauro dell'inizio del XX secolo. Nel 1708 un incendio fece cadere i muri della cattedrale di Trondheim. Nel 1719 fu ricostruita, ma fu distrutta successivamente da un altro incendio. L'ennesimo restauro della cattedrale inizi\u00f2 nel 1869, sotto i lavori dell'architetto Heinrich Ernst Schirmer, ma quando questo abbandon\u00f2 i lavori venne sostituito da Christian Christie. I lavori dell'ultimo restauro della cattedrale finirono nel 2001. Comunque, anche oggi si stanno facendo dei piccoli lavori di manutenzione.\nGli organi.\nNella cattedrale di Trondheim sono stati installati due grandi organi. L'organo pi\u00f9 grande fu costruito nel 1930. Nel 1962, l'organo fu ricostruito e fu spostato nella navata occidentale. Negli anni 1993-1994, il vecchio organo barocco costruito da Johann Joachim Wagner tra il 1738 e il 1740 fu restaurato dall'organaro J\u00fcrgen Ahrend. Quest'organo \u00e8 pi\u00f9 piccolo del principale, ma \u00e8 il pi\u00f9 artistico.\nIncoronazioni.\nLe prime incoronazioni dei reali della Norvegia hanno avuto luogo a Bergen e a Oslo. La cattedrale di Trondheim fu luogo di incoronazioni solo dopo il 1400, ma la cosa cambi\u00f2 quando la Norvegia si un\u00ec alla Danimarca. Quando la nazione fu indipendente nel 1814, le incoronazioni continuarono a svolgersi nella cattedrale. La legge del 1814 di Norvegia stabil\u00ec che l'unico luogo dove si incoroneranno i reali sar\u00e0 la cattedrale di Trondheim. L'ultima incoronazione avvenuta nella cattedrale fu nel 1904. Due anni dopo una legge stabil\u00ec che le incoronazioni dovessero avere luogo a Oslo. Nel 2006 i reali norvegesi sono stati qui per un saluto al pubblico.\nTurismo.\nOggi, la cattedrale \u00e8 una delle maggiori attrazioni turistiche della citt\u00e0 di Trondheim. Pellegrini e turisti da tutto il mondo visitano la cattedrale di Trondheim, che \u00e8 considerata una delle chiese pi\u00f9 importanti della Norvegia.\nNel grande complesso della cattedrale sono anche compresi il palazzo dell'Arcivescovo (antica sede di potere militare e politico-religioso della regione), un museo storico-archeologico, un museo di storia militare e la cripta di esposizione dei Gioielli della Corona norvegese."}
{"id": "1320687", "revid": "63756", "url": "https://it.wikipedia.org/wiki?curid=1320687", "title": "La citt\u00e0 dei bambini perduti", "text": ""}
{"id": "1320689", "revid": "287204", "url": "https://it.wikipedia.org/wiki?curid=1320689", "title": "Josef Suk", "text": "Vita.\nSuk nacque a K\u0159e\u010dovice, in Boemia centrale, da una famiglia di musicisti. Studi\u00f2 organo, violino e pianoforte con suo padre, prosegu\u00ec la sua formazione al Conservatorio di Praga dal 1885 al 1892, dove fu allievo di Anton\u00edn Dvo\u0159\u00e1k e Anton\u00edn Bennewitz. Nel 1898 spos\u00f2 la figlia maggiore di Dvo\u0159\u00e1k, Otilie Dvo\u0159\u00e1kov\u00e1 (1878\u20131905), affettuosamente conosciuta col nome di Otilka. Form\u00f2 con Karel Hoffmann (violino), Oskar Nedbal (viola; dal 1906 Ji\u0159\u00ed Herold) e Hanu\u0161 Wihan (violoncello, subentrato a Otto Berger dopo due anni e poi sostituito da Ladislav Zelenka nel 1914) il Quartetto Boemo, con il quale si esib\u00ec per oltre 40 anni. \nDal 1922 insegn\u00f2 composizione al conservatorio di Praga, di cui fu direttore dal 1924 al 1926, dove ebbe tra i suoi allievi Bohuslav Martin\u016f e Rudolf Firku\u0161n\u00fd. Nelle compositore spazi\u00f2 per quasi tutti i generi musicali, estrinsecando le sue migliori capacit\u00e0 nella musica per orchestra. Come concertista fu acclamato in tutta Europa per le magistrali interpretazioni del repertorio classico e romantico; Max Reger gli dedic\u00f2 il Quartetto in fa minore op.121. Mor\u00ec a Bene\u0161ov.\nSuo nipote Josef Suk fu anch'egli un concertista di fama mondiale.\nOpera compositiva.\nI primi lavori di Suk mostrano l'influenza di Anton\u00edn Dvo\u0159\u00e1k e Johannes Brahms, mentre nei brani pi\u00f9 tardivi fa un uso pi\u00f9 esteso dell'armonia per creare uno stile pi\u00f9 estroso e personale. Diversamente da molti suoi compatrioti, egli fece poco uso della musica tradizionale ceca. Il suo lavoro pi\u00f9 conosciuto \u00e8 probabilmente la sua giovanile \"Serenata per archi\" (1892) e la sinfonia per grande orchestra \"Asrael\" in Do minore, (1906), un brano scritto conseguentemente alle morti di suo suocero e, successivamente, di sua moglie, a loro dedicato.\nAltri brani includono la \"Fairy Tale Suite\" (1900), il ciclo di lavori per pianoforte \"Cose vissute e sognate\" (1909), e la trilogia con l'uso del poema sinfonico \"A Summer's Tale\" (1909), \"The Ripening\" (1917) e \"Epilogue\" (1929, per soprano, baritono e basso soli, coro e orchestra).\nEgli vinse la medaglia d'argento alla Competizione artistica dell'Olimpiade del 1932 a Los Angeles con la composizione \"Into a New Life\".\nSuk era il nonno del violinista Josef Suk."}
{"id": "1320699", "revid": "6923", "url": "https://it.wikipedia.org/wiki?curid=1320699", "title": "Prete (brano musicale)", "text": "Prete \u00e8 un brano musicale di Simone Cristicchi, scritto nel 2005, mai pubblicato in quanto censurato dalla casa discografica.\nLa censura.\nIl brano \u00e8 stato scritto nel 2005 per l'album \"Fabbricante di canzoni\" ma non vi \u00e8 stato inserito a causa dei suoi contenuti. \u00c8 stata invece inserita una traccia nascosta intitolata \"Rufus\", il cui testo \u00e8 una sorta di intrusione/autopresentazione di un alter ego \"cinico e senza peli sulla lingua\" dell'autore stesso, a cui \u00e8 ironicamente attribuita la paternit\u00e0 di canzoni fortemente polemiche come \"Prete\" e altre. Nel 2007 nonostante la forte volont\u00e0 dell'autore il brano non viene inserito nemmeno nell'album \"Dall'altra parte del cancello\". Nonostante le censure subite il brano \u00e8 stato presente nel repertorio \"live\" del cantautore e per un certo periodo \u00e8 stato pubblicato sul suo sito ufficiale sotto forma di MP3. In un'intervista ad Avvenire nel 2015 Cristicchi ha dichiarato:\nSul web sono reperibili anche altre versioni della canzone, con testo leggermente diverso.\nIl tema del brano.\nIl brano esprime una critica nei confronti dell'influenza della Chiesa cattolica sulle persone. Il testo della canzone rivolge un atto di accusa in prima persona verso la figura del prete, accusata di \u00abalimentare e tenere in vita la bugia pi\u00f9 grande della storia\u00bb e visto dall'autore come una figura arrogante e non disposta al confronto. La canzone taccia inoltre la Chiesa di ostentata opulenza e la classe politica di servilismo alla Chiesa stessa. Intervistato in merito alla tematiche di questa canzone Cristicchi, premettendo di ritenersi religioso ma non cattolico, ha dichiarato: \u00abCi\u00f2 che non sopporto \u00e8 lo spirito di prevaricazione, la supponenza di alcuni esponenti della Chiesa, chi detta legge in nome di Cristo\u00bb.\nConseguenze.\nIl brano ha suscitato critiche nei confronti di Cristicchi da parte di quotidiani cattolici come \"Avvenire\" e ha avuto influenza sulla sua carriera artistica, facendogli perdere una parte di pubblico. Forti critiche sono arrivate anche da Massimo Introvigne su \"L'Indipendente\".\nLa copertina dedicata da \"Famiglia Cristiana\" a Cristicchi in occasione della sua vittoria al Festival di Sanremo del 2007 ha rinfocolato le polemiche."}
{"id": "1320713", "revid": "599013", "url": "https://it.wikipedia.org/wiki?curid=1320713", "title": "Cl\u00e9ber Santana", "text": "Carriera.\nCresciuto nelle giovanili dello Sport, ha speso la maggior parte della sua carriera in patria vestendo, tra le altre, le maglie di Santos, San Paolo e Flamengo.\n\u00c8 deceduto insieme alla quasi totalit\u00e0 dei suoi compagni di squadra in seguito all'incidente aereo che ha coinvolto la Chapecoense che si stava recando a Medell\u00edn per disputare la finale di andata della Copa Sudamericana contro l'Atl\u00e9tico Nacional."}
{"id": "1320723", "revid": "110157", "url": "https://it.wikipedia.org/wiki?curid=1320723", "title": "E l'asina vide l'angelo", "text": "E l'asina vide l'angelo \u00e8 il primo romanzo del musicista australiano Nick Cave. \nTrama.\nIl protagonista del romanzo \u00e8 un ragazzo emarginato, muto e ritardato che negli anni quaranta vive all'interno di una comunit\u00e0 agricola integralista e religiosa che innalza una ragazzina a figlia di Dio. Il fulcro della vicenda \u00e8 la lotta del protagonista contro la divinizzazione della bambina che sfocia in un finale tragico e sanguinoso."}
{"id": "1320725", "revid": "1186766", "url": "https://it.wikipedia.org/wiki?curid=1320725", "title": "Cl\u00e9ber", "text": ", tipicamente brasiliano."}
{"id": "1320728", "revid": "1543377", "url": "https://it.wikipedia.org/wiki?curid=1320728", "title": "Yukata", "text": "Lo \u00e8 un indumento prevalentemente estivo di solito di cotone, tradizionale giapponese. Viene indossato soprattutto, ma non solo, durante gli spettacoli pirotecnici, alle feste bon-odori e ad altri eventi estivi. Lo yukata non \u00e8 considerato un kimono ed \u00e8 un abito molto informale, assolutamente non adatto ad occasioni ed eventi formali.\nC'\u00e8 poi un altro tipo di \"yukata\" differente, che ha l'utilizzo di una vestaglia, solitamente indossato dopo il bagno nei ryokan, gli alberghi tradizionali giapponesi, infatti, \"yukata\" letteralmente significa \"abito da bagno\".\nL'indumento risale al periodo Heian (794-1185), quando i nobili indossavano lo yukata dopo il bagno. Durante il periodo Edo (1600-1868), invece, lo yukata veniva portato anche dai guerrieri.\nStili e tessuti.\nCome altre forme di abbigliamento tradizionale giapponese, lo yukata ha maniche larghe e cuciture piatte. A differenza del kimono, \u00e8 fatto generalmente di cotone, invece che di seta o tessuti sintetici, infatti \u00e8 un indumento rinfrescante e non ha una fodera.\nTradizionalmente lo yukata era di colore indaco, ma oggigiorno \u00e8 disponibile in una vasta variet\u00e0 di colori, fantasie e stili. Come per il pi\u00f9 formale kimono, la vivacit\u00e0 dei colori \u00e8 inversamente proporzionale all'et\u00e0 di chi lo indossa: ad esempio, una bambina pu\u00f2 portare uno yukata di molti colori, una ragazza pu\u00f2 portarlo con tinte floreali, mentre una donna anziana sceglier\u00e0 colori pi\u00f9 tradizionali come il blu scuro, con trame geometriche.\nDalla fine degli anni novanta, c'\u00e8 stato un revival dello yukata, e molte giovani donne o ragazze adesso lo indossano nuovamente durante l'estate come segno distintivo e non soltanto per tradizione. Ad esempio, questo indumento \u00e8 stato recuperato dal recente e giovanile Gothic Lolita in Giappone, nello specifico, dalla variet\u00e0 Wa Lolita di questa moda, improntata sul connubio tra abbigliamento tradizionale giapponese e abbigliamento proprio della moda Lolita stessa.\nIndossare lo yukata.\nIl modo corretto per indossare uno yukata non \u00e8 scontato. Come nel caso del kimono, Il lato sinistro dell'indumento viene sovrapposto sul lato destro (il contrario va evitato, dato che soltanto ai funerali si sovrappone il destro sul sinistro) e viene usato l'obi, una cintura apposita che viene legata in vita per chiudere lo yukata. Per lo yukata viene utilizzato l'obi chiamato hanhaba obi, che spesso si pu\u00f2 trovare anche con il nodo a fiocco gi\u00e0 fatto. Gli obi per kimono e yukata con il nodo gi\u00e0 fatto si definiscono tsukuri obi.\nLo yukata, cos\u00ec come il kimono, per le donne, non \u00e8 mai della stessa altezza della persona che lo andr\u00e0 ad indossare, la lunghezza giusta dovrebbe essere di circa 5-10\u00a0cm in pi\u00f9 rispetto alla propria altezza o al massimo di 5-10\u00a0cm in meno: il tessuto in eccesso viene infatti ripiegato in vita, andando a formare l\"'ohashori\". Inoltre viene indossato con i geta, sandali tradizionali di legno e spesso accompagnato dalla borsetta kinchaku. \nPer fare la vestizione vengono usate tradizionalmente due fascette di tessuto mussola chiamate koshihimo e per perfezionare la vestizione c'\u00e8 chi usa anche altri accessori opzionali, come ad esempio l'obiita di tipo estivo (che ha un tessuto leggero e traforato rispetto a quelli classici), che sarebbe una sorta di fascia semi rigida che si mette sotto l'obi per renderlo liscio e senza pieghe e chi vuole pu\u00f2 completare la vestizione con obijime decorativo da yukata, una cordicina fine che si lega attorno all'obi, spesso decorata con perline e strass e nodi decorativi, oppure con il puchi heko obi, una fascia di tessuto molto leggero che si lega in vita lasciandosi intravere appena sopra l'obi, ricordando l'obiage nel kimono, e formando un ulteriore sorta di fiocco dietro allo yukata.\nPer quanto riguarda gli uomini, lo yukata, come per il kimono, a differenza di quello per donna, deve avere la lunghezza giusta per la propria altezza e viene anche indossato dai lottatori di sumo. I lottatori pi\u00f9 giovani devono indossarlo in pubblico, indipendentemente dalle condizioni atmosferiche o dalla stagione. Durante l'estate tutti i lottatori tendono a portarlo.\nAnche per l'uomo viene utilizzato l\"'obi\", che si chiama kaku obi, che per lo yukata deve essere di cotone (di seta per il kimono), oppure l'heko obi e viene legato a vita bassa. \nPer la vestizione di solito serve solo un \"koshihimo\".\nVengono indossati ai piedi i \"geta\" maschili, volendo accompagnati dalla borsa \"kinchaku\" per uomo.\nC'\u00e8 poi il tipo di \"yukata\" che ha l'utilizzo di una vestaglia, ed \u00e8 differente dal classico yukata. Sia gli uomini che le donne lo portano negli alberghi tradizionali giapponesi (ryokan) o alle terme (onsen). Dopo essere entrate nell'albergo, le persone spesso si cambiano d'abito, indossando lo yukata fornito dal ryokan."}
{"id": "1320729", "revid": "124132932", "url": "https://it.wikipedia.org/wiki?curid=1320729", "title": "Federico Sirianni", "text": "\u00c8 considerato uno degli eredi del cantautorato genovese.\nBiografia.\nGli anni '90: Tra La Giostra dei Pazzi ed il Premio Tenco.\nNei primi anni novanta, assieme ad Augusto Forin, Marco Spiccio e Fabrizio Casalino fond\u00f2 il gruppo La Giostra dei Pazzi, con cui vinse il Festival degli sconosciuti di Ariccia nel 1992.\nParallelamente all'attivit\u00e0 col gruppo, Sirianni portava in avanti la propria carriera di cantautore, nel 1993 partecip\u00f2 al premio Tenco con i tre brani \"Caldo da impazzire\", \"Estranei\" ed \"I canti di Natale\", con cui si aggiudic\u00f2 il premio come miglior esordiente e nel 1994 vince il Premio Regionale Ligure per la Musica.\nFurono poi di questi anni alcune proficue frequentazioni con il teatro di Luca Bizzarri e Paolo Kessisoglu, coi quali scrisse alcuni spettacoli di teatro canzone che verranno poi messi in scena nei teatri genovesi e soprattutto con Sergio Maifredi del teatro della Tosse mette in scena \"Delitti esemplari in concerto\", tratto dal testo di Max Aub e la collaborazione di Giorgio Gallione che port\u00f2 allo spettacolo \"Leggende metropolitane\".\nAnni 2000: Tra Molotov Orchestra e carriera solista.\nDopo un lungo viaggio nella Bulgaria post sovietica, form\u00f2 la Molotov Orchestra con cui intraprese una intensa attivit\u00e0 di concerti e registr\u00f2 nel 2002 il primo album \"Onde Clandestine\", prodotto da Giangilberto Monti.\nNel 2004 rappresent\u00f2 Genova - Citt\u00e0 della Cultura presso la Literature Hause di Monaco come rappresentante nell'ambito musicale di Genova - Citt\u00e0 della Cultura. Furono poi dello stesso anno la partecipazione alla prima edizione del Mantova Musica Festival ed il ricevimento del Premio Recanati della Critica con la canzone \"Alle 7 della sera\".\nNel 2006 usc\u00ec il secondo lavoro discografico \"Dal basso dei cieli\", che contiene il brano \"Perch\u00e9 la vita\" con cui si aggiudica il premio Umberto Bindi.\nAffascinato dalla cultura del Portogallo, nel 2007 riprese a fare teatro e mise in scena \"Soy poeta y nada m\u00e1s\" reading-concerto dedicato alle poesie di Pedro Pietri grazie al quale fu invitato al Festival internazionale di poesia di Genova. Sempre nel 2007 fu invitato in Grecia ad Atene, Kilkis e Salonicco con lo spettacolo d'arte varia \"Amarkord Variet\u00e9\", produzione greco-italiana, con la partecipazione di Jango Edwards e nel 2009 rilesse l'opera di John Fante \"Chiedi alla polvere\" realizzando insieme a Silvia Bacigalupo il reading-concerto \"Chiedete di Camilla Lopez\". Nel 2010 ricevette il Premio Lunezia DOC per il valore musical-letterario delle sue opere.\nNel 2013 usc\u00ec il suo terzo album in studio, \"Nella prossima vita\", prodotto dalla Incipit Records e suonato ed arrangiato insieme agli Gnu Quartet e nel dicembre dello stesso anno usc\u00ec \"Vinile di Natale - Dio dei Baraccati\", album stampato in vinile in sole 100 copie numerate: 7 tracce inedite - tra cui \"Ascoltami o Signore\", cantata con la cantautrice genovese Maria Pierantoni Giua - pi\u00f9 una poesia di natale scritta e declamata dal poeta torinese Guido Catalano.\nNel novembre 2016 fu pubblicato un nuovo album \"Il santo\" a cui hanno partecipato tra gli altri Gnu Quartet,\nGiua, Paolo Bonfanti e Arturo Brachetti \nVita privata.\nNel 2003 ha avuto una figlia che ha chiamato Sofia Chiara."}
{"id": "1320730", "revid": "124123", "url": "https://it.wikipedia.org/wiki?curid=1320730", "title": "Franz Ries", "text": "Figlio del compositore e violinista Hubert Ries, studi\u00f2 al conservatorio di Parigi sotto la guida del violinista Joseph Lambert Massart.\nDopo una breve ma intensa carriera di violinista, abbandon\u00f2 la professione in seguito ad un problema nervoso. Nel 1875 si trasfer\u00ec a Dresda. Qui apr\u00ec un negozio di spartiti e strumenti musicali, continuando tuttavia a comporre e ad esibirsi occasionalmente come concertista. Dal 1884 sino alla morte fu comproprietario della casa di edizioni musicali \"Ries&amp;Erler Berlin\"."}
{"id": "1320735", "revid": "287204", "url": "https://it.wikipedia.org/wiki?curid=1320735", "title": "Brad Paisley Christmas", "text": "Brad Paisley Christmas \u00e8 il quinto album in studio di Brad Paisley, pubblicato nel 2006."}
{"id": "1320737", "revid": "767487", "url": "https://it.wikipedia.org/wiki?curid=1320737", "title": "Hubert Ries", "text": "Biografia.\nFiglio di Franz Anton Ries e fratello di Ferdinand Ries, dopo aver iniziato gli studi con il padre, si trasfer\u00ec a Kassel dove prosegu\u00ec sotto gli insegnamenti di Louis Spohr e Moritz Hauptmann. Nel 1824 divent\u00f2 membro dell'orchestra del K\u00f6nigsst\u00e4dtisches Theater di Berlino, e l'anno successivo entr\u00f2 in servizio presso la cappella di corte. Nel 1835 divenne direttore della Filarmonica di Berlino; Dal 1851 al 1872 insegn\u00f2 alla scuola d'orchestra reale. Ebbe tre figli, tutti e tre successivamente introdottisi nel campo della musica: Louis Ries nato il 30 gennaio 1830, violinista; Adolf Ries (nato il 20 dicembre 1837), pianista; e Franz Ries (nato il 7 aprile 1846), violinista e compositore.\nOpere.\nTra le composizioni di Hubert Ries ricordiamo due concerti per violino, quartetti per archi, studi, duetti, e eserciziari.\nAnche nel campo educativo, Ries produsse importanti lavori: di gran valore le pubblicazioni \"Violinschule f\u00fcr den ersten Unterricht\", (\"scuola di violino per le prime lezioni\"), \"Violinstudien in m\u00e4\u00dfiger Schwierigkeit\" (\"Studi per violino di moderata difficolt\u00e0\") e \"Zw\u00f6lf Violinstudien in Form von Konzertst\u00fccken\" (\"Dodici studi per violino in forma di parti di concerto\")."}
{"id": "1320750", "revid": "69794", "url": "https://it.wikipedia.org/wiki?curid=1320750", "title": "Pallacanestro ai Giochi della XXIX Olimpiade", "text": "Il torneo di pallacanestro ai Giochi della XXIX Olimpiade si \u00e8 disputato a Pechino dal 9 al 24 agosto 2008.\nGli Stati Uniti hanno vinto la medaglia d'oro sia nel torneo maschile sia quello femminile, sconfiggendo in finale rispettivamente la e l'. Per la nazionale maschile si tratt\u00f2 del 13\u00ba oro olimpico, mentre per quella femminile fu il 6\u00ba successo.\nSquadre partecipanti.\nTorneo maschile.\nLe squadre partecipanti al torneo maschile furono 12. Oltre alla (paese ospitante) fu ammessa di diritto anche la , vincitrice dei Mondiali 2006.\nAltri 7 posti vennero garantiti alle squadre vincitrici dei cinque campionati continentali, ed alle finaliste degli Europei 2007 e dell'Americas Championship 2007.\nIl Torneo di Qualificazione Olimpica assegn\u00f2 gli ultimi 3 posti.\nPaese ospitante\nVincitrice dei Mondiali 2006\nPrime 2 agli Europei 2007\nPrime 2 all'Americas Championship 2007\nVincitrice dell'AfroBasket 2007\nVincitrice dell'Asia Championship 2007\nVincitrice dell'Oceania Championship 2007\nAmmesse tramite il Torneo di Qualificazione\nTorneo femminile.\nCos\u00ec come per il torneo maschile, anche le nazionali femminili furono 12. Furono ammesse di diritto la (paese ospitante), l' (oro ai Mondiali 2006) e le vincitrici dei campionati continentali disputati nel 2007. Il Torneo di Qualificazione Olimpica assegn\u00f2 5 posti.\nPaese ospitante\nVincitrice dei Mondiali 2006\nVincitrice dell'EuroBasket 2007\nVincitrice dell'Asia Championship 2007\nVincitrice dell'AfroBasket 2007\nVincitrice dell'Americas Championship 2007\nVincitrice dell'Oceania Championship 2007\nAmmesse tramite il Torneo di Qualificazione"}
{"id": "1320752", "revid": "110157", "url": "https://it.wikipedia.org/wiki?curid=1320752", "title": "Vlachovo B\u0159ez\u00ed", "text": "Vlachovo B\u0159ez\u00ed \u00e8 una citt\u00e0 della Repubblica Ceca facente parte del distretto di Prachatice, in Boemia Meridionale."}
{"id": "1320754", "revid": "76963", "url": "https://it.wikipedia.org/wiki?curid=1320754", "title": "Karol Lipi\u0144ski", "text": "Nato in un'importante famiglia di musicisti, fu in competizione con Niccol\u00f2 Paganini. Dal 1839 al 1859 fu alla corte di Dresda. Successivamente si ritir\u00f2 a vita privata. Le sue composizioni sono influenzate dallo stile italiano e paganiniano, tra esse spiccano i concerti per violino, pezzi per violino e pianoforte e soprattutto i capricci per violino solo (4 raccolte).\nFu anche proprietario del violino Stradivari Lipinski del 1715, lavoro del celebre liutaio Antonio Stradivari, a cui diede il nome con cui \u00e8 conosciuto ancora oggi."}
{"id": "1320758", "revid": "287204", "url": "https://it.wikipedia.org/wiki?curid=1320758", "title": "5th Gear", "text": "5th Gear \u00e8 il sesto album in studio di Brad Paisley, pubblicato nel 2007."}
{"id": "1320759", "revid": "110157", "url": "https://it.wikipedia.org/wiki?curid=1320759", "title": "Volary", "text": "Volary \u00e8 una citt\u00e0 della Repubblica Ceca facente parte del distretto di Prachatice, in Boemia Meridionale."}
{"id": "1320769", "revid": "125148890", "url": "https://it.wikipedia.org/wiki?curid=1320769", "title": "Le intellettuali", "text": "Le intellettuali, tradotto anche come Le donne intellettuali, Le donne sapienti o Le femmine saccenti (titolo originale \"Les Femmes savantes\") \u00e8 una commedia in cinque atti scritta nel 1672 dal commediografo francese Moli\u00e8re. Penultima opera di Moli\u00e8re, \u00e8 l'ultima grande commedia scritta in versi. Fa parte di quel ristretto numero di opere che l'autore scrisse per sua necessit\u00e0 espressiva, e non per compiacere le esigenze della corte reale.\nDa questa commedia Giovanni Gastone Boccherini deriv\u00f2 il libretto per \"Le donne letterate\", prima opera di Antonio Salieri (1770).\nTrama.\nPrimo atto.\nLa scena si apre con un dialogo in cui viene espressa la visione inconciliabile delle sorelle Armande e Henriette sul matrimonio. La prima, infatti, disprezza i legami e le azioni materiali, tutta protesa verso i nutrimenti dello spirito, mentre Henriette, la minore, sogna una vita in seno al focolare domestico, con un marito e dei figli da amare. I suoi interessi si rivolgono verso il giovane Clitandre, le cui profferte amorose nei confronti di Armande si sono rivelate infruttuose. Clitandre si innamora a sua volta di Henriette.\nSecondo atto.\nAriste, fratello di Chrysale, sonda allora il terreno presso il padre della giovane - lo stesso Chrysale -, ottenendo una convinta approvazione del matrimonio tra Clitandre e Henriette. Tuttavia, il capofamiglia \u00e8 succube della moglie Philaminte, la quale, infatuata della letteratura, dell'arte e di tutte le manifestazioni dello spirito, rimprovera al marito la rozzezza e la cura del patrimonio familiare. Gli impone di cacciare Martine, la domestica, perch\u00e9 si \u00e8 espressa con vocaboli poco consoni allo spessore culturale della casa, e il coniuge, pur non approvando, cede. Inoltre, Philaminte ha progetti diametralmente opposti per la figlia minore, che vuole dare in sposa al pedante e ottuso poeta Trissotin.\nTerzo atto.\nL'atto si sofferma sulla lettura, da parte di Trissotin, di alcune sue poesie, dinanzi all'estasiato pubblico femminile formato da Philaminte, Armande e B\u00e9lise, sorella di Chrysale. Ogni verso - per lo pi\u00f9 giochini retorici in poesie galanti rivolte a nobildonne - viene sottolineato dai sospiri e dal giubilo delle dame, orgogliose di appartenere ad una ristretta \"\u00e9lite\" di persone colte. La sola Henriette sembra non apprezzare, mentre, dopo l'ascolto dei sonetti e dei madrigali, la padrona di casa annuncia di voler costituire un circolo letterario, cos\u00ec da coltivare le ricchezze dello spirito ed emancipare la donna dal ruolo in cui gli uomini la confinano.\nIn seguito, Trissotin introduce nella casa un suo amico poeta, imbevuto di cultura classica, la cui pedanteria lo eguaglia. Vadius, questo il suo nome, si produce con Trissotin in un ipocrita scambio di iperbolici complimenti, finch\u00e9 un malinteso non fa degenerare la scena e i due si coprono di insulti. Dopo la sceneggiata, Philaminte rivela il suo piano matrimoniale, mentre Chrysale, informato, viene convinto da Ariste a prendere coraggio e affrontare la situazione con autorit\u00e0, dimostrando chi comanda in casa.\nQuarto atto.\nClitandre si presenta da Philaminte e Armande (alla quale ricorda i suoi rifiuti, ora che ipocritamente si direbbe disposta, malgrado tutto, a sposarlo), esprimendo i propri sentimenti e la propria lontananza dallo sterile autocompiacimento delle \"donne sapienti\" e di Trissotin, lamentando inoltre la loro inutilit\u00e0 sociale e spiegando che le cose dello spirito devono unirsi a quelle concrete. Tutti i suoi argomenti vengono tuttavia respinti: Philaminte \u00e8 determinata a concludere il matrimonio entro sera e manda a chiamare il notaio. Henriette e Clitandre, allora, si giurano eterno amore in un \"t\u00eate \u00e0 t\u00eate\", mentre Chrysale si appresta a scendere in campo.\nQuinto atto.\nHenriette decide di parlare personalmente a Trissotin, manifestandogli la propria stima, ma chiarendo che il suo cuore appartiene a un altro uomo. Il poeta, per\u00f2, replica di essere perdutamente innamorato di lei, e dichiara di non poter rinunciare alla dolce idea del matrimonio. A questo punto sopraggiungono il notaio, Chrysale e Philaminte. L'uomo fa inizialmente valere con coraggio le proprie posizioni, ma si mostra in seguito titubante, e la situazione gli sfugge gradualmente di mano fino al provvidenziale intervento di Ariste. Questi inventa una bancarotta in cui sarebbe incorsa la famiglia, accolto dall'indifferenza di Philaminte (che dimostra cos\u00ec una certa sincerit\u00e0 nel suo distacco dai beni materiali).\nTrissotin, allora, svela il proprio animo meschino e la natura mercenaria dei suoi piani, affermando di non poter sposare Henriette contro la volont\u00e0 della giovane. Philaminte apre gli occhi e capisce i veri intenti del poeta: indignata, acconsente al matrimonio tra Henriette e Clitandre, mentre Ariste rivela di aver mentito per assicurare il lieto fine: non c'\u00e8 stata alcuna bancarotta.\nStoria dell'opera.\nL'opera fu rappresentata per la prima volta venerd\u00ec 11 marzo 1672 al Palais Royal, riscuotendo un notevole successo e rimanendo in programma fino al 5 aprile. Moli\u00e8re interpretava il ruolo di Chrysale, mentre la moglie Armande B\u00e9jart era Henriette. All'indomani della prima, Donneau Vis\u00e9 salutava sul \"Mercure galant\" la commedia in termini entusiasti. Tuttavia, assieme alle rappresentazioni successive la popolarit\u00e0 andava via via decrescendo, forse anche a causa dell'imminente conflitto con l'Olanda, contro cui Luigi XIV entr\u00f2 in guerra il 6 aprile.\nAll'inizio del 1673 \"Les femmes savantes\" veniva pubblicata per la prima volta. Contrastanti furono i giudizi della critica. L'erudito gesuita Ren\u00e9 Rapin (1621-1687), ottimo conoscitore di teatro, salut\u00f2 con favore l'opera, ma lo scrittore Roger de Bussy-Rabutin, che lesse il testo senza avere visto le rappresentazioni, e lod\u00f2 comunque la commedia, denunci\u00f2 una certa innaturalezza nei personaggi e nella storia, \u00ab perch\u00e9 c'erano ben altri difetti da mettere in ridicolo in queste intellettuali, molto pi\u00f9 naturali di quelli su cui Moli\u00e8re ha posto l'accento \u00bb, come scrisse a Rapin, ringraziandolo per i libri che gli aveva fatto recapitare. Bussy-Rabutin rimase poco convinto, in particolare, dalla caratterizzazione di Philaminte, Martine e B\u00e9lise.\nSempre Bussy-Rabutin credette di vedere nel personaggio di B\u00e9lise una copia di H\u00e9speria, che ne \"Les visionnaires\" di Desmarets de Saint-Sorlin (1637), al pari di B\u00e9lise, credeva scioccamente fossero tutti innamorati di lei. La scena dell'alterco tra Trissotin e Vadius, invece, ha un chiaro precedente nella commedia \"Les Acad\u00e9mistes\", di Saint-Evremond, dove i due pedanti Godeau e Colleret si rinfacciano a vicenda l'incompetenza poetica. Inoltre, dietro il litigio rappresentato ne \"Le intellettuali\", i contemporanei videro senza fatica un riferimento a una polemica realmente scoppiata poco tempo prima tra l'abate Cotin e il poeta M\u00e9nage, identificabili rispettivamente nelle figure di Trissotin e Vadius."}
{"id": "1320773", "revid": "44627", "url": "https://it.wikipedia.org/wiki?curid=1320773", "title": "Maggio parigino del 1968", "text": ""}
{"id": "1320782", "revid": "287204", "url": "https://it.wikipedia.org/wiki?curid=1320782", "title": "Who Needs Pictures", "text": "Who Needs Pictures \u00e8 il primo album in studio di Brad Paisley, pubblicato nel 1999."}
{"id": "1320783", "revid": "125364534", "url": "https://it.wikipedia.org/wiki?curid=1320783", "title": "Pierre Puvis de Chavannes", "text": "Appartenne alla corrente simbolista e fu l'ultimo esponente della Scuola di Lione. \u00c8 considerato uno dei maggiori rappresentanti della pittura francese del 1800.\nBiografia.\nPierre-C\u00e9cile Puvis nacque in un sobborgo di Lione, figlio di un ingegnere minerario discendente da un'antica e nobile famiglia della Borgogna. Solo in seguito aggiunse \"de Chavannes\" al suo cognome, con lo scopo di acquisire pi\u00f9 prestigio.\nComp\u00ec i suoi studi al Liceo Enrico IV di Parigi, seguendo in particolare i corsi di Retorica, di Filosofia e di Diritto, con l'intenzione di seguire la professione paterna. Ma nel 1844 e nel 1845 si ammal\u00f2 e dovette recarsi in convalescenza a M\u00e2con. Si rec\u00f2 poi in Italia e vi trascorse un anno. L'incontro con le opere dei grandi maestri italiani e con lo stesso paesaggio italico gli dischiusero nuove prospettive e sconvolsero i suoi programmi per il futuro. Al suo ritorno annunci\u00f2 di voler rinunciare agli studi di ingegneria per divenire un pittore.\nSi stabil\u00ec cos\u00ec in un ampio studio presso la Gare de Lyon e inizi\u00f2 a seguire i corsi di Henry Sheffer. A questi primi studi segu\u00ec un secondo soggiorno di studio in Italia, quindi, rientrato a Parigi, per breve tempo si rec\u00f2 nell'atelier di Eug\u00e8ne Delacroix, ma costui, per ragione di salute, cess\u00f2 la sua attivit\u00e0. Puvis decise allora di continuare il suo apprendistato nella scuola di Thomas Couture.\nGli studi di Puvis non seguirono per\u00f2 la prassi consueta. Egli prefer\u00ec frequentare irregolarmente i maestri e lavorare spesso da solo. Di sua iniziativa, inoltre, si iscrisse ad un corso di anatomia presso l'Accademia di Belle arti.\nCi\u00f2 che lo colp\u00ec maggiormente in quegli anni, e che lo influenz\u00f2 non poco, furono le grandi pitture murali di Th\u00e9odore Chass\u00e9riau, ma tutti questi insegnamenti e queste passioni risultarono evidentemente dispersive, per cui egli riusc\u00ec ad esprimersi compiutamente e a trovare la sua strada solo all'et\u00e0 di 30 anni, quando realizz\u00f2 con soddisfazione la decorazione della sala da pranzo della residenza di campagna di suo fratello con la pittura murale: \"Scene di caccia\", seguita da \"Le quattro stagioni\" e \"Il ritorno del figliuol prodigo\" (1854).\nNel frattempo aveva iniziato a esporre al \"Salon\" gi\u00e0 dal 1850, debuttando con \"La morte di Cristo\", \"Ragazzo negro\", \"La lezione di lettura\" e un \"Ritratto di uomo\". Ma gli inizi al \"Salon\" non furono facili. Le sue tele furono rifiutate diverse volte e, quando furono accettate, Puvis dovette subire pesanti critiche. Solo nel 1861 conobbe il successo con due opere: \"La guerra\" e \"La pace\", di cui la prima gli fu acquistata dallo Stato; questo riconoscimento gli procur\u00f2 una certa stima dei critici e finalmente una buona notoriet\u00e0.\nPuvis svilupp\u00f2 il tema della Pace, completandolo nel 1863 con \"Il riposo\" e \"Il lavoro\" e nel 1875 con \"Ave Picardia nutrix\". L'insieme di queste opere, eccezionale sia sotto il profilo tematico che sotto l'aspetto stilistico, appare assai rappresentativo dell'innovazione che Puvis introdusse nei temi allegorici, temi in cui egli divenne il pi\u00f9 efficace interprete della fine del 1800.\nSpinto dal successo, al suo piccolo studio di Pigalle affianc\u00f2 un ampio atelier a Neuilly-sur-Seine. Nel 1856, frequentando lo studio di Chass\u00e9riau, Puvis conobbe la principessa romena Marie Cantacouz\u00e8ne con la quale inizi\u00f2 una relazione che sarebbe durata tutta la vita. Ella infatti svolse un ruolo determinante nella sua esistenza, divenendo la sua compagna di vita, la sua collaboratrice e ispiratrice. Egli la ritrasse nel 1883 e ne fece anche la sua modella in diverse importanti occasioni, come la Salom\u00e9 nella \"Decapitazione di San Giovanni Battista\", la \"Radegonde\" e nella serie della \"Vita di Santa Genoveffa\" per il Panth\u00e9on di Parigi.\nPierre e Marie decisero di sposarsi solo nel 1897, meno di un anno prima che la morte li cogliesse entrambi a distanza di due mesi.\nPuvis realizz\u00f2 grandi opere murali: nel Palazzo Longchamp di Marsiglia (1867-1869), nel Municipio di Poitiers (1870-1875), nel Municipio di Parigi (1887-1894), nella Biblioteca pubblica di Boston (1881-1896). E inoltre tre notevolissime serie di dipinti: nel Panth\u00e9on di Parigi, dove illustr\u00f2 la vita di Santa Genoveffa (1874-1878, completata nel 1893-1898), nella scalinata del Museo di Belle arti di Lione (1884-1886) che illustra il \"Bosco sacro alle Arti e alle Muse\", completata con \"Visione antica\" e \"Ispirazione cristiana\", nonch\u00e9 da due personaggi raffiguranti il Rodano e la Sa\u00f4ne. Infine la grande decorazione dell'Anfiteatro della Sorbona (1886-1889), dove svilupp\u00f2 ulteriormente il tema del \"Bosco sacro\".\nTutti questi lavori furono studiati, copiati, replicati, trasferiti su cartoni di preparazione da parte di altri pittori. Ci\u00f2 rese assai popolare l'opera di Puvis, specialmente all'estero. E, grazie a questa vastissima attivit\u00e0 decorativa, ma altres\u00ec per le sue tele da cavalletto realizzate con un particolare e innovativo stile simbolista, Puvis de Chavannes conquist\u00f2 l'ammirazione di un'intera generazione di artisti, influenzando non solo i pittori idealisti come Odilon Redon, Henri Martin, Alphonse Osbert, Alexandre S\u00e9on, \u00c9mile-Ren\u00e9 M\u00e9nard e Ary Renan, ma anche i pittori Nabis e con loro Paul Gauguin, Georges Seurat e Maurice Denis. Persino il giovane Picasso ne sub\u00ec l'influenza in diverse opere giovanili che appaiono evidentemente debitrici nei confronti dell'opera di Puvis.\nNel 1880 con Jean-Louis-Ernest Meissonier, Carolus-Duran, Fr\u00e9d\u00e9ric Montenard, F\u00e9lix Bracquemond, Jules Dalou e Auguste Rodin fond\u00f2 la \"Soci\u00e9t\u00e9 nationale des beaux-arts\" di cui divenne in seguito vicepresidente e presidente alla morte di Meissonier.\nRicevette la nomina di Cavaliere della Legion d'Onore nel 1867, di Ufficiale dieci anni dopo e infine di Commendatore nel 1889. Nel 1882 gli fu conferita la \"Medaglia d'Onore\".\nPuvis ebbe diversi allievi, fra i quali spiccano Henry Daras, Victor \u00c9tienne Cesson, Charles Cottet, Marcel-Paul Meys, Adrien Karbosky, la finlandese Maria Wiik e la danese Anna Ancher. Suo pupillo fu il pittore Georges de Feure.\nNel 1898, poco dopo il suo matrimonio, la moglie Marie Cantacouz\u00e8ne mor\u00ec ed egli, gi\u00e0 ammalato, la segu\u00ec due mesi dopo, il 24 ottobre alle sei della sera. Puvis fu sepolto nel Cimitero Antico di Neuilly-sur-Seine.\nPer l'autenticazione delle sue opere la sola autorit\u00e0 riconosciuta dagli aventi diritto \u00e8 il \"Comitato Pierre Puvis de Chavannes\"\nL'arte.\nL'arte di Puvis si esprime attraverso il recupero di un classicismo pi\u00f9 sognato che vissuto, il quale assume una configurazione al di fuori dello spazio e del tempo. Essa si manifest\u00f2 all'indomani della crisi seguita alla guerra franco-prussiana (1870), all'esperienza della Comune, alla Terza Repubblica e al relativo bisogno di pacificazione.\nUna delle sue opere pi\u00f9 note e significative, \"Fanciulle in riva al mare\" del 1879, impostata su un'architettura compositiva a grande scala, palesa un nuovo e pi\u00f9 profondo significato del classicismo, del neo-impressionismo e dello stesso simbolismo. L'espressione rassegnata e malinconica delle giovani donne \u00e8 estremamente lontana dalle opere realistiche manierate dell'art pompier, dai significati retorici della magniloquenza della scuola accademica, cos\u00ec come da un certo distacco umano del tardo impressionismo, con la sua grande focalizzazione del colore.\nIn effetti la tavolozza di Puvis de Chavannes \u00e8 invece molto sobria, spesso persino austera, e sembra, ma non sempre, rifuggire da cromatismi esuberanti.\nMolto espressivo in questo senso, e molto ammirato, fu il quadro \"Le pauvre p\u00eacheur\" (Il povero pescatore) del 1881, che riassume molti caratteri tematici e cromatici dell'opera dell'artista.\nCome tutti i simbolisti Puvis appare assai pi\u00f9 preoccupato di dipingere \"atmosfere\" e stati d'animo collettivi, mondi allegorici ma silenziosamente umanizzati, che non autentici personaggi. Con le dovute eccezioni, come ad esempio il ritratto della sua amata compagna di vita Marie Cantacouz\u00e8ne, ritratta in et\u00e0 matura.\n\u00c9mile Zola descrisse l'opera di Puvis come un'arte fatta di \" \"ragione, passione e volont\u00e0\"\".\nCronologia.\n1824. Nasce a Lione il 14 dicembre.\n1844. 20 anni. Si prepara ad entrare all'\u00c9cole Polytechnique, ma si iscrive alla Facolt\u00e0 di Legge.\n1846. 22 anni. Sceglie di dedicarsi alla pittura. Entra nello studio del pittore Henry Scheffer.\n1847. 23 anni. Viaggio in Italia con Baudron de Vermeron.\n1850. 26 anni. Entra nell'atelier di Thomas Couture, poi in quello di Eug\u00e8ne Delacroix.\n1851. 27 anni. Si stabilisce a Place Pigalle. Espone per la prima volta al \"Salon\".\n1854. 30 anni. Prima pittura decorativa: \"Ritorno dalla caccia\", per la casa di campagna di suo fratello.\n1856. 32 anni. Conosce Marie Cantacouz\u00e8ne e inizia una relazione che durer\u00e0 tutta la vita.\n1861. 37 anni. Realizza \"La Pace\" e \"La Guerra\".\n1863. 39 anni. Realizza \"Il lavoro\" e \"Il Riposo\".\n1867. 43 anni. \u00c8 nominato Cavaliere della L\u00e9gion d'honneur.\n1870. 46 anni. Dipinge \"La decapitazione di San Giovanni Battista\".\n1872. 48 anni. \u00c8 membro della giuria del \"Salon\" di pittura.\n1875. 52 anni. Decorazione al Panth\u00e9on: \"L'infanzia di Santa Genoveffa\".\n1877. 53 anni. \u00c8 nominato Ufficiale della L\u00e9gion d'honneur.\n1884. 60 anni. Realizza \"Il bosco sacro caro alle Arti e alle Muse\".\n1887. 63 anni. Decorazione dell'anfiteatro della Sorbona.\n1889. 65 anni. Decorazione nel Municipio di Parigi - \u00c8 nominato Commendatore della L\u00e9gion d'honneur.\n1890. 66 anni. Con Jean-Louis-Ernest Meissonier, Auguste Rodin e altri fonda la \"Soci\u00e9t\u00e9 nationale des beaux-arts\". - Si rifiuta di esporre a Berlino.\n1894. 70 anni. Decora la Biblioteca di Boston.\n1897. 73 anni. Sposa Marie Cantacuz\u00e8ne e si stabilisce in Avenue de Villiers 89. A fine anno si ammala.\n1898. 74 anni. In agosto Marie muore. Puvis muore due mesi dopo, il 24 ottobre, a Parigi.\nIl Premio Puvis de Chavannes.\nFondato nel 1928, questo premio viene assegnato ad un artista dalla \"Soci\u00e9t\u00e9 nationale des beaux-arts\" e consiste in una mostra retrospettiva dell'opera dell'artista premiato al Museo d'arte moderna di Parigi o al Grand Palais. Hanno conseguito questo premio in particolare i seguenti artisti:"}
{"id": "1320791", "revid": "6923", "url": "https://it.wikipedia.org/wiki?curid=1320791", "title": "Banco Urquijo", "text": "Il complesso Banco Urquijo \u00e8 stato costruito a Barcellona tra il 1967 e il 1973 su progetto di Jose A. Coderch.\nL'isolato \u00e8 ordinato attorno ad un asse centrale, a lato del quale si dispongono simmetricamente i sei edifici, rapportandosi all'intorno con una soluzione distributiva alternativa alle regole di insediamento della parte alta della citt\u00e0. Tale asse \u00e8 sottolineato dalla presenza di due rampe agli estremi che conducono al livello sottostante; ognuno dei corpi ha uno spazio di pertinenza sia a livello planimetrico che in alzato attraverso l'unicit\u00e0 dei volumi. La soluzione planimetrica testimonia la volont\u00e0 di confrontarsi con lo spazio urbano attraverso una sorta di isolamento alla quota delle strade. I volumi degli edifici si staccano l'un l'altro confrontandosi con lo spazio a terra libero e chiuso al traffico; la \"privatezza\" di questo spazio rispetto alla citt\u00e0 e all'intorno, \u00e8 esaltato dal verde che lo riempie e lo ordina.\nIl tema del rapporto tra tracciato stradale e forma della citt\u00e0 \u00e8 risolto attraverso la strutturazione di un basamento unico, che recupera il filo del lotto disponibile e diviene una sorta di grande elemento di mediazione della citt\u00e0.\nAll'occhio il complesso residenziale appare come una serie di solidi dal grande peso metrico e l'articolazione dei prospetti sembra ottenuta attraverso una sorta di scavo nella materia; tagli geometrici ad angolo retto intaccano il volume originario, ottenendo cos\u00ec piccoli balconi che si alternano agli ambienti vetrati e schermati dai frangisole in legno; in questi edifici sembra prevalere una orizzontalit\u00e0 ottenuta dallo sfalsamento di piani paralleli tra loro. La ricerca sulla pianta e la capacit\u00e0 di ottenere profondit\u00e0 lavorando su piani sfalsati consentono all'architetto di evitare la creazione dei patii interni, mantenendo cos\u00ec la compattezza dei blocchi.\nL'organizzazione dell'interno presenta il locale di soggiorno passante su due terrazze opposte, una su strada e una all'interno.\nGli ambienti sono protetti all'esterno da grigliati fissi o apribili ad anta, composti da listoni di legno naturale verticali a sezione triangolare, fissati con viti su un telaio scatolare in ferro.\nNegli anni successivi alla costruzione del \"Banco Urquijo\", si realizz\u00f2 anche un secondo progetto di Coderch: Las Cocheras."}
{"id": "1320792", "revid": "33689", "url": "https://it.wikipedia.org/wiki?curid=1320792", "title": "Ninja Gaiden Sigma", "text": "Ninja Gaiden Sigma \u00e8 un videogioco della serie \"Ninja Gaiden\", sviluppato dal Team Ninja e pubblicato da Tecmo e Eidos Interactive nel 2007 per PlayStation 3. \u00c8 un rifacimento di \"Ninja Gaiden\" del 2004, con sostanzialmente la stessa trama e funzionalit\u00e0 aggiuntive. Una conversione per PlayStation Vita, intitolata Ninja Gaiden Sigma Plus, \u00e8 stata pubblicata nel 2012.\nIl seguito, \"Ninja Gaiden Sigma 2\", \u00e8 stato distribuito il 2 ottobre 2009.\nModalit\u00e0 di gioco.\nArmi ed equipaggiamento.\nEsattamente come in \"Ninja Gaiden\" (2004) per Xbox, in questo Sigma il protagonista avr\u00e0 a disposizione un equipaggiamento molto ampio e vario. In termini di armi, Ryu potr\u00e0 equipaggiarsi di un'arma da corpo a corpo (tutte le armi da corpo a corpo potranno essere rafforzate nel corso dell'avventura) e un'arma da lancio (a differenza delle armi da corpo a corpo, le varie armi da lancio ottenibili non potranno essere potenziate) . Vi sono poi degli accessori particolari, i bracciali, che amplificano alcune caratteristiche (ad esempio il Bracciale della Luna aumenta le propriet\u00e0 difensive di Ryu, mentre quello del Sole migliora la sua forza d'attacco...). Infine Ryu potr\u00e0, nel corso dei capitoli, imbattersi in pergamene in cui sono inscritte le tecniche Ninpo, ovvero dei colpi magici particolarmente potenti. Impadronendosi della pergamena, Ryu entrer\u00e0 in possesso del Ninpo specifico e lo potr\u00e0 selezionare in battaglia. L'equipaggiamento di Rachel invece sar\u00e0 pi\u00f9 limitato, avendo a disposizione una sola arma da corpo a corpo, un'unica arma da lancio e un solo Ninpo, mentre potr\u00e0 acquisire vari accessori (in questo caso degli orecchini, la cui funzione \u00e8 identica a quella dei bracciali per Ryu).\nOltre a ci\u00f2, Ryu e Rachel potranno imbattersi in altri oggetti la cui funzione \u00e8 meramente curativa. Gli elisir di vita spirituale e i Grandi elisir di vita spirituale servono per curare la barra della salute, mentre per curare la barra del Ki (energia che consente di sfruttare gli attacchi Ninpo) vi sono gli elisir diabolici e i Grandi elisir diabolici. Il Talismano della Rinascita invece, \u00e8 un manufatto che permette di curare ambedue le barre ed entra in funzione automaticamente, ma solo quando Ryu o Rachel vengono eliminati (cio\u00e8 quando la barra di salute si consuma interamente).\nInfine Ryu potr\u00e0 imbattersi in oggetti che migliorano la lunghezza della barra della salute e della barra del Ki. I gioielli noti come la Vita degli Dei e la Vita dei Mille Dei permettono di allungare la barra della salute, mentre il gioiello Spirito Diabolico aumenta la barra del Ki (tale barra non \u00e8 lineare, a differenza di quella della salute, ma \u00e8 composta da sfere; pi\u00f9 sfere si sbloccano, pi\u00f9 attacchi Ninpo possono essere eseguiti, a patto che le sfere siano piene di Ki). Esiste poi un ultimo tipo di gioiello, il Sigillo del Demone, che serve per potenziare la forza di un Ninpo a scelta del giocatore. Di questi Sigilli del Demone ne esistono pi\u00f9 di uno.\nSviluppo.\nLa Tecmo annunci\u00f2 nel settembre 2006 il nuovo progetto della serie \"Ninja Gaiden\", remake di \"Ninja Gaiden Black\" per PlayStation 3. \"Ninja Gaiden Sigma\" \u00e8 stato diretto da Yousuke Hayashi e gestito dalla Eidos per quanto riguarda la pubblicazione in Europa e Nord America.\nTra le varie novit\u00e0 sono presenti un pesante restyling grafico, con l'aggiunta di nuovi effetti speciali tra cui le ombre dinamiche sui personaggi, ed il supporto completo dell'alta definizione a 1080p. Sono stati aggiunti nuovi filmati e alcune missioni dove la protagonista \u00e8 Rachel, che affronter\u00e0 Gamov in duello; quelle di Ryu, invece, sono state ampliate con nuovi boss (tra cui Alternator) e nuove armi.\nAccoglienza.\nLa rivista \"Play Generation\" diede alla versione originale per PlayStation 3 un punteggio di 90/100, reputandolo un picchiaduro prodigioso, con una meccanica in grado di dare assuefazione e una realizzazione di prim'ordine. La stessa testata recens\u00ec anche la riedizione \"Sigma Plus\" per PlayStation Vita, dandole un punteggio di 83/100, apprezzando l'ottima struttura di gioco, la grande profondit\u00e0 e la longevit\u00e0 invidiabile per il genere e come contro la realizzazione tecnica che avrebbe potuto essere pi\u00f9 curata sotto ogni aspetto, finendo per trovarlo appassionante, tecnico, difficile ed in grado di riprodurre in versione portatile tutti i pregi e i difetti della serie."}
{"id": "1320795", "revid": "6923", "url": "https://it.wikipedia.org/wiki?curid=1320795", "title": "Las Cocheras", "text": "Il complesso Las Cocheras \u00e8 stato realizzato tra il 1968 e il 1971 nel quartiere \"Sartia\" a Barcellona su progetto dell'architetto Jose A. Coderch. Su un terreno di forma irregolare vengono realizzate tre aggregazioni illineari parallele di grandi blocchi, costituiti dal montaggio di quattro cellule abitative.\nEsso risulta come nodo terminale di attacco con altri blocchi che costituiscono la lunga aggregazione a catena delle residenze vicine.\nIn questo progetto, sia nelle prime soluzioni che in quella definitiva, Coderch disegna un brano di tessuto urbano che ha un chiaro riferimento alle regole della citt\u00e0 della storia. \"Tre assi paralleli\" fra loro definiscono la posizione dei blocchi costruiti; lungo uno degli assi si realizza una \"piazza\" di forma quasi quadrata; la posizione dello spazio collettivo rappresenta cos\u00ec un'eccezione alla regola data e media il cambio di giacitura del quarto asse stradale che delimita il lotto di progetto. Lo spazio \"piazza\" ha, dunque, forma regolare pur se uno dei suoi bordi \u00e8 in contatto diretto con l'elemento che per la sua posizione determina la deformazione dell'isolato.\nCoderch lavora su una \"\u201csoluzione urbana\u201d\" adattando il progetto alla forma non regolare che gli viene assegnata ed assecondando con il suo disegno l'eccezione esistente. Il valore di posizione degli elementi, dei corpi costruiti cos\u00ec come degli spazi liberi, determina la qualit\u00e0 dello spazio; tracciare strade interne e disegnare una piazza, luogo collettivo del nuovo insediamento, significa riconoscere la forza strutturante di un impianto, operazione questa che Coderch conferma nel disegno negli elementi di arredo delle strade e di tutti gli spazi comuni e dell'utilizzo del verde come elemento unificante.\nIl traffico veicolare \u00e8 spostato a livello sotterraneo, a conferma ulteriore della scelta di creare un brano finito di citt\u00e0, ma che abbia la sua forza anche nell'isolamento operato attraverso la \"pedonalizzazione\", cio\u00e8 attraverso la scelta di un preciso modo di fruizione ed utilizzo dello spazio stesso.\nQuesto complesso, progettato tenendo conto dell'alta densit\u00e0 che le norme di pianificazione del tempo davano, \u00e8 stato pensato con l'utilizzo di edifici di cinque piani.\nL'impostazione degli edifici \u00e8 singolare, infatti la compattezza dei volumi, scavati solo in pochi punti, sembrano sovrapposti su puntuali elementi che disegnano i prospetti; in questo caso la \"matericit\u00e0\", il peso dell'edificio \u00e8 esaltato dell'utilizzo del mattone faccia vista, materiale con il quale sono rivestiti anche i camini. Questo materiale \u00e8 quello che Coderch pi\u00f9 spesso adopera nelle case urbane.\nLe seghettature delle fronti del complesso, dovute alla sporgenza delle scatole dei balconi e dei cassonetti degli avvolgibili, concorrono a creare piccoli luoghi esterni protetti sui quali affacciano le finestre.\nI caratteri comuni fra i due progetti barcellonesi di Coderch.\nTra il 1967 e il 1973 era gi\u00e0 stato costruito a Barcellona, su progetto di Coderch, il complesso Banco Urquijo.\nLo studio della forma della citt\u00e0 e dei principi insediativi, con tutta la sua complessit\u00e0 \u00e8 restituita nei progetti degli insediamenti residenziali e nella distribuzione planimetrica dei suoi edifici.\nLa contestualizzazione delle architetture \u00e8 sempre stato un elemento fondamentale dei progetti di Coderch; lo studio sullo spazio domestico e sulla sua complessit\u00e0 ha sempre introitato la questione del sito; l'articolazione della pianta dei volumi \u00e8 stata il frutto di uno studio compositivo sulle relazioni con l'intorno, con la topografia, con la luce e l'orientamento.\nLa terminazione fisica con la quale l'abitazione entra in relazione diretta con la luce naturale, al fine del controllo e della qualit\u00e0 luminosa all'interno della cellula abitativa, ha portato Coderch alla sperimentazione di sistemi del tutto personali e allo stesso tempo semplicemente mutuati dalla tradizione costruttiva catalana. Per l'architetto l'innovazione tecnica \u00e8 un passo necessario per il rinnovamento formale dell'architettura. Quando la relazione con la luce solare non \u00e8 affidata al serramento o alla sua persiana \u00e8 l'architettura stessa a disporre a priori i controlli della luce.\nLa dialettica tra esterno ed interno, il gioco delle relazioni che ne scaturisce, dominano il progetto di Coderch che negli edifici residenziali si traduce in una complessit\u00e0 sia figurativa che materia, attraverso scomposizioni volumetriche degli elementi, aggetti e sottrazioni, nella composizione delle bucature, finestre, balconi e logge, nei materiali che assumono diverse consistenze, nei frangisole che in certi casi concorrono ad una vera e propria definizione dello spazio interno.\nIn tutti i progetti di insediamenti residenziali, realizzati o meno, Coderch lavora attraverso la reiterazione delle tipologie abitative, nelle quali riporta con forza i temi approfonditi lungamente nelle case unifamiliari, la definizione di un caratteristico schema distributivo, la frammentazione degli ambienti in unit\u00e0 sostanzialmente autonome, lo sviluppo di percorsi interni attraverso l'utilizzo di passaggi e corridoi, la centralit\u00e0 dei passaggi collettivi della casa. La tipologia a blocco consente al maestro catalano di continuare a lavorare all'applicabilit\u00e0, in condizioni diverse, dei suoi schemi distributivi e della sua logica dell'abitare. La complessit\u00e0 delle piante \u00e8 restituita nelle facciate attraverso l'utilizzo degli stessi elementi che definiscono l'involucro della casa, rivisitati e riproposti: balconi, verande, \"brise soleil\", persiane e camini."}
{"id": "1320796", "revid": "119469372", "url": "https://it.wikipedia.org/wiki?curid=1320796", "title": "Le furberie di Scapino", "text": "Le furberie di Scapino \u00e8 una commedia in tre atti scritta nel 1671 dal commediografo francese Moli\u00e8re.\nIspirata al \"Phormio\" di Terenzio, fu rappresentata la prima volta al Th\u00e9\u00e2tre de la Salle du Palais-Royal di Parigi il 24 maggio 1671, ma ebbe scarso successo, tanto che venne replicato solo 18 volte e mai pi\u00f9 ripreso fino alla morte dell'autore.\nTrama.\nLa storia si svolge a Napoli. Approfittando dell'assenza di suo padre Argante, il giovane Ottavio ha sposato Giacinta, una ragazza bellissima ma povera; il suo amico fraterno Leandro si \u00e8 invece innamorato di Zerbinetta, un'ammaliante zingarella. La situazione per\u00f2 si complica: Argante ritorna inaspettatamente, con l'intenzione di maritare Ottavio con la figlia che Geronte, padre di Leandro, ha avuto con una nobildonna di Taranto, della quale nessuno conosce il nome; Leandro sa inoltre che il suo taccagno padre non acconsentir\u00e0 mai al matrimonio con Zerbinetta. I due amici si rivolgono cos\u00ec a Scapino, servitore di Geronte e di Leandro, che con la sua furbizia cercher\u00e0 di sistemare le cose.\nVenuto a sapere del matrimonio di Ottavio, Argante s'infuria con Silvestro, al quale prima di partire aveva raccomandato di tenere d'occhio il figlio perch\u00e9 non si compromettesse, cosa che invece \u00e8 accaduta. Scapino racconta al suo padrone che Giacinta \u00e8 nobile e che, pur se innamorato di lei, Ottavio non intendeva disobbedirgli; i parenti della ragazza, per\u00f2, lo avevano sorpreso in sua compagnia e lo avevano costretto a sposarla, altrimenti lo avrebbero ucciso. Argante crede a questa versione e perdona Ottavio.\nNel frattempo la carovana di Zerbinetta sta per partire, e gli zingari porteranno via la ragazza se Leandro non la riscatter\u00e0 con la somma di cinquecento scudi. Scapino s'inventa allora un'altra fandonia: racconta a Geronte che suo figlio \u00e8 stato rapito dai saraceni, che lo venderanno come schiavo se lui non pagher\u00e0 il riscatto. Pur di non perdere il suo denaro, Geronte arriva addirittura a proporre a Scapino di offrirsi lui stesso come prigioniero in cambio del figlio; ma grazie alla persuasivit\u00e0 di Scapino, alla fine gli consegna i cinquecento scudi.\nA questo punto Scapino decide di punire la superbia dei due vecchi padroni: racconta ad Argante che il fratello di Giacinta ha saputo che egli aveva tentato di mandare all'aria il matrimonio con sua sorella facendo sposare a Ottavio la figlia di Geronte, e che quindi ora esige vendetta; col pretesto di salvarlo, fa entrare il vecchio dentro un sacco e inizia a bastonarlo, fingendo di essere l'inesistente fratello di Giacinta. Successivamente fa lo stesso con Geronte, ma mentre \u00e8 intento a bastonarlo viene scoperto dall'uomo e deve fuggire per non essere punito a sua volta. Mentre torna a casa, Geronte incontra Zerbinetta, la quale, felice per essere stata salvata e ignara di parlare con suo suocero, gli svela l'inganno orchestrato da Scapino per carpirgli i soldi.\nGeronte, furioso, minaccia di diseredare Leandro e di mandare a morte Scapino; chiede inoltre ad Argante che il matrimonio tra Ottavio e Giacinta sia annullato e che il ragazzo sposi, come previsto, la sua ignota figlia. Tutto sembra perduto, quando una balia rivela che in realt\u00e0 la figlia di Geronte \u00e8 a Napoli da molti giorni: si tratta di Giacinta.\nIl matrimonio tra Ottavio e Giacinta viene celebrato, ma Geronte rifiuta ancora che Leandro sposi Zerbinetta. Durante la cerimonia, per\u00f2, Argante nota che la zingarella porta un braccialetto con lo stemma della sua famiglia: grazie a esso comprende che la ragazza \u00e8 in realt\u00e0 sua figlia, rapita dagli zingari quando era molto piccola. A questo punto Geronte \u00e8 ben felice di maritare suo figlio con la figlia di Argante.\nI due vecchi sono per\u00f2 ancora furiosi con Scapino, il quale tuttavia rientra in scena gravemente ferito a causa di una brutta caduta; prossimo alla morte, il servo chiede come ultimo desiderio il perdono da parte dei suoi padroni, che glielo accordano. Una volta perdonato Scapino rivela di essere in perfetta forma, e di essersi finto moribondo solo per ottenere il perdono; tuttavia i personaggi sono ormai tutti felici e contenti e si apprestano a organizzare un banchetto, durante il quale Scapino sieder\u00e0 a capotavola.\nIl personaggio di Scapino.\nScapino \u00e8 stato inventato da Moli\u00e8re come maschera francese della commedia dell'arte. Infatti la maschera ha molto da condividere con il cafone veneto Zanni, vecchio servo di Pantalone, e con il buffo Brighella."}
{"id": "1320803", "revid": "123176892", "url": "https://it.wikipedia.org/wiki?curid=1320803", "title": "Michiel Schapers", "text": "Diventato professionista nel 1982, rappresent\u00f2 i Paesi Bassi alle Olimpiadi di Seoul del 1988 dove venne sconfitto nei quarti di finale da Miloslav Me\u010d\u00ed\u0159. Giocatore destro, raggiunse il numero 25 della classifica ATP il 25 aprile del 1988. A fine carriera professionistica Schapers \u00e8 diventato allenatore: in passato ha seguito Marina Erakovi\u0107."}
{"id": "1320807", "revid": "287204", "url": "https://it.wikipedia.org/wiki?curid=1320807", "title": "Part II (Brad Paisley)", "text": "Part II \u00e8 il secondo album in studio di Brad Paisley, pubblicato nel 2001."}
{"id": "1320816", "revid": "287204", "url": "https://it.wikipedia.org/wiki?curid=1320816", "title": "Materiale nanostrutturato per l'edilizia", "text": "Negli anni 2000 la ricerca applicata sui materiali nanostrutturati, o nanomateriali, inizialmente limitata ai soli settori aerospaziale e biomedico, ha cominciato ad interessare in maniera crescente il campo dei prodotti per l'edilizia. Anche nel settore edilizio infatti cominciano ad essere impiegate varie tipologie di prodotti innovativi che sfruttano le propriet\u00e0 peculiari delle nanostrutture.\nProspettive.\nNonostante la domanda attuale in questo settore sia finora piuttosto limitata (nel 2006 negli Stati Uniti \u00e8 stata di soli 20 milioni di dollari), essa appare destinata ad una forte sviluppo che porter\u00e0 ad un ampliamento del mercato pari a circa 100 milioni di dollari nel 2011 e circa 1,75 miliardi nel 2025. Il grande fermento in questo settore di ricerca ha stimolato la messa a punto di tecniche di sintesi innovative, i cui principali vantaggi sono la relativa semplicit\u00e0 e, soprattutto, l'economicit\u00e0.\nUna crescita di tale portata sembra destinata ad ampliare notevolmente le alternative a disposizione del progettista nella scelta dei materiali da impiegare, fino a modificare il modo stesso di concepire gli organismi edilizi grazie alle straordinarie e talvolta inedite propriet\u00e0 che i materiali nanostrutturati presentano. Negli anni 2000 nel settore edilizio cominciano a essere utilizzate diverse tipologie di nanocompositi, con matrice organica (polimerica) o inorganica (cementizia o vetrosa) alla quale mediante processi chimici vengono legate nanopolveri o nanoparticelle anch'esse a base inorganica (ossidi metallici o ceramica) o organica (carbonio). \u00c8 inoltre possibile rivestire mediante rivestimenti nanostrutturati la maggior parte dei materiali comunemente impiegati nelle costruzioni, selezionando la tipologia di rivestimento in base alle prestazioni specifiche richieste. Il progressivo avanzamento delle tecnologie di lavorazione porter\u00e0 ad ulteriori possibilit\u00e0 applicative, a partire dall'utilizzo di dispositivi e attuatori nanostrutturati all'interno di componenti edilizi, fino ad ipotizzare strutture ultrasottili cento volte pi\u00f9 resistenti dell'acciaio e sei volte pi\u00f9 leggere e flessibili realizzate con nanotubi di carbonio.\nCaratteristiche e propriet\u00e0.\nLe propriet\u00e0 peculiari di tali materiali risiedono proprio nelle caratteristiche delle nanostrutture. Al di sotto dei 100 nm, infatti, la percentuale di atomi di superficie di un corpo diventa sempre pi\u00f9 significativa fino a predominare su quella degli atomi interni quando la dimensione \u00e8 assai prossima al nanometro. Poich\u00e9 in un solido le propriet\u00e0 macroscopiche sono strettamente correlate a quelle microscopiche, anche alla macroscala \u00e8 possibile sfruttare le particolari caratteristiche proprie degli atomi di superficie (in termini di contenuto di energia, polarizzabilit\u00e0 elettrica, propriet\u00e0 termiche, propriet\u00e0 meccaniche, ecc.).\n\u00c8 possibile ottenere, ad esempio, materiali ceramici di maggiore durezza e tenacit\u00e0; metalli di maggiore durezza, con elevato carico allo snervamento, particolari propriet\u00e0 elettriche; polimeri con maggiore resistenza meccanica, al calore e agli attacchi chimici, migliori propriet\u00e0 di barriera allo scambio gassoso, migliore trasparenza, conduttivit\u00e0 elettrica, resistenza ad agenti atmosferici e all'invecchiamento. Le nanotecnologie permettono inoltre di sintetizzare nuove classi di materiali, con propriet\u00e0 in precedenza non ipotizzabili (si pensi agli isolanti trasparenti, aerogel nanostrutturati, che combinano caratteristiche uniche di leggerezza e resistenza meccanica).\nI materiali nanostrutturati, basati su tecnologie dematerializzate finalizzate al risparmio di risorse, sono caratterizzati da una elevata lavorabilit\u00e0 e durabilit\u00e0, possono reagire agli stimoli esterni migliorando la risposta ai fattori ambientali e la resistenza agli agenti aggressivi, fino a favorire l'ossidazione di sostanze inquinanti (come le malte fotocatalitiche a base di diossido di titanio \"TX Active\" brevettato dalla Italcementi).\nLe maggiori incognite legate all'utilizzo di tali materiali riguardano la stabilit\u00e0 nel tempo delle reazioni chimiche prodotte sulla superficie, l'eventuale rilascio di sostanze tossiche nel lungo periodo, i livelli di sostenibilit\u00e0 nei processi produttivi su scala industriale e le modalit\u00e0 di dismissione. Sono stati infatti lanciati avvertimenti sugli effetti sconosciuti che le nanoparticelle possono provocare sulla salute umana e sull'ambiente, al punto che in molti hanno chiesto che la ricerca nanotecnologica sia accompagnata da studi sull'ecotossicologia.\nTecnologie di lavorazione.\nI processi di lavorazione dei nanomateriali per il settore edilizio sono di natura complessa e richiedono un accurato controllo al fine di ottenere le prestazioni richieste. Nel caso dei nanocompositi una delle principali difficolt\u00e0 risiede nell'attitudine delle nanoparticelle ad aggregarsi in forme cristalline di dimensioni micrometriche per ridurre la propria energia libera di superficie. \u00c8 necessario invece che le cariche siano disposte uniformemente nella matrice e che ciascuna presenti le medesime caratteristiche di forma, dimensione e composizione, contribuendo alla stessa maniera al raggiungimento delle propriet\u00e0 finali del composito (la forma delle nanoparticelle, ad esempio, risulta fondamentale per aumentare la resistenza meccanica del materiale secondo direzioni preferenziali).\nA seconda della tipologia di materiale nanostrutturato da ottenere si pu\u00f2 operare seguendo diversi processi di lavorazione; questi possono essere classificati secondo due metodi principali:\nUn primo metodo, denominato \"top-down\", consiste nell'ottenere strutture di dimensioni nanometriche a partire dalla lavorazione di un solido di dimensioni discrete. Il processo pi\u00f9 comune \u00e8 basato su tecniche di miniaturizzazione mediante litografia a fasci di elettroni, ioni o raggi X, che tendono a ridurre progressivamente le dimensioni dei reticoli cristallini. Attualmente tuttavia i metodi di miniaturizzazione non sono in grado di produrre nanostrutture con una dimensione inferiore ai 100\u00a0nm per limitazioni legate principalmente alla capacit\u00e0 di focalizzazione dei fasci.\nL'altro approccio \u00e8 quello \"bottom-up\", in cui la nanostruttura \u00e8 generata per addizioni successive di atomi, con una tecnica basata principalmente sull'attivazione di processi chimici (ad esempio con tecniche sol-gel o di deposizione chimica da vapore). I metodi nanochimici consentono il controllo della dimensione delle strutture fin da un livello atomico o molecolare e appaiono oggi i pi\u00f9 adeguati per la produzione di quantit\u00e0 elevate di materiale nanostrutturato, poich\u00e9 sembra matura la possibilit\u00e0 di un trasferimento della produzione su scala pi\u00f9 ampia.\nClassificazione.\nGeneralmente \u00e8 possibile classificare i nanomateriali in relazione al numero di dimensioni nanometriche che presentano; esistono infatti: \nIn relazione alla maggior parte degli impieghi finali in ambito edilizio \u00e8 possibile considerare le prime due categorie come materiali di base necessari alla realizzazione del prodotto finale. I materiali nanostrutturati per l'edilizia possono infatti presentarsi come compositi realizzati direttamente in laboratorio, dove il processo di sintesi delle nanoparticelle pu\u00f2 avvenire in presenza della matrice, o come materiali tradizionali (vetro, legno, alluminio, ecc.) rivestiti con film sottili mediante processi di polverizzazione catodica. \u00c8 inoltre possibile realizzare coating mediante film sottili di diversa natura di superfici tramite uno o pi\u00f9 strati, e i singoli strati possono essere chimicamente funzionalizzati per assolvere alle diverse funzioni. \u00c8 il caso dei SAM (\"Self Assembled Monolayer\"), in cui il film sottile si forma in maniera spontanea sulla superficie da ricoprire mediante l'aggregazione di un solo strato di molecole alla volta.\nProdotti in commercio.\nAd oggi le principali sperimentazioni in ambito edilizio riguardano le seguenti tipologie di prodotti:\nTra queste categorie, i materiali fotocatalitici (non solo malte cementizie, ma anche ceramica e alluminio) basati sul trattamento con biossido di titanio e le varie tipologie di vetri speciali, rappresentano i settori maggiormente sviluppati, per cui \u00e8 oggi largamente presente sul mercato un'offerta di prodotti innovativi.\nLe principali sperimentazioni condotte in Italia finalizzate a prodotti e componenti edilizi riguardano i nanocompositi ibridi organici-inorganici, il fotovoltaico organico e film protettivi per l'involucro edilizio."}
{"id": "1320817", "revid": "729019", "url": "https://it.wikipedia.org/wiki?curid=1320817", "title": "Strada statale 645 Fondo Valle del Tappino", "text": "La strada statale 645 Fondo Valle del Tappino (SS 645) \u00e8 una delle strade statali principali del Molise.\nRappresenta il collegamento pi\u00f9 veloce tra il capoluogo molisano di Campobasso e la Provincia di Foggia. Il percorso della strada statale 17 dell'Appennino Abruzzese e Appulo Sannitico in questo tratto risulta essere infatti particolarmente impervio e lungo a causa del raggiungimento di diversi centri abitati della provincia come Gildone, Jelsi e Gambatesa.\nPercorso.\nLa SS 645 invece, seguendo il corso del torrente Tappino, ha un percorso pi\u00f9 regolare (perlopi\u00f9 in direzione O-E) e lambisce i comuni di Campodipietra e Toro. Degno di nota \u00e8, intorno all'ottavo chilometro, il viadotto Tappino, lungo quasi 2 chilometri. Al ventiduesimo chilometro inizia un tratto in comune con la strada statale 212 della Val Fortore in corrispondenza di un altro viadotto sul torrente Tappino, superato il quale le due strade si dividono nuovamente.\nL'arteria prosegue quindi sempre verso est, fino al ricongiungimento con la SS 17 che avviene al confine tra Puglia e Molise, prima del ponte dei 13 Archi, che permette il superamento del fiume Fortore proprio nei pressi della foce nel lago di Occhito.\nStoria.\nCon il decreto del Ministro dei lavori pubblici del 29 settembre 1975 venne classificata come strada statale mutuando il percorso dalla strada provinciale Fondo Valle del Tappino con i seguenti capisaldi di itinerario: \"Innesto strada statale n. 375 presso Campobasso - innesto strada statale n. 17 a ponte \"13 Archi\".\nCon l'espansione urbanistica del capoluogo molisano il primo tratto, lungo , \u00e8 stato declassato e fa parte del centro abitato di Campobasso, variando il caposaldo iniziale dell'arteria in \"Campobasso\"."}
{"id": "1320818", "revid": "1318658", "url": "https://it.wikipedia.org/wiki?curid=1320818", "title": "Lop\u00e9-Okanda", "text": "Lop\u00e9-Okanda \u00e8 un parco nazionale che si trova nel Gabon centrale, istituito nel 2002 ed entrato a far parte nel 2007 dell'elenco dei Patrimonio dell'umanit\u00e0 dell'UNESCO con il nome di \"\u00c9cosyst\u00e8me et paysage culturel relique de Lop\u00e9-Okanda\". \u00c8 qualificato come misto, naturale e culturale, perch\u00e9 \u00e8 notevole per la sua foresta e per le sue vestigia di culture passate. Fa parte del programma foresta del Patrimonio mondiale. Quest'area venne sottoposta a tutela gi\u00e0 nel 1946 col nome di \"Riserva faunistica di Lop\u00e9-Okanda\", la prima regione protetta del Gabon.\nFlora e fauna.\nIl territorio del parco \u00e8 caratterizzato per la maggior parte della sua estensione da una vasta foresta pluviale, al cui interno si trova una notevole biodiversit\u00e0 composta da numerosissime specie sia animali che vegetali. Nonostante ci\u00f2, nella sua parte settentrionale il parco \u00e8 caratterizzato da un'ampia savana, formatasi circa 15.000 anni fa nel periodo terminale dell'ultima glaciazione.\nFlora.\nNella parte meridionale, il beli (\"Paraberlinia bifoliolata\") \u00e8 comune quanto l'okoum\u00e9. L'ozouga (\"Saccoglottis gabonensis\") \u00e8 abbondante vicino alle savane dove raggiunge il limite orientale. Vicino alle savane del nord, c'\u00e8 una foresta di maranc\u00e9es, la cui origine \u00e8 ancora poco chiara e molto discussa. Le savane, dal canto loro, sono caratterizzate dalla presenza di \"Pobeguinea erracta\", \"Andropogon pseudapcicus\" e \"Hyparrbenia diplandra\". Quelli nel nord-ovest sono generalmente non arbustivi. L'origine di queste savane rimane ancora, scientificamente, inspiegabile.\nIl rilievo della parte nord-orientale della riserva \u00e8 costituito da dolci rilievi collinari. Il resto del sito, con il suo aspro rilievo, \u00e8 tagliato e dominato da ripide colline; l'est e il sud sono drenati dagli affluenti dell'Offou\u00e9, il nord e l'ovest dal Lop\u00e9 e da diversi affluenti dell'Ogoou\u00e9.\nFauna selvatica.\n\u00c8 caratteristica delle specie delle foreste dense: una cinquantina di mammiferi e pi\u00f9 di 300 specie di uccelli (probabilmente 350 secondo un recente censimento). La combinazione di ambienti forestali e savana e la presenza di corsi d'acqua conferiscono a quest'area protetta un carattere di particolare ricchezza biologica.\nMammiferi.\nSono state osservate una cinquantina di specie, tra cui un minimo di dieci primati; i censimenti effettuati sui pi\u00f9 caratteristici hanno rivelato la presenza di quasi mille gorilla di pianura e quasi 2000 scimpanz\u00e9. Le specie endemiche sembrano stare bene; l'ippopotamo sarebbe molto minacciato. L'elefante delle foreste e il bufalo sono presenti in densit\u00e0 piuttosto elevate, in particolare nella zona di savana a nord e nella zona di contatto foresta-savana. Sono inoltre presenti diverse specie di cefalofi, l'antilope bardata, il sitatunga (raro), il suino selvatico, diverse specie di cercopiteco, cercoc\u00e8bes e mandrilli.\nAvifauna.\nUna delle curiosit\u00e0 di questa foresta risiede nella presenza della picatharte, una specie rara e notevole di cui sono stati osservati individui e nidi. L'altra curiosit\u00e0 \u00e8 la presenza del falco pellegrino africano che nidifica in una scogliera. \u00c8 uno degli unici avvistamenti di questo tipo fatti di questa razza nell'Africa occidentale e centrale.\nTracce antropogeniche.\nIl sito \u00e8 ricco di vestigia della preistoria e dell'antichit\u00e0.\nNella parte settentrionale del parco sono anche visibili i resti dell'antica presenza umana in queste regioni: caverne con numerose incisioni rupestri (se ne contano circa 1.800), abitazioni, manufatti risalenti al neolitico e all'et\u00e0 del ferro, testimonianza diretta della costituzione in quest'area di una rotta migratoria che, come conseguenza dei cambiamenti climatici seguiti alla glaciazione, ha portato diverse popolazioni bantu a spostarsi verso le foreste del Congo settentrionale, per poi espandersi verso l'Africa orientale e meridionale."}
{"id": "1320825", "revid": "775372", "url": "https://it.wikipedia.org/wiki?curid=1320825", "title": "Governo provvisorio russo", "text": "Il Governo provvisorio russo () venne istituito a Pietrogrado dopo la caduta dell'Impero russo e a seguito dell'abdicazione dello zar. Quando il potere dell'autorit\u00e0 del governo zarista si sbriciol\u00f2 a seguito della rivoluzione di febbraio del 1917, le due istituzioni rivali, la Duma e il soviet di Pietrogrado si contesero il potere.\nStoria.\nLo zar Nicola II abdic\u00f2 il 15 marzo 1917 e suo fratello, il granduca Michele II, rinunci\u00f2 a salire al trono il giorno successivo. Il granduca motiv\u00f2 il suo rifiuto con la volont\u00e0 di demandare il potere al Governo provvisorio fino alla costituzione di un'Assemblea costituente che avrebbe determinato la nuova forma di governo del popolo russo.\nIl governo provvisorio aveva il compito di governare fino alle elezioni della costituente ma il suo potere venne di fatto limitato da quello del Soviet di Pietrogrado, sebbene inizialmente proprio quest'ultimo aveva appoggiato e avallato il ruolo del Governo provvisorio. Poich\u00e9, tuttavia, il Soviet deteneva il controllo dell'esercito, delle fabbriche e dei sistemi di trasporto, e godeva del supporto della popolazione, si venne di fatto ad istituire un duplice potere tra due entit\u00e0 contrapposte.\nA capo del Governo provvisorio fu eletto il principe Georgij Lvov, che in luglio venne sostituito da Aleksandr Kerenskij. Il governo riusc\u00ec ad organizzare le elezioni, ma il suo ruolo fu del tutto fallimentare nel porre fine al coinvolgimento della Russia nel primo conflitto mondiale, aggravando ulteriormente la propria posizione nei confronti della popolazione russa, ormai stanca e indebolita dalla guerra.\nIl governo decise di lanciare inoltre un'offensiva contro le truppe austro-ungariche e tedesche nel luglio 1917, nota storicamente come Offensiva Kerenskij. Questa offensiva si rivel\u00f2 un totale fallimento che consum\u00f2 le ultime tracce di consenso popolare. La motivazione principale di questa scarsa popolarit\u00e0 consisteva nel fatto che, in un momento cos\u00ec critico e cruciale, il Governo Provvisorio si rifiut\u00f2 di assumere una posizione decisionista, nascondendosi proprio dietro alla sua provvisoriet\u00e0. \nUn ulteriore duro colpo alla legittimit\u00e0 del Governo Provvisorio fu il conflitto apertosi tra Kerenskij e il generale Lavr Kornilov che attu\u00f2 un colpo di Stato (\"affare Kornilov\"), che diede lo spunto all'ala sinistra del governo di convertire in settembre la Russia in Repubblica Russa. Con lo scoppio della Rivoluzione d'Ottobre fu trasferito di fatto il potere nelle mani dei Soviet controllati dai Bolscevichi.\nLa composizione del Governo provvisorio.\nLe \"Izvestija\" pubblicarono il 3 marzo l'avvenuta formazione il giorno prima (15 marzo gregoriano) del Governo provvisorio."}
{"id": "1320831", "revid": "339392", "url": "https://it.wikipedia.org/wiki?curid=1320831", "title": "Il mondo ai vostri piedi", "text": ""}
{"id": "1320835", "revid": "339392", "url": "https://it.wikipedia.org/wiki?curid=1320835", "title": "Serie A1 (pallacanestro maschile)", "text": ""}
{"id": "1320839", "revid": "834", "url": "https://it.wikipedia.org/wiki?curid=1320839", "title": "Per Grazia Ricevuta", "text": ""}
{"id": "1320840", "revid": "1305772", "url": "https://it.wikipedia.org/wiki?curid=1320840", "title": "Geta (disambigua)", "text": ""}
{"id": "1320846", "revid": "124405541", "url": "https://it.wikipedia.org/wiki?curid=1320846", "title": "Riciclaggio dei materiali edili", "text": "Il riciclaggio di materiali edili (o riciclo dei materiali edili) \u00e8 l'insieme di strategie volte a recuperare materiali provenienti da attivit\u00e0 di costruzione e demolizione e reimpiegarli nel settore delle costruzioni evitando di smaltirli in altro modo.\nE' stata per millenni una pratica corrente prima dell'avvento del cemento.\nClassificazione.\nIl riciclo pu\u00f2 essere distinto in riciclo primario, secondario e terziario in funzione del processo subito e delle caratteristiche del prodotto finale:\nVantaggi.\nIl riciclaggio dei materiali provenienti da attivit\u00e0 di costruzione e demolizione si configura come ovvia soluzione al problema dello smaltimento e presenta vantaggi economici per una molteplicit\u00e0 di fattori:\nNormativa.\nIn Italia.\nLa promozione della pratica del riciclaggio di rifiuti edili \u00e8 parte di una politica edilizia che, negli ultimi decenni, \u00e8 stata indirizzata verso il recupero delle aree e degli edifici dismessi. In secondo luogo \u00e8 cresciuta una sensibilizzazione a livello italiano ed europeo al rischio idrogeologico, per cui abbiamo assistito ad una politica ambientale orientata alla limitazione del consumo delle risorse naturali (e quindi delle cave ampiamente utilizzate per il confezionamento di calcestruzzo) ed all'acquisizione di consapevolezza da parte dei soggetti decisori e tecnici dell'uso responsabile delle risorse del territorio e della necessit\u00e0 di limitare la pratica delle discariche.\nLa legislazione italiana in materia di rifiuti, antecedente al 1997, era stata formulata per lo pi\u00f9 per arginare situazioni di emergenza ambientale. Il Decreto Ronchi del 1997 (D.L. 5/02/97 abrogato dall'art. 264, c. 1, lett. i del d.Lgs n. 152 del 3 aprile 2006 che ne ricalca le linee), offre per la prima volta un quadro organico sulla normativa di questo settore, prevedendo precisi obblighi di indirizzo, di pianificazione e di attuazione della politica di gestione dei rifiuti.\nCon il Decreto Ronchi, che si muove in linea con le direttive dell'Unione europea, le ditte operatrici nel settore della demolizione sono obbligate a compilare formulari di identificazione dei rifiuti. Lo scopo \u00e8 quello di prevenire e ridurre la produzione dei rifiuti, valorizzare gli scarti attraverso il recupero, diminuire la quantit\u00e0 dei rifiuti smaltiti in discarica ed incrementare la raccolta differenziata per garantire l'alta qualit\u00e0 del recupero.\nQuesti fondamentali obiettivi si traducono nel campo delle costruzioni nell'ottimizzazione di alcune fasi del processo edilizio, ad esempio nelle fasi di progettazione, realizzazione e gestione di un \"green building\".\nTali fasi sono:\nDopo il decreto Ronchi \u00e8 fondamentale citare il nuovo codice CER/2002 che classifica i rifiuti delle operazioni di costruzione e demolizione tramite codici che servono da riferimento per la compilazione del MUD, che a sua volta rappresenta un'ottima banca dati per la riorganizzazione del Catasto dei Rifiuti e dell'Osservatorio nazionale sui rifiuti.\nFasi del processo.\nIl processo di riciclo dei materiali edili si articola in quattro grandi fasi:\nPerch\u00e9 l'attivit\u00e0 di riciclo sia conveniente \u00e8 necessario garantire che:\nFormazione del rifiuto in cantiere edile.\nIn una politica di contenimento energetico e tutela dell'ambiente la riduzione dei rifiuti prodotti prima della loro gestione diventa una priorit\u00e0 da rispettare.\nSituazione italiana.\nNel 1991 su commissione del Ministero dell'Ambiente l'Ente Castalia ha stimato che sul totale della produzione annuale degli scarti attribuiti all'attivit\u00e0 edilizia (includendo il materiale proveniente dagli scavi, dalle demolizioni associate al recupero edilizio e dalle attivit\u00e0 di manutenzione ordinaria) il 92% proviene da microdemolizione e non da grandi opere, come saremmo portati a pensare.\nLe problematiche legate alla formazione del rifiuto in cantiere risultano derivanti dalla leggerezza con cui si affrontano i piccoli interventi di ristrutturazione ed anche dalla mancanza di specificit\u00e0 professionale delle ditte che demoliscono; non esistono infatti ancora veri e propri progettisti della demolizione, n\u00e9 un tariffario professionale per questa prestazione.\nIn alcuni stati esteri come la Danimarca e i Paesi Bassi \u00e8 gi\u00e0 presente il \u201cpermesso di demolizione\u201d che fornisce una precisa quantificazione delle parti demolite in fase di progettazione (e non a demolizione avvenuta); in tal modo non viene lasciato spazio ad \u201cimprovvisazioni\u201d.\nDemolizione.\nLa fase di riciclaggio dei materiali in edilizia ha inizio con la demolizione totale o parziale di un manufatto e mira a generare le cosiddette materie prime seconde (MPS).\nLa valorizzazione dei rifiuti derivanti da demolizione \u00e8 strettamente connessa al metodo con cui questa fase \u00e8 stata organizzata, nonch\u00e9 dalla qualit\u00e0 dei prodotti stessi.\nLa pratica di demolizione deve infatti far s\u00ec che il materiale indirizzato alla fase di riciclaggio sia il pi\u00f9 possibile omogeneo, per questo \u00e8 da prediligere la demolizione selettiva alla demolizione non selettiva (tradizionale).\nStrategicamente i due tipi di demolizione sono assai differenti; mentre la demolizione non selettiva pu\u00f2 essere considerata un'unica fase, quella selettiva \u00e8 strutturata in molteplici fasi operative e necessita di una progettazione accurata degli spazi di cantiere, della programmazione dei tempi di lavoro, del coordinamento dei macchinari, degli uomini e delle operazioni e di un alto livello di specializzazione.\nAl fine di incrementare la qualit\u00e0 dei rifiuti da demolizione sarebbe necessaria una pianificazione della fase di demolizione, per isolare le componenti riusabili dell'organismo ed eventualmente prevedere un processo di nobilitazione, ovvero un processo di pulitura, manutenzione ed eventuale adattamento. Vi sono anche parti provenienti da demolizione selettiva (ad esempio i coppi o i mattoni fatti a mano) che non necessitano di trattamento alcuno per poter essere rivenduti e reimpiegati, spesso in costruzioni di tipo rustico.\nQuei rifiuti che non possono essere riusati possono per\u00f2 essere riciclati e la pratica di demolizione selettiva permette di recuperare la quasi totalit\u00e0 dei rifiuti da demolizione, ad eccezione degli elementi edilizi contenenti amianto o sostanze pericolose.\nLe difficolt\u00e0 organizzative in questa fase si presentano soprattutto nella raccolta di prodotti complessi plurimateriale; in questo caso devono necessariamente essere coinvolti soggetti appartenenti a settori produttivi diversi, quali:\nLa scelta delle tecniche di demolizione deve essere valutata caso per caso, in funzione di una serie di fattori quali la localizzazione del cantiere, la destinazione funzionale (residenza, sociale, di scambio, ecc), quanto \u00e8 antico il manufatto su cui si interviene, i materiali costruttivi impiegati (mono, bi o plurimateriale), la tipologia costruttiva, le dimensioni dell'intervento l'organizzazione del cantiere, ecc.\nRiciclo primario.\nVi sono varie componenti del sistema edilizio che possono essere reimpiegate cos\u00ec come sono; in tal caso si parla di riciclo primario o riuso. Tali materiali possono essere:\nIl riuso \u00e8 generalmente da prediligere al riciclo, in quanto tecnica poco dispendiosa dal punto di vista energetico ed economico.\nRiciclo secondario.\nL'attivit\u00e0 di riciclaggio dei materiali del cantiere \u00e8 assai complessa a causa della numerosit\u00e0 degli scarti prodotti. I rifiuti da costruzione e demolizione sono infatti composti da parti molto diverse tra loro come carta, vetro, plastica, legno, ferro, inerti, ceramiche, calcestruzzo e materiale lapideo, e talvolta contengono rifiuti classificati dalla normativa come pericolosi, quali l'amianto.\nIl vetro riciclato viene solitamente reimpiegato come materiale drenante, con la cellulosa della carta si possono ottenere pannelli isolanti, con la plastica una serie di elementi di completamento quali recinzioni, moquette e relativo sottofondo.\nCon gli inerti riciclati si impastano nuove malte con il vantaggio di una forte attivit\u00e0 pozzolanica.\nGli aggregati provenienti da macerie in Italia non possono essere utilizzati per scopi strutturali, generalmente essi vengono impiegati in riempimenti ed in sottofondi stradali.\nStrutture murarie tradizionali.\nLe murature portanti sono una parte dell'organismo edilizio che ben si adatta all'essere riciclata. Cosa e come riciclare \u00e8 tuttavia strettamente connesso alle caratteristiche della muratura come la tecnica di assemblaggio, le dimensioni degli elementi, le tipologie di materiali impiegati, ecc.\nGeneralmente le murature che vengono riciclate sono quelle a partire dal periodo medioevale che presentano caratteristiche diverse rispetto alle rinascimentali o a quelle di epoche successive.\nClaudio Grimellini in \"riciclare in architettura\" elabora un \"abaco della riciclabilit\u00e0\" relativo alle strutture murarie tradizionali, in cui le possibilit\u00e0 del riuso dell'oggetto sono funzione di un attento studio sull'organismo edilizio, che viene scomposto in sottoclassi:\nTale articolazione ha la funzione di fornire, prima della demolizione, le quantit\u00e0 che questa fase di fine vita produrr\u00e0, ed avendo gi\u00e0 un'analisi di tipo materico e dimensionale sar\u00e0 gi\u00e0 possibile progettare il riuso degli elementi.\nMateriali plastici (polimeri).\nDato il forte incremento nell'utilizzo di materie plastiche in edilizia, un ruolo chiave assumono le tecniche di riciclaggio dei polimeri.\nI materiali plastici hanno un ciclo di vita di lunga durata e costituiscono cos\u00ec una forte minaccia per l'ambiente se non integrati in un processo di riuso o riciclo.\nIl riciclo dei polimeri dipende dal loro comportamento termico; i polimeri termoplastici quando vengono riscaldati diventano fluidi tanto da poter essere modellati nella forma del manufatto da utilizzare, mentre quelli termoindurenti sono infusibili ed insolubili, da ci\u00f2 derivano le tecnologie del loro riciclo infatti i termoplastici vengono rifusi mentre i termoindurenti possono essere frammentati tramite macinazione ed essere utilizzati come riempimenti.\nI polimeri sono una classe di materiale di grande interesse tecnologico grazie ai loro costi relativamente bassi ed alla vasta gamma di propriet\u00e0 che hanno; ogni anno in Europa nel campo delle costruzioni si utilizzano pi\u00f9 di 5 milioni di tonnellate di materiali plastici e si stima che le loro applicazioni siano in crescita.\nLa met\u00e0 dei materiali plastici utilizzati dall'industria delle costruzioni \u00e8 rappresentata dai polivinilcloruri (PVC), a cui fanno seguito il polistirene (PS) ed il polietilene (PE).\nNell'industria produttiva dei polimeri \u00e8 pratica largamente diffusa il riciclo degli scarti di lavorazione, non altrettanto si pu\u00f2 dire del riciclo delle plastiche post consumo che presentano difficolt\u00e0 dovute alla contaminazione da materiali estranei.\nLo smaltimento dei rifiuti plastici tramite incenerimento \u00e8 la tecnica pi\u00f9 semplice ed economicamente vantaggiosa, ma sono enormi le problematiche associate alle emissioni nocive nell'atmosfera.\nIl riciclo \u00e8 sicuramente la soluzione pi\u00f9 orientata al rispetto delle risorse naturali.\nRiciclo del calcestruzzo.\nIl materiale che pi\u00f9 abbonda nei rifiuti proveniente da demolizione \u00e8 ovviamente il calcestruzzo, che rappresenta uno scarto di scarso valore economico con peso specifico altissimo. Ci\u00f2 comporta la necessit\u00e0 di un'attenta valutazione economica del suo riciclo; per far s\u00ec che l'operazione risulti vantaggiosa sar\u00e0 infatti necessario che il centro di trattamento si trovi nelle vicinanze del cantiere che lo produce (meglio se nel cantiere stesso, come nel caso degli impianti mobili) e che le operazioni di recupero vengano portate avanti seguendo opportune strategie di mercato.\nFondamentale \u00e8 la suddivisione delle parti ferrose da quelle inerti e la vagliatura del materiale.\nPartendo dal presupposto che un calcestruzzo armato impiegato in parti strutturali dell'edificio in Italia non si possa riciclare ottenendo altro calcestruzzo armato con pari prestazioni e funzioni, la prassi pi\u00f9 consolidata \u00e8 quella del reimpiego del materiale riciclato per materiali a prestazioni minori come i sottofondi, i massetti, asfalto.\nTrattamento di riciclaggio.\nI rifiuti provenienti da demolizione devono essere trattati in appositi impianti secondo la normativa vigente in materia.\nUn impianto delle discariche di recupero \u00e8 in pratica un frantoio capace di ridurre il materiale originario a frammenti della pezzatura desiderata, con la possibilit\u00e0 di separare i materiali estranei (ferro, plastica, ecc.).\nIl trattamento di riciclaggio avviene attraverso impianti fissi o impianti mobili.\nLa qualit\u00e0 del prodotto riciclato \u00e8 funzione della scelta dell'impianto (fisso o mobile) e del tipo di demolizione attuata.\nSe infatti viene programmata una demolizione selettiva anche l'impianto mobile, di per s\u00e9 meno capace di riciclare prodotti di buona qualit\u00e0, ma pi\u00f9 economico dell'impianto fisso, dar\u00e0 buoni risultati; \u00e8 invece da evitare l'uso di impianti mobili nel caso in cui i prodotti destinati al riciclo provengano da una demolizione tradizionale.\nIl trattamento di riciclaggio \u00e8 articolato generalmente nelle seguenti fasi:\nTra i pi\u00f9 diffusi impianti fissi di riciclaggio in Italia vi sono gli impianti basati sulla tecnologia R.O.S.E. acronimo di Recupero Omogeneizzato Scarti Edilizi.\nRicollocazione nel mercato dei prodotti riciclati.\nI rifiuti che in edilizia vengono riciclati con pi\u00f9 frequenza sono classificati come rifiuti speciali non pericolosi di natura inerte e si collocano su due differenti mercati:\nIl prezzo del prodotto riciclato dovr\u00e0 essere necessariamente inferiore a quello del corrispondente nuovo per assicurare un incentivo all'acquisto di questo tipo di materiale verso il quale ancora vi sono atteggiamenti di diffidenza da parte dei costruttori e dei progettisti.\nL'ostacolo maggiore all'adozione dei materiali a contenuto riciclato \u00e8 costituito dalla mancanza di regolamentazione sulle caratteristiche delle loro prestazioni; di fatto tale problema \u00e8 spesso imputabile alla mancanza di uniformit\u00e0 delle propriet\u00e0 di tali materiali, quando essi siano elaborati a partire da materie \u201cprime\u201d (ovvero rifiuti) di per s\u00e9 eterogenee.\nL'impiego di materie prime seconde \u00e8 comunque previsto solo in applicazioni che implicano una \u201ccaduta prestazionale\u201d rispetto alla funzione originaria, in una logica di riciclo a \u201ccascata\u201d.\nPer valutare la convenienza economica dell'installazione di un impianto fisso su territorio sar\u00e0 necessaria la valutazione di vari fattori, quali:\nSe l'impianto fisso \u00e8 capace di garantire un alto livello di trattamento dei rifiuti da costruzione e demolizione, esso rimane comunque una soluzione a cui normalmente ricorrono i grandi cantieri, mentre non si pu\u00f2 dire lo stesso dei piccoli (che in Italia producono il 92% del totale dei rifiuti).\nL'impianto mobile risulta una soluzione di pi\u00f9 semplice adozione, pi\u00f9 vicina alle necessit\u00e0 del cantiere, che elimina i costi di trasporto e fa s\u00ec che un materiale proveniente da demolizione non diventi mai di fatto un rifiuto (con le sue implicazioni di tassazione) non valicando mai il confine del cantiere, ma venga direttamente trasformato in materia prima."}
{"id": "1320849", "revid": "834", "url": "https://it.wikipedia.org/wiki?curid=1320849", "title": "Pis", "text": ""}
{"id": "1320858", "revid": "767487", "url": "https://it.wikipedia.org/wiki?curid=1320858", "title": "Manicomi (album)", "text": "Manicomi \u00e8 un album pubblicato dal gruppo De Sfroos nel 1995. Si tratta del loro primo disco registrato in studio, nonch\u00e9 l'ultimo in assoluto del gruppo prima del loro scioglimento avvenuto nel 1998.\nDopo lo scioglimento dei De Sfroos, il cantante Davide Van De Sfroos inizi\u00f2 la carriera solista."}
{"id": "1320859", "revid": "196390", "url": "https://it.wikipedia.org/wiki?curid=1320859", "title": "Termal Imola", "text": ""}
{"id": "1320860", "revid": "196390", "url": "https://it.wikipedia.org/wiki?curid=1320860", "title": "Lineltex Imola", "text": ""}
{"id": "1320861", "revid": "1372005", "url": "https://it.wikipedia.org/wiki?curid=1320861", "title": "Terzi (famiglia)", "text": "I Terzi di Bergamo sono un'antica famiglia nobile lombarda, di parte ghibellina fedele al Sacro Romano Impero fino alla sua caduta.\nI Terzi derivano dall'originario ceppo dei Signori di Terzo (piccola acropoli abitata in Val Cavallina, ora integrata nel Comune di Borgo di Terzo) che gi\u00e0 attorno all'anno 1000 possedeva nel bergamasco castelli e feudi.\nDa questo nucleo sono derivati diversi rami della famiglia presenti storicamente a Brescia, Parma, Napoli, Gorizia, Fiume, Praga, La Spezia ecc. quasi tutti contraddistinti dallo stemma originario semipartito spaccato di rosso, d'argento e di nero.\nLa famiglia \u00e8 tuttora residente a Bergamo a Palazzo Terzi, nel comune di Brembate di Sopra, a Milano, Torino, Roma e Udine e vanta i titoli di marchese di Palazzolo, conte di Restenau, barone e Cavaliere del Sacro Romano Impero, e nobili di Bergamo.\nGiulio Terzi, ambasciatore a riposo ed ex Ministro degli affari esteri della Repubblica italiana nel Governo Monti, rappresenta la successione del ramo primogenito estinto a Trescore negli anni venti, col titolo di signore di Sant'Agata. \nPalazzo Terzi a Bergamo \u00e8 tutt'ora di propriet\u00e0 degli eredi di Luigi, Edoardo e Gualtiero Terzi, figli di Gabriele Terzi e Maria Clotilde di Rovasenda.\nArma.\n\"Semipartito spaccato di rosso, d'argento e di nero.\" \n\"Oppure: Semipartito troncato d'argento, di rosso e di nero, col capo d'oro carico di un'aquila di nero, coronata del campo.\" \n\"Oppure: inquartato dalla croce patente d'argento. Nel 1\u00b0 e 4\u00b0 d'oro all'aquila bicipite di nero coronata sulle due teste dello stesso; nel 2\u00b0 e 3\u00b0 d'azzurro al leone rampante d'oro. Sul tutto troncato: sopra d'oro all'aquila di nero coronato dello stesso; sotto semipartito troncato d'argento di rosso e di nero.\""}
{"id": "1320862", "revid": "486946", "url": "https://it.wikipedia.org/wiki?curid=1320862", "title": "Mobilgirgi Caserta", "text": ""}
{"id": "1320866", "revid": "2519", "url": "https://it.wikipedia.org/wiki?curid=1320866", "title": "Provincia di Sultan Kudarat", "text": "Sultan Kudarat \u00e8 una provincia filippina situata nella regione di Soccsksargen, sull'isola di Mindanao. Il suo capoluogo \u00e8 Isulan.\nGeografia fisica.\nLa provincia di Sultan Kudarat \u00e8 posta nel settore sud-occidentale dell'isola di Mindanao. Si affaccia ad ovest sul Mare di Celebes e confina a nord con le province di Maguindanao e Cotabato, ad est con Davao del Sur e South Cotabato, a sud con Sarangani.\nGeografia antropica.\nSuddivisioni amministrative.\nLa provincia di Sultan Kudarat comprende una citt\u00e0 componente e 11 municipalit\u00e0.\nEconomia.\nLa provincia, godendo di piogge piuttosto costanti durante tutto l'anno ed essendo riparata dai tifoni, pu\u00f2 sfruttare al meglio le sue grandi risorse agricole producendo soprattutto riso, cereali e caff\u00e8.\nLa pesca \u00e8 un'attivit\u00e0 molto sviluppata ed in particolare i tonni del Sultan Kudarat sono molto pregiati, tanto da essere esportati in Giappone ed in Europa.\nAltre risorse sono il legname e l'estrazione mineraria (rame, oro, cromo, zinco e argento). Vi sono anche cave di ghiaia e sabbia."}
{"id": "1320867", "revid": "647919", "url": "https://it.wikipedia.org/wiki?curid=1320867", "title": "Recoaro Milano", "text": ""}
{"id": "1320870", "revid": "78273", "url": "https://it.wikipedia.org/wiki?curid=1320870", "title": "Hitachi Venezia", "text": ""}
{"id": "1320871", "revid": "123346542", "url": "https://it.wikipedia.org/wiki?curid=1320871", "title": "Mitsubishi Pajero Evolution", "text": "Il Mitsubishi Pajero Evolution \u00e8 un fuoristrada preparato dalla Ralliart sulla base del Mitsubishi Pajero per partecipare ai Rally raid come la Dakar o il Rally dei Faraoni.\nIl contesto.\nLa Mitsubishi ha partecipato a queste gare sin dal debutto sul mercato del Pajero, nei primi anni ottanta. All'inizio le vetture erano preparate dall'importatore francese della Mitsubishi, la Sonauto, solo in seguito vennero preparate dalla Ralliart (divisione interna della Mitsubishi stessa). Il Pajero cos\u00ec elaborato ha vinto la prima \"Dakar\" nel 1985, con l'equipaggio Zaniroli-Da Silva; in seguito il Pajero \u00e8 diventato l'auto pi\u00f9 vittoriosa della Dakar, vincendo anche altre edizioni.\nLa prima donna che ha vinto una Dakar \u00e8 stata Jutta Kleinschimdt, proprio su un Pajero.\nIl nome \"Evolution\" in realt\u00e0 \u00e8 nato nel 1997 con il modello che ha partecipato alla Dakar di quell'anno. Nel 2003 \u00e8 uscito l'\"Evolution II\" che ha vinto le edizioni successive della Dakar fino al 2007.\nPajero Evolution commerciale.\nIl Pajero Evolution \u00e8 stato anche commercializzato per un breve periodo, alla fine degli anni novanta. Si tratta di un Pajero V20 modificato, con diverse caratteristiche usate poi nella Pajero V60."}
{"id": "1320872", "revid": "729019", "url": "https://it.wikipedia.org/wiki?curid=1320872", "title": "Busi", "text": "Busi o isola dei Busi (in croato \"Bi\u0161evo\") \u00e8 un'isola della Dalmazia centrale, in Croazia, abitata da 15 persone (censimento del 2011). Amministrativamente fa parte del comune della citt\u00e0 di Comisa, nella regione spalatino-dalmata.\nIl suo nome deriva dalla presenza di numerose grotte (\"busi\").\nGeografia.\nL'isola \u00e8 situata nell'arcipelago di Lissa, 5\u00a0km a sud-ovest dell'isola di Lissa, dalla quale \u00e8 separata dal canale di Busi (\"Bi\u0161evski kanal\") ed \u00e8 fra le isole croate pi\u00f9 lontane dalla costa della Dalmazia. Busi ha un'area di 5,91\u00a0km\u00b2, uno sviluppo costiero di 18,14\u00a0km; il punto pi\u00f9 alto dell'isola, il monte Grande (\"Stra\u017ebenica\"), \u00e8 alto 239\u00a0m, seguono il monte Piccolo (190\u00a0m) e il Petrara (191\u00a0m).\nL'isola \u00e8 compresa tra punta Gagliola o Gattula (\"rt Gatula\") a nord, punta Vescovo (\"rt Biskup\") a sud-est e punta Pernicosa o Parnicosa (\"rt Pernikoza\") a nord. Le coste sono frastagliate con numerose insenature, tra cui: Sabbionara o Sarbronara (\"uvala Salbunara\"), porto Busi (\"Bi\u0161evska luka\") e valle \"Nevaja\" sul lato occidentale; val Giardino (\"uvala \u017dardin\"), porto Mezzo o Mezzo porto (\"uvala Mezuporat\") e valle Ballon (\"uvala Balun\") sulla costa orientale.\nI piccoli centri abitati dell'isola sono: Busi (\"Bi\u0161evo\"), \"Nevaja\" e Porto Buso (\"Potok\") al centro dell'isola; Mezzoporto (\"Mezuporat\") sulla costa orientale; Sabbionara (\"Salbunara\") e \"Porat\" a nord-ovest.\nStoria.\nLa prima menzione di Busi risale al 1050, quando vi fu fondato il monastero benedettino di San Silvestro ad opera di Giovanni Gherlich da Spalato. Il monastero fu per\u00f2 abbandonato un paio di secoli dopo, a causa dei pirati che infestavano l'Adriatico.\nL'attrazione principale dell'isola \u00e8 la sua Grotta Azzurra (in croato \"Modra \u0161pilja\"), che in estate richiama numerosi turisti provenienti da Lissa e Lesina. Scoperta dal barone Eugene von Ransonnet-Villez nel 1884, raggiungibile in barca, si trova nella parte orientale dell'isola, nella valle Ballon vicino a Mezzoporto. La grotta \u00e8 costituita da un piccolo ingresso di 1,5\u00a0m di altezza per una lunghezza complessiva di circa 24 metri e una profondit\u00e0 di circa 16 metri.\nQuando il sole \u00e8 al massimo della sua altezza l'effetto di rifrazione dei raggi solari crea all'interno della grotta un effetto azzurro-argenteo unico nell'Adriatico. Un'altra grotta \u00e8 quella dell'Orsa (\"Medvidina \u0161pilja\")."}
{"id": "1320874", "revid": "63945", "url": "https://it.wikipedia.org/wiki?curid=1320874", "title": "Emerson Varese", "text": ""}
{"id": "1320875", "revid": "63945", "url": "https://it.wikipedia.org/wiki?curid=1320875", "title": "Turisanda Varese", "text": ""}
{"id": "1320877", "revid": "63945", "url": "https://it.wikipedia.org/wiki?curid=1320877", "title": "Xerox Milano", "text": ""}
{"id": "1320879", "revid": "287204", "url": "https://it.wikipedia.org/wiki?curid=1320879", "title": "Peso cubano convertibile", "text": "Il peso cubano convertibile (codice ISO 4217: CUC \u2014 talvolta si trova invece CUC$, chiamato informalmente chavito) \u00e8 stata una delle due valute ufficiali di Cuba; l'altra, avente corso legale, \u00e8 il peso cubano. Questa valuta ha avuto un uso limitato fino agli anni 1990, quando era cambiata allo stesso valore del dollaro statunitense. L'8 novembre 2004 il dollaro cess\u00f2 di essere accettato nei negozi cubani e di conseguenza il peso convertibile rimase l'unica moneta utilizzabile per molti affari. Ufficialmente era cambiabile solo a Cuba ed aveva un rapporto fisso con il dollaro statunitense di 1 CUC = 1.08 USD. Le monete in circolazione erano da 1, 5, 10, 25 e 50 centavos e da 1 e 5 \"peso convertible\". Le monete da un centavo sono state introdotte nel 2001 e la moneta da 5 pesos \u00e8 rara. Le banconote in circolazione erano da 1, 3, 5, 10, 20, 50 e 100 \"peso convertible\". Il \"peso convertibile\" era, con il suo cambio fisso, la tredicesima moneta di maggior valore nel mondo, il peso di maggior valore e la seconda moneta per valore delle Americhe.\nStoria.\nDal 1993 al 2004 la valuta cubana \u00e8 stata divisa tra il peso cubano, usato principalmente dai cittadini cubani e dai turisti solo per articoli di scarso valore e non di lusso, e il dollaro statunitense, usato in combinazione con il peso convertibile, che era usato per il turismo e per gli articoli di lusso.\nL'8 novembre 2004 il governo cubano ritir\u00f2 dalla circolazione il dollaro statunitense motivando con la necessit\u00e0 di rispondere alle ulteriori sanzioni degli Stati Uniti. Dopo un primo, periodo che ebbe termine il 14 novembre 2004, fu imposto un sovrapprezzo del 10% per convertire i dollari statunitensi in peso convertibili. Il cambiamento fu annunciato con alcune settimane di anticipo e fu esteso anche al periodo precedente, con la motivazione che la massa di dollari cambiati era superiore quanto annunciato. Questa misura ha aiutato il governo cubano a raccogliere valuta forte.\nDopo le prime comunicazioni effettuate il 10 dicembre 2020, il governo cubano ha deciso che dal 1\u00ba gennaio 2021 la valuta convertibile sarebbe stata unificata con il Peso cubano al tasso di 1:24 per il Peso convertibile, che avr\u00e0 ancora valore legale fino al 30 dicembre 2021, anche se non viene pi\u00f9 accettato nei negozi dal 1\u00ba luglio 2021.\nAndamento storico dei cambi.\nDalla sua introduzione nel fino al 2005, peso convertibile era fissato nel rapporto con il dollaro statunitense ad un tasso 1:1. Il 24 marzo 2005 la Banca centrale aument\u00f2 il valore del peso convertibile dell'8%, giungendo cos\u00ec valore di un peso convertibile pari a 1,08 USD.\nUna tassa del 10% \u00e8 applicata quando si cambia la valuta in contanti, oltre all'8% gi\u00e0 visto, ed \u00e8 applicata anche una commissione, cosicch\u00e9 un peso convertibile costa pi\u00f9 di US$1,20. La tassa del 10% non \u00e8 applicata per le altre valute n\u00e9 si applica ai trasferimenti bancari o ai pagamenti con carte di credito.\nNelle transazioni con carte di credito, il costo viene addebitato in US$ con un tasso di 1,1124. Questo combina il tasso di 1,08 con un extra 3% di \"service charge\"."}
{"id": "1320884", "revid": "729019", "url": "https://it.wikipedia.org/wiki?curid=1320884", "title": "Nanismo ipofisario", "text": "Il nanismo ipofisario \u00e8 una forma di nanismo dovuta ad un deficit, durante l'infanzia, di ormone della crescita (o somatotropina), ormone prodotto dall'ipofisi che stimola la crescita delle ossa e la sintesi proteica. I malati di questa malattia raggiungono un'altezza massima che nell'adulto non supera i 120 cm, pur mantenendo le proporzioni corporee corrette.\nSi differenzia dal nanismo acondroplastico, che \u00e8 una malattia genetica autosomica dominante, per il fatto che gli arti, nonostante la piccola statura della persona, sono proporzionati al resto del corpo."}
{"id": "1320889", "revid": "92723", "url": "https://it.wikipedia.org/wiki?curid=1320889", "title": "Cattedrale di Westminster", "text": "La cattedrale di Westminster (\"Westminster Cathedral\") a Londra \u00e8 la chiesa madre dell'arcidiocesi di Westminster. La cattedrale cattolica \u00e8 dedicata al \"Preziosissimo Sangue di Nostro Signore Ges\u00f9 Cristo\" (Most Precious Blood of Our Lord Jesus Christ) ed \u00e8 ubicata in Ashley place, poco distante dalla stazione Victoria, a Westminster.\nStoria.\nAlla fine del XIX secolo la gerarchia della Chiesa cattolica era stata restaurata in Inghilterra e Galles. In memoria del cardinale Nicholas Patrick Stephen Wiseman (primo arcivescovo di Westminster dal 1850 al 1865) \u00e8 stata raccolta la prima somma sostanziale di denaro per la nuova cattedrale. Il terreno \u00e8 stato acquisito nel 1884 dal successore di Wiseman, il cardinale Henry Edward Manning.\nDopo due false partenze nel 1867 (sotto l'architetto Henry Clutton) e 1892 (architetto Baron von Herstel), la costruzione inizi\u00f2 nel 1895 sotto il successore di Manning, il cardinale Herbert Vaughan. Il progetto della cattedrale si deve all'architetto John Francis Bentley, che ricevette l'incarico da Vaughan.\nLa prima pietra venne posta il 29 giugno 1895 e i lavori si protrassero sino al 1903. Una delle prime funzioni fu il funerale del cardinale Vaughan, morto nel giugno. La nuova cattedrale venne per\u00f2 consacrata solo il 28 giugno 1910, quando furono ultimati i lavori di decorazione degli interni.\nLa cattedrale di Westminster \u00e8 stata visitata da papa Giovanni Paolo II, che vi celebr\u00f2 messa il 28 maggio 1982. Nel 1977 e nel 1995 poi dalla regina Elisabetta II, su invito del cardinale arcivescovo Basil Hume in occasione del centenario di fondazione della cattedrale. Inoltre \u00e8 stata visitata dal papa Benedetto XVI in occasione della sua visita di Stato in Scozia e Inghilterra il 18 settembre 2010.\nDescrizione.\nL'edificio \u00e8 in stile neoromanico, con numerosi richiami all'arte bizantina. L'esterno si caratterizza per le cupole orientaleggianti, per il colore rosso dei mattoni e soprattutto per l'alta torre campanaria intitolata a sant'Edoardo, che raggiunge gli 87 metri d'altezza.\nL'interno, decorato con marmi e mosaici (raffiguranti scene del Vecchio e Nuovo Testamento), ha pianta a croce latina, dotato di tre navate, transetto e diverse cappelle. La navata centrale, con i suoi 52 metri, \u00e8 la prima per larghezza in Inghilterra. Dall'arco orientale della navata pende un grandioso crocifisso ligneo alto circa 10 metri.\nNel presbiterio, l'altare maggiore \u00e8 sormontato da un baldacchino marmoreo; alla sinistra dell'altare si trova la cattedra episcopale, copia del trono papale della basilica di San Giovanni in Laterano a Roma. Dall'abside si accede alla cripta, dedicata a san Pietro, dove si trovano diverse reliquie e tombe di arcivescovi. A destra del presbiterio si apre la cappella dedicata alla Vergine Maria (\"Lady Chapel\"), destinata alle celebrazioni feriali; tra le altre opere, vi si trova un relievo bronzeo raffigurante santa Teresa di Lisieux, del Manz\u00f9.\nA sinistra del presbiterio si trova invece la cappella del Santissimo Sacramento.\nNel braccio sinistro del transetto, la cappella di San Tommaso di Canterbury ospita la tomba del cardinale arcivescovo Vaughan, fondatore della cattedrale.\nNel Battistero, prima cappella della navata laterale destra, si trova il fonte battesimale, copia di quello custodito nella basilica di San Vitale a Ravenna.\nNotevoli opere d'arte sono anche i rilievi della \"Via Crucis\", opera di Eric Gill (1882-1940) e il pulpito in marmo bianco in stile cosmatesco.\nOrgani a canne.\nOrgano maggiore.\nL'organo maggiore della cattedrale \u00e8 situato sul matroneo in controfacciata; costruito tra il 1922 e il 1932 da Henry Willis, \u00e8 stato restaurato ed ampliato da Harrison &amp; Harrison nel 1984 e nel 1996; durante quest'ultimo intervento, \u00e8 stato sostituito il sistema di trasmissione trasformandolo in elettrico da pneumatico. L'organo conta 81 registri totali suddivisi fra le quattro tastiere, ciascuna di 61 note, e la pedaliera, di 32 note. Non presenta mostra e le sue canne sono celate dietro dei pannelli lignei riccamente intagliati.\nOrgano dell'abside.\nNell'abside si trova il secondo organo della cattedrale, costruito da Lewis nel 1910 circa e ricostruito ed ampliato da Harrison &amp; Harrison nel 1984. Lo strumento, a trasmissione elettrica, ha due tastiere di 61 note ciascuna ed una pedaliera di 32.\nTombe di vescovi e arcivescovi della cattedrale.\nIn ordine di anni d'ufficio (tra parentesi il periodo in cui sono stati in carica):"}
{"id": "1320899", "revid": "212348", "url": "https://it.wikipedia.org/wiki?curid=1320899", "title": "Pol", "text": ""}
{"id": "1320900", "revid": "1543377", "url": "https://it.wikipedia.org/wiki?curid=1320900", "title": "Starter (elettrotecnica)", "text": "Lo starter o accenditore (dal verbo inglese to start, avviare) in ambito illuminotecnico \u00e8 un dispositivo generalmente utilizzato nelle lampade a scarica per avviarne il funzionamento per accendere la lampadina\nMeccanismo.\nQuesto dispositivo causa il riscaldamento degli elettrodi della lampada fino a una temperatura di circa 1200 - 1300 K, avviando in questo modo il processo di ionizzazione del gas. Ci\u00f2 determina quindi la scarica che consente poi la completa ionizzazione del gas ed il funzionamento a regime della lampada.\nLo starter deve essere opportunamente calibrato per ottenere un'accensione quanto pi\u00f9 veloce e decisa. Questo componente ha tuttavia la capacit\u00e0 di adattarsi a lampade a scarica di diversa potenza, seppur entro certi limiti.\nAltre soluzioni, come l'alimentatore elettronico, rendono invece non necessario l'utilizzo dello starter.\nCaratteristiche di funzionamento.\nLo starter \u00e8 sostanzialmente un interruttore in cui il contatto mobile \u00e8 costituito da una lamina bimetallica che si deforma riscaldandosi. La sequenza di accensione del tubo \u00e8 la seguente:\nNel caso in cui l'accensione non andasse a buon fine, lo starter ripete automaticamente la sequenza descritta."}
{"id": "1320903", "revid": "110157", "url": "https://it.wikipedia.org/wiki?curid=1320903", "title": "Museo dell'Alto Tavoliere", "text": "Il MAT, Museo dell'Alto Tavoliere, \u00e8 il museo civico della citt\u00e0 di San Severo. \u00c8 stato istituito nel 1989 nelle sale del settecentesco palazzo monastico dei padri conventuali, noto anche come Palazzo San Francesco. L'allestimento museale odierno \u00e8 stato inaugurato il 4 aprile 2009.\nIl cenobio francescano, fondato nel 1232 fu parzialmente distrutto dal terremoto del 1627 e ricostruito nella seconda met\u00e0 del Settecento coll'aggiunta dell'ala sud-ovest a ridosso del fossato delle cadenti mura urbiche. In et\u00e0 napoleonica il monastero fu soppresso e il palazzo fu adibito a caserma. Nel 1813 fu trasformato in orfanotrofio e dal 1989 \u00e8 sede della Biblioteca comunale \"Alessandro Minuziano\", dell'Archivio storico comunale e del Museo civico.\nLa collezione archeologica.\nNel museo sono conservati reperti, provenienti da donazioni e da recuperi effettuati dalla sede locale dell'Archeoclub d'Italia, che coprono un arco temporale che va dalla preistoria al periodo medievale. L'esposizione \u00e8 organizzata in base alle epoche storiche, in modo da creare dei percorsi che rendano comprensibili le fasi evolutive della civilizzazione degli antichi abitatori della Daunia, con particolare attenzione ai reperti ritrovati a San Severo e nelle zone circostanti.\nIl periodo pi\u00f9 antico di cui il museo conserva reperti \u00e8 il Paleolitico inferiore (800.000-100.000 anni fa) rappresentato dalle amigdale (bifacciali, a forma di mandorla, lavorate su entrambi i lati) di tecnica acheuleana evoluta provenienti dal Gargano (localit\u00e0 Mannarelle). Nel Paleolitico medio (90.000-35.000 anni fa) e Paleolitico superiore (35.000-10.000 anni fa) grazie al perfezionamento delle tecniche si ottengono strumenti sempre pi\u00f9 sofisticati. Al Neolitico (6.000-3.000 a.C.) appartengono frammenti di ceramica impressa, incisa e dipinta.\nA Guadone, localit\u00e0 nei pressi di San Severo, sono venute alla luce testimonianze talmente significative da rivelare quanto importante fosse il Tavoliere in questa fase. L'et\u00e0 del ferro \u00e8 documentata da vasi di impasto lucido di tradizione della prima et\u00e0, e vasi dipinti con decorazione geometrica. Molti vasi in stile geometrico daunio (IX-VI secolo a.C.) provengono da tombe scavate nell'attuale area urbana sanseverese e dimostrano la presenza di piccoli villaggi di agricoltori o contadini e pastori dauni, che solo nel IV-III secolo subiscono l'influenza culturale della Magna Grecia.\nI reperti dell'et\u00e0 ellenistica rappresentano la parte pi\u00f9 cospicua della collezione museale e provengono in massima parte dagli scavi di masseria Casone e di Pedincone. Di Casone, sito abbandonato nel corso del III secolo a.C., sono i corredi di settantaquattro tombe scavate tra il 1970 e il 1971. La necropoli era costituita da tombe a grotticella con pianta variabile (tondeggiante, ovale, semiovoidale o squadrata). L'ingresso alle grotticelle era un semplice pozzetto o un corridoio a piano inclinato. All'interno della grotticella si trovavano generalmente i resti di un solo individuo, pi\u00f9 raramente di due o tre. Accanto al defunto, posto in posizione rannicchiata su un fianco, venivano sistemati oggetti personali, ornamenti e vasi (ceramica acroma e da fuoco, ceramica a fasce e di stile misto, ceramica a vernice nera, ceramica di Gnathia e vasi a figure rosse). Alle ceramiche si aggiungevano oggetti di ornamento personale (collane di pasta vitrea, fibule di ferro e bronzo, cuspidi, giavellotti e cinturoni in lamina di bronzo).\nDa Pedincone, invece, provengono i corredi di cinque tombe, tra le prime a cassa con rivestimenti di lastre litiche di cui si ha notizia nel territorio di San Severo. Tra i reperti rinvenuti in questa localit\u00e0 spiccano un cinturone in lamina di bronzo, una \"kylix\" a vernice nera con decorazione floreale sovraddipinta in rosso, una coppetta biansata decorata con cuori e palmette su fondo rosso, nonch\u00e9 uno specchio bronzeo con coperchio a cerniera decorato con motivi geometrici punteggiati.\nL'epoca romana, infine, \u00e8 documentata da lucerne di et\u00e0 imperiale, recipienti di vetro, resti di vasi di ceramica rossa sigillata recanti il bollo col nome del fabbricante e anfore da trasporto vinarie.\nPinacoteca, quadreria e servizi.\nIl Museo ospita, inoltre, la Pinacoteca Luigi Schingo, una collezione di dipinti d'et\u00e0 moderna e fornisce servizi didattico-culturali rivolti alle scuole e ai singoli visitatori. In particolare, i laboratori didattici - suddivisi in quattro macro-aree: archeologia, storia e arte, scienze e antropologia, ambiente - sono lo strumento principale con cui il Museo si propone al mondo della scuola, un modo pratico e concreto - basato sulla didattica dell'imparare giocando - per avvicinarsi alle realt\u00e0 espositive e apprenderne i contenuti attraverso la sperimentazione, lasciando molto spazio alla manualit\u00e0.\nIl 18 aprile 2015, presso il MAT, \u00e8 stato inaugurato l'archivio Andrea Pazienza, un centro di documentazione dedicato al celebre artista di origini sanseveresi Andrea Pazienza, contenente fumetti, albi, cataloghi di mostre, articoli giornalistici, tesi di laurea, materiale multimediale, accessibile liberamente dagli utenti."}
{"id": "1320904", "revid": "106356", "url": "https://it.wikipedia.org/wiki?curid=1320904", "title": "Il Cartaio", "text": ""}
{"id": "1320910", "revid": "767487", "url": "https://it.wikipedia.org/wiki?curid=1320910", "title": "Impostor", "text": "Impostor \u00e8 un film di fantascienza del 2001 diretto da Gary Fleder il cui soggetto \u00e8 tratto dal racconto \"Impostore\" (\"Impostor\") dello scrittore Philip K. Dick, rispettato abbastanza fedelmente dalla sceneggiatura. \u00c8 stato distribuito dalla Buena Vista, uscito nelle sale cinematografiche italiane il 28 giugno 2003.\nTrama.\nLe colonie terrestri che nel 2075 si sono installate nello spazio, sono costantemente attaccate dagli alieni e solo gli insediamenti governativi sono protetti da cupole di energia impenetrabili dagli alieni, mentre la popolazione umana \u00e8 ridotta sotto una dittatura militare repressiva, piagata da epidemie, distruzioni e povert\u00e0.\nSpencer Olham, scienziato del governo, mette a punto un'arma per sconfiggere gli alieni, arma che per\u00f2 gli verr\u00e0 rivolta contro. Olham viene infatti arrestato dalle forze di sicurezza del governo poich\u00e9 ritenuto un replicante infiltrato dagli alieni, che avrebbero ucciso il vero Olham e fornito al replicante il suo stesso aspetto fisico (capace anche di eludere i controlli clinici), la sua memoria, la sua personalit\u00e0 e perfino la convinzione di essere se stesso.\nMentre \u00e8 incatenato su un tavolo di tortura gli agenti governativi svelano ad Olham che lui viene indicato in una lista segreta sottratta agli alieni come un replicante infiltrato, capace di esplodere, e programmato dagli alieni per detonare in prossimit\u00e0 del cancelliere terrestre che avrebbe dovuto incontrare quel giorno, e che per questo deve essere soppresso. Olham per\u00f2 non gli crede e riesce a fuggire, intraprendendo un lungo e pericolosissimo percorso per la ricerca della verit\u00e0, nel quale incontrer\u00e0 amici vecchi e nuovi e riuscir\u00e0 a coinvolgere la moglie, scontrandosi pi\u00f9 volte con gli uomini del governo che gli daranno una caccia spietata.\nAlla fine giunger\u00e0 a ritrovare il relitto dell'astronave aliena, precipitata in una foresta, in cui \u00e8 stato replicato, arrivando infine a scoprire la terribile verit\u00e0, ancora peggiore del previsto. La visione del suo corpo morto porter\u00e0 all'innesco del replicante Olham che far\u00e0 saltare in aria se stesso e gli agenti governativi che lo circondano, decretando il fallimento del piano alieno di uccidere il cancelliere."}
{"id": "1320917", "revid": "267975", "url": "https://it.wikipedia.org/wiki?curid=1320917", "title": "Tarabulus", "text": ""}
{"id": "1320918", "revid": "125142492", "url": "https://it.wikipedia.org/wiki?curid=1320918", "title": "Stefania Giannini", "text": "Professore ordinario di Glottologia e linguistica dal 1999, gi\u00e0 rettore dell'Universit\u00e0 per stranieri di Perugia dal 2004 al 2013, \u00e8 stata coordinatore politico di Scelta civica.\nBiografia.\nCarriera accademica.\nNel 1991 diviene professore associato di Glottologia e linguistica. Presso l'Universit\u00e0 per stranieri di Perugia dal 1992 al 1994 insegna Fonetica e fonologia e dal 1994 al 1998 Sociolinguistica. Nel 1999 diviene professore ordinario nello stesso settore scientifico-disciplinare, cominciando a insegnare Linguistica generale. Dirige nello stesso ateneo il Dipartimento di Scienze del linguaggio tra il 2000 e il 2004.\nIl 1\u00ba ottobre 2004 diventa rettore dell'Universit\u00e0 per Stranieri di Perugia, carica ricoperta fino all'aprile del 2013. Nel 2005 diventa rappresentante per l'Italia nel Comitato di Selezione del programma Erasmus Mundus presso la Commissione Europea fino al 2009. Nello stesso anno entra a far parte del Tavolo Interministeriale per la cooperazione allo sviluppo presso la Direzione Generale Cooperazione allo Sviluppo del Ministero degli Affari Esteri. Dal 2006 \u00e8 membro del Comitato di presidenza della conferenza dei rettori delle universit\u00e0 italiane. Nel 2009 fa parte del Comitato di orientamento strategico per le relazioni scientifiche e culturali fra Italia e Francia.\nNel 2010 diventa presidente della \"Societ\u00e0 Italiana di Glottologia\".\nDal 2016 \u00e8 vicepresidente del comitato scientifico della Fondazione Italia USA e direttore del master \"Leadership per le relazioni internazionali e il Made in Italy\" promosso dalla Fondazione.\nCarriera politica.\nNel 2013 \u00e8 candidata in Toscana nella lista Con Monti per l'Italia alle elezioni politiche del 24 e 25 febbraio per il Senato della Repubblica, venendo eletta senatrice della XVII Legislatura per cui \u00e8 segretaria del gruppo al Senato per SC. Il 16 novembre dello stesso anno, l'Assemblea di Scelta Civica la nomina nuova segretaria e coordinatrice politica del partito.\n\u00c8 presidente della delegazione parlamentare italiana presso l'Assemblea parlamentare dell'Iniziativa Centro Europea.\nIl 22 febbraio 2014 viene nominata Ministro dell'istruzione, dell'universit\u00e0 e della ricerca del governo Renzi.\nIl 17 aprile 2014 viene ufficialmente candidata alle elezioni europee come capolista di Scelta Europea nella Circoscrizione Italia centrale (che raccoglie le regioni Toscana, Umbria, Marche e Lazio).\nLa lista si ferma allo 0,7% dei voti e non ottiene alcun seggio; la stessa Giannini raccoglie solo preferenze. A seguito del crollo elettorale, si dimette dalla carica di segretario del partito.\nA febbraio 2015 insieme ad altri esponenti del partito lascia Scelta Civica per aderire al gruppo parlamentare del Partito Democratico.\nNon si ricandida al Senato per le elezioni politiche 2018, e nel marzo 2018 viene nominata vicedirettrice generale dell'UNESCO a Parigi, con delega all'educazione.\nProcedimenti giudiziari.\nInchiesta sui danni erariali all'Universit\u00e0 di Perugia.\nIl 23 febbraio 2014 un'inchiesta del quotidiano \"Il Tempo\" riporta che a novembre il revisore dei conti dell'Universit\u00e0 di Perugia Antonio Buccarelli, magistrato presso la corte dei conti, aveva sollevato presso la stessa corte di Perugia il caso di mancati introiti da una locazione immobiliare destinata alla \"Scuola Internazionale di Cucina Italiana\" voluta dall'allora rettore Giannini nel 2008, ma mai decollata, per un totale di euro di ipotizzato danno erariale.\nL'inchiesta \u00e8 divenuta di rilevanza nazionale dopo i controlli della Guardia di Finanza al Rettorato il 17 marzo.\nIl 6 aprile 2016 la Corte dei Conti contesta ufficialmente gli addebiti al ministro Giannini che il 27 aprile 2016 viene condannata dalla Corte dei Conti dell'Umbria a risarcire l'ateneo con euro novemila.\nL\u2019azione di responsabilit\u00e0 amministrativa promossa dalla Procura della Corte dei Conti presso la Regione Umbria nei confronti degli amministratori dell\u2019Universit\u00e0 per gli stranieri di Perugia (della quale Stefania Giannini era all\u2019epoca Rettore) risultava diretta a contestare la stipula di un contratto di locazione di un immobile da destinare, in parte, ad uffici amministrativi e, in parte, al Centro attivit\u00e0 ricreative dell\u2019Ateneo.\nCon sentenza n. 32 del 26 aprile 2016 la competente Sezione territoriale, pur ridimensionando sensibilmente l\u2019entit\u00e0 della pretesa risarcitoria avanzata dalla pubblica accusa, ha ritenuto sovradimensionata la spesa sostenuta per il pagamento del canone di locazione passiva in quanto non tempestivamente ed adeguatamente compensata dai proventi ritraibili dal programmato (e collegato) contratto di locazione attiva, rimasto privo di esecuzione fruttuosa per accadimenti successivi imprevedibili ed addebitabili ad inadempimenti altrui.\nAvverso tale decisione tutti gli interessati hanno interposto ricorso in appello (con conseguente automatica sospensione dell\u2019efficacia della sentenza gravata), tuttora pendente presso la Sezione centrale della Corte di Conti.\nOnorificenze.\nPremio America della Fondazione Italia USA nel 2015."}
{"id": "1320928", "revid": "4106", "url": "https://it.wikipedia.org/wiki?curid=1320928", "title": "Titchener", "text": ""}
{"id": "1320930", "revid": "4106", "url": "https://it.wikipedia.org/wiki?curid=1320930", "title": "Wundt", "text": ""}
{"id": "1320933", "revid": "256896", "url": "https://it.wikipedia.org/wiki?curid=1320933", "title": "Chiesa degli olandesi", "text": ""}
{"id": "1320935", "revid": "256896", "url": "https://it.wikipedia.org/wiki?curid=1320935", "title": "Chiesa olandese alemanna", "text": ""}
{"id": "1320938", "revid": "6923", "url": "https://it.wikipedia.org/wiki?curid=1320938", "title": "Jeep Liberty", "text": ""}
{"id": "1320941", "revid": "948257", "url": "https://it.wikipedia.org/wiki?curid=1320941", "title": "Museo ideale Leonardo da Vinci", "text": "Il Museo Ideale Leonardo Da Vinci si trova a Vinci, paese natale di Leonardo, in Provincia di Firenze. \nStoria.\nFondato da studiosi e artisti come il primo museo sulla complessit\u00e0 di Leonardo da Vinci artista, scienziato, inventore e designer in rapporto alla sua biografia, ai suoi territori e alla sua attualit\u00e0, ha realizzato in concreto le teorie del Museo Immaginario e del \"Mundaneum\" in continua crescita.\nHa sviluppato i contenuti di mostre come \u201cLeonardo. Arte, utopia e scienza\u201d (Toronto 1987), \u201cLeonardo scomparso e ritrovato\u201d (Firenze 1988), \u201cLeonardo. Attualit\u00e0 e mito\u201d (Roma 1989 e Budapest 1991),\"Leonardo e la cultura della terra\" (\"Rinascimento dell'olivo\", \"Il vino\", \"Elementi-alimenti\", Firenze e Roma 1990-1994), e del primo cd-rom \u201cLeonardo. La pittura digitale\u201d (ACTA, 1988).\nInaugurato il 2 ottobre 1993 con il patrocinio di Regione Toscana, Provincia e APT di Firenze e Comune di Vinci, con l'egida dell'Armand Hammer Center for Leonardo Studies (University of California at Los Angeles) e gli auspici dell'Ente Raccolta Vinciana di Milano. \n\u00c8 stato ufficialmente riconosciuto Museo d'Interesse Pubblico dalla Regione Toscana nel 1999. Del 2007 \u00e8 il messaggio del Presidente della Repubblica Giorgio Napolitano che ha definito il Museo Ideale \"un'esperienza unica in Europa che onora il genio di Leonardo in uno spazio dove arte, natura e scienza si fondono con forti significati poetici, simbolici ed estetici e sottolineano l'universalit\u00e0 e la molteplicit\u00e0 delle attivit\u00e0 e degli interessi di Leonardo, come invito alla pace e al dialogo fra culture diverse\". \nDirettore \u00e8 Alessandro Vezzosi; Presidente dell'Associazione Internazionale \u00e8 Agnese Sabato; Presidente onorario era Carlo Pedretti (fino al giorno della sua scomparsa, 5 gennaio 2018).\nGli spazi espositivi sono momentaneamente costretti alla chiusura a causa di infiltrazioni di acqua piovana da strutture soprastanti, in attesa della riapertura, prevista per il 2019. \nLinee guida.\nIl Museo Ideale Leonardo Da Vinci, per la sua vocazione di cantiere della ricerca, della riscoperta filologica e della creativit\u00e0, persegue fra l'altro tre grandi obiettivi: \nSede.\nHa sede nella Galleria che con l'Antica Cantina del Castello ospitava un antesignano \u201cmuseo del vino\u201d gi\u00e0 nel XIX secolo. Lo attestano le memorie di Giuseppe Garibaldi del luglio-agosto 1868, in cui \u00e8 definito \"Museo Masetti\", poich\u00e9 faceva parte delle propriet\u00e0 dei conti Masetti da Bagnano, insieme alla rocca dei Conti Guidi (donata poi al Comune di Vinci) e ai terreni di Grappa (ora interessati dal \"Giardino di Leonardo\" e in antico propriet\u00e0 del padre di Leonardo). \nProprio di fronte all'ingresso del Museo vi era il Mulino del Comune (con la sua gora delle acque) che nel 1478 fu preso in gestione dal padre Ser Piero e dallo zio Francesco di Leonardo. Lo stesso Leonardo era presente all'atto, avrebbe dovuto ristrutturare il Mulino e ne sarebbe stato usufruttuario. \nLa parte edificata nell'Ottocento \u00e8 stata costruita sulla gora interrata del Mulino del Comune e dei Da Vinci.\nCollezioni.\nIniziate nel 1972 come raccolta in progress di materiali diversi, antichi e moderni (leonardiani, etno-antropologici del territorio di Vinci e di arte contemporanea in relazione a Leonardo), finalizzati a creare insiemi di opere, reperti e materiali documentari, compresi quelli altrimenti destinati a finire dispersi.\nLa collezione comprende dipinti originali antichi (tavole) della scuola di Leonardo, strumenti del suo tempo e della sua terra natale, rare incisioni (compresi i \u201cNodi\u201d del 1506-8 di D\u00fcrer su disegno di Leonardo); modelli ricostruiti ad arte dai suoi progetti; meraviglie del Leonardismo (da cimeli d'epoca a due autografi di Duchamp e migliaia di opere e reperti in progress) fino alla \u201cCupola delle Arti e delle Idee\u201d di Buckminster Fuller ispirata a Leonardo. Espone inoltre le opere che gli vengono affidate in deposito da collezionisti privati italiani e stranieri o concesse in prestito da altri Musei e biblioteche.\nArchivi.\nIl Museo Ideale ha iniziato (dal 1993, rifacendosi alla mostra del 1983 \u201cLeonardo e il Leonardismo a Napoli e a Roma\u201d nei Musei di Capodimonte e di Palazzo Barberini) la ricerca e la catalogazione delle opere dei collaboratori, allievi e seguaci di Leonardo, evidenziando i caratteri della sua bottega e l'estensione della sua scuola in diverse regioni italiane e nazioni europee.\nL'obiettivo \u00e8 quello di far conoscere e confrontare un numero crescente di opere e di autori leonardeschi, anche con l'acquisizione di esami scientifici e repertori iconografici, per verificare attribuzioni e nuove ipotesi. \nHa l'obiettivo di collezionare tutte le citazioni, le derivazioni, gli usi e gli abusi di tutte le opere e delle immagini di Leonardo, dall'arte ai mass media, dal Cinquecento a oggi. Consiste in una raccolta in progress (iniziata sistematicamente nel 1972), non solo di Giocondologie, che include migliaia di opere e reperti originali, riproduzioni e materiali documentari, provenienti da tutto il mondo (dalle antiche incisioni a Marcel Duchamp, dagli ex-libris d'artista alla filatelia, dai cimeli ottocenteschi al cinema e alla pubblicit\u00e0\u2026). \nDa un'intuizione di Alessandro Vezzosi del 1978, a seguito della scoperta di impronte in dipinti e manoscritti di Leonardo, dall'anno 2000 il Museo ha lavorato sistematicamente a questa ricerca, tutt'altro che conclusa e talvolta fraintesa e oggetto di falsificazioni.\nIn collaborazione e con la consulenza interdisciplinare di Istituti di investigazioni scientifiche, persegue l'obiettivo di individuare e ricostruire le impronte digitali di Leonardo e di contribuire alla conoscenza antropologica dell'artista e delle sue opere, spesso eseguite anche con l'uso delle dita e non solo del pennello. \nHa iniziato le sue attivit\u00e0 esterne con mostre, \"work in progress\" e pubblicazioni, da \u201cRaffaello e l'idea della bellezza\u201d e \u201cRaffaello vive\u201d (Roma 2001) a \u201cLa Scuola del Mondo: Leonardo e Michelangelo\u201d (Vinci 2004), \u201cLeonardo, Michelangelo, Raphael\u201d (G\u00f6teborg 2011 e Istanbul 2012), da \u201cRaffaello universale\u201d (2010) a \u201cMichelangelo assoluto\u201d (2012).\nIl Giardino di Leonardo e dell'Utopia.\nPer il progetto del \u201cVillaggio della creativit\u00e0\u201d e parco tematico del \u201cCentro di arte-natura-scienza per la Toscana di Leonardo\u201d, \u00e8 iniziata la creazione del \u201cGiardino di Leonardo e dell'Utopia\u201d alle porte di Vinci, come sezione a cielo aperto del Museo Ideale.\nIl \u201cLabirinto di Leonardo\u201d \u00e8 stato ricostruito per la prima volta dal Museo Ideale nel 1997 come opera d'arte in base ai disegni di Leonardo, prima fra i girasoli e poi con 1.500 alberi di \u201cvinci\u201d (salici purpurei): un percorso di 740 metri e un diametro di 60.\n\u201cIl sentiero di alberi e fiori diversi\u201d (1999) reinventa, con la sua forma a spirale in continua crescita, l'idea del \u201cViale\u201d di Bruno Munari: la prima pianta \u00e8 l'alloro del Presidente della Repubblica Azeglio Ciampi, seguita da quelle scelte da artisti, scienziati, poeti, autorit\u00e0, \u201cAmici del Museo\u201d... \nIl \u201cNodo infinito\u201d (2007) disegna sul terreno quello ispirato alla decorazione della veste della Gioconda di Leonardo, con 1.200 piante di \u201crose gioconde\u201d.\nMomentaneamente il Giardino non \u00e8 visitabile, in attesa della riapertura del Museo.\nAttivit\u00e0.\nIl Museo Ideale Leonardo Da Vinci ha curato anche edizioni multimediali (\u201cLeonardo da Vinci e il Codice Hammer\u201d: mostra, disk e cd-rom: 1994; \u201cLeonardo. La pittura\u201d, ACTA-EMME, 1995; \u201cLa Biblioteca ideale di Leonardo\u201d, 1999; \u201cI Parchi di ingegni e meraviglie in Toscana. Da Leonardo e Buontalenti al terzo millennio\u201d per la Regione Toscana, 2007; \u201cItinerario leonardiano\u201d per l'IMSS, 2008...) e di design, pubblicazioni e mostre itineranti in Italia e all'estero, conferenze, concorsi per le scuole e iniziative didattiche, work in progress con artisti, ricerche sul territorio, segnalazioni di riscoperte e presentazioni inedite, da \u201cSulle tracce di Leonardo\u201d a \u201cLeonardo cinquecento anni dopo\u201d, da \u201cVinci e Leonardo\u201d a \u201cLa Toscana nell'arte del XX secolo\u201d, dai \u201cCapolavori del mito\u201d ai \u201cProcessi al mito di Leonardo\u201d (\u201cIl Codice da Vinci di Dan Brown: vero/falso\u201d)... \nFra i progetti, quelli di riportare in Italia il Codice Hammer/Leicester (acquisito invece da Bill Gates) e la Tavola Doria.\nPi\u00f9 recentemente (nell'aprile 2016) ha presentato nel Teatro di Vinci la scoperta, dopo decenni di ricerche, dei discendenti viventi di Leonardo, il nuovo albero genealogico della famiglia Da Vinci e il progetto di ricerca scientifica del loro DNA.\nTra le mostre esterne ha collaborato a \u201cI ponti di Leonardo\u201d (iniziata a Malm\u00f6 e Stoccolma nel 1993, con la \"Dama dell'ermellino\", poi itinerante in Asia, Sud Africa e America). \nHa curato inoltre: \u201cLeonardo. Le favole e il mare\u201d (Sestri Levante, 1996); \u201cLeonardo. Dal Mediterraneo alla luna\u201d (Cagliari e Alghero, 1997); \u201cIl Giardino dell'utopia da Leonardo a Pratolino\u201d (1999); \u201cLeonardo e l'Europa\u201d (da Assisi a Napoli, da Roma a Biel-Bienne, 2000-2001); \u201cL\u00e9onard. L'artist de la science\u201d (Strasburgo, 2002); \u201cLeonardo. I giochi e lo sport\u201d (Atene, 2004; Firenze, 2005); \u201cLeonardo e il codice Leicester\u201d (Tokyo, 2005); \u201cLeonardo. I segreti della creazione nell'arte e nella scienza\u201d (Atene, 2006); \u201cLa Joconde inattendue\u201d (Clos-Luc\u00e9-Amboise, 2007); \u201cLeonardo a Firenze\u201d (2008); \u201cAnd there was Light. Michelangelo, Leonardo, Raphael\u201d (G\u00f6teborg, 2010); \u201cLeonardo a Piombino\u201d (2011); \u201cLa Gioconda \u00e8 nuda\u201d (Brindisi, 2011); \u201cMona Lisa Unveiled\u201d (Miami, 2011); \u201cLeonardo e l'idea della bellezza\u201d (Shizuoka, Fukuoka, Tokyo, con la \"Scapiliata\", 2011-2012); \u201cThe great masters. Michelangelo, Raphael, Leonardo\u201d (Istanbul, 2012); \u201cLeonardo-Mona Lisa-The Myths\u201d (Kahosiung, 2013; Taipei, National Palace, 2013-2014); \"Leonardo Da Vinci. Beyond the visible\" (Edo Tokyo Museum, 2016); \u201cDa Clos Luc\u00e9 al Louvre, i tre capolavori di Leonardo Da Vinci\u201d (\"Du Clos Luc\u00e9 au Louvre, les trois chefs-d\u2019\u0153uvre de L\u00e9onard de Vinci\", in collaborazione con il Centre de R\u00e8cherche et de Restauration des Mus\u00e9es de France - C2RMF), nella Casa-Museo di Clos Luc\u00e9, dove l\u2019artista si spense all\u2019et\u00e0 di 67 anni, per l'inizio delle celebrazioni del V centenario dell\u2019arrivo di Leonardo in Francia."}
{"id": "1320949", "revid": "12", "url": "https://it.wikipedia.org/wiki?curid=1320949", "title": "Binntal", "text": "La Binntal (in italiano Valle di Binn, in francese La Vall\u00e9e de Binn) \u00e8 una valle svizzera sita come diramazione della Valle del Rodano, nel cantone Vallese, nel distretto di Goms e confina a Nord-Est con il comune di Goms, a Nord con il comune di Ernen, ad Ovest con il distretto di \u00d6stlich Raron e a Sud e ad Est con l'Italia (provincia piemontese di Verbano-Cusio-Ossola), i monti che fanno da confine con l'Italia fanno da spartiacque con la Valdossola, valle sita, rispetto alla Binntal, oltralpe nonch\u00e9 valle confinante.\n\u00c8 percorsa da affluenti e sub-affluenti del Rodano che si immettono nel Rodano presso Ernen.\nIl capoluogo \u00e8 Binn il quale ricopre gran parte della valle con la sua superficie, mentre la parte restante della valle, la terminale, \u00e8 occupata dal comune di Erne.\nNel 1936-38 fu costruito il prolungamento di 1,9\u00a0km della strada per la Bocchetta d'Arbola (in tedesco \"Albrunpass\") (2409 metri) il quale collega la valle con l'Italia.\nFiorente \u00e8 anche il turismo.\nI minerali unici della Binntal.\nNella valle vi sono delle miniere con minerali unici, perlopi\u00f9 solfuri, tra cui la Lengenbachite che prende il nome dalla frazione di Binn, Lengenbach.\nQuesti minerali sono stati trovati solo nelle miniere della Binntal, ed hanno un interesse scientifico e collezionistico.\nInfatti, molti collezionisti si aggirano nelle discariche delle miniere alla ricerca di micromount (i cosiddetti microcristalli), i quali non sono pi\u00f9 grandi di mezzo millimetro.\nSono rari, in effetti, i campioni che superano la decina di centimetri.\nI campioni di minerali della Binntal sono perlopi\u00f9 neri (o, comunque, scuri) con lucentezza metallica, vitrea o subadamantina, e durezza media (fra 4 e 6 della Scala di Mohs).\nI minerali si trovano in genere associati a minerali secondari della classe dei solfuri aggregati in una matrice di quarzo ed altri minerali delle Alpi bernesi."}
{"id": "1320950", "revid": "2208340", "url": "https://it.wikipedia.org/wiki?curid=1320950", "title": "Buddhismo Tendai", "text": "Il Buddhismo Tendai (\u5929\u53f0\u5b97, Tendai-sh\u016b) \u00e8 una scuola giapponese del Buddhismo Mah\u0101y\u0101na. Fondata da Saich\u014d, discende della scuola buddhista cinese Ti\u0101nt\u00e1i (\u5929\u53f0\u5b97, Ti\u0101nt\u00e1i zong, Wade-Giles: \"T'ien-t'ai tsung\"), anche conosciuta come scuola del \"Sutra del Loto\" e fondata da Zh\u00ecy\u01d0 (\u667a\u9857) nel VI secolo.\nStoria.\nI primi insegnamenti Ti\u0101nt\u00e1i (\u5929\u53f0\u5b97) furono trasferiti in Giappone intorno alla met\u00e0 dell'VIII secolo dal monaco cinese Ji\u00e0nzh\u0113n (\u9451\u771e, giapponese Ganjin; 688-763) patriarca della scuola Ritsu (\u5f8b\u5b97 \"Ritsu sh\u016b\").\nNell'805, il monaco giapponese Saich\u014d (\u6700\u6f84, fondatore del Buddhismo Tendai e noto anche con il titolo postumo di Dengy\u014d Daishi (\u50b3\u6559\u5927\u5e2b, cinese \"Chu\u00e1nji\u00e0o D\u00e0sh\u012b\"; 767-822) ritorn\u00f2 dalla Cina con ulteriori insegnamenti cinesi del Ti\u0101nt\u00e1i e fece del tempio che aveva precedentemente eretto sul Monte Hiei (\u6bd4\u53e1\u5c71, giapponese \"Hieizan\"), denominato nell'823 come Enryaku-ji (\u5ef6\u66a6\u5bfa), un centro per lo studio e per la pratica di quello che divenne il Tendai, la versione giapponese della scuola cinese Ti\u0101nt\u00e1i.\nLa scuola Tendai fondata da Saich\u014d, seppur non deviando dal punto di vista dottrinale dalla scuola cinese Ti\u0101nt\u00e1i, conserva delle importanti integrazioni con gli insegnamenti di altre scuole buddhiste. Saich\u014d, infatti, riport\u00f2 dalla Cina anche insegnamenti Ch\u00e1n, sia della scuola \"Beiz\u014dng\" (\u5317\u5b97, Chan settentrionale) che della scuola \"Ni\u00fat\u00f3uch\u00e1n\" (\u725b\u982d\u5b97, \"Ni\u00fat\u00f3u z\u014dng\", giapponese \"Gozu sh\u016b\", scuola della Testa di Bufalo, fondata da F\u01cer\u00f3ng, \u6cd5\u878d, 594-657), e soprattutto insegnamenti esoterici (\u5bc6\u6559 \"mikky\u014d\") della scuola Zh\u0113ny\u00e1n (\u771e\u8a00\u5b97, \"Zh\u0113ny\u00e1n z\u014dng\", giapponese Shingon).\nLa tendenza ad includere via via una serie di insegnamenti di altre dottrine buddhiste, soprattutto esoterici (\"mikky\u014d\") derivati dallo Shingon, divenne pi\u00f9 marcata negli sviluppi del Tendai da parte dei successori di Saich\u014d, come Ennin (\u5713\u4ec1, 794-864) ed Enchin (\u5713\u73cd, 814-891).\nNei suoi primi secoli di vita la scuola Tendai fior\u00ec sotto il diretto patronato della famiglia imperiale, divenendo dunque la forma pi\u00f9 importante del Buddhismo giapponese, generando a sua volta buona parte delle scuole giapponesi tutt'oggi esistenti. Nichiren (\u65e5\u84ee, 1222-1282), H\u014dnen (\u6cd5\u7136, 1133-1212), Shinran (\u89aa\u9e1e, 1173-1263), Eisai (\u69ae\u897f, 1141-1215) e D\u014dgen (\u9053\u5143, 1200-1253) \u2013 fondatori di alcune importanti scuole buddhiste giapponesi rispettivamente della Nichiren sh\u016b (\u6cd5\u83ef\u5b97), J\u014ddo sh\u016b (\u6d44\u571f\u5b97), J\u014ddo shin-sh\u016b (\u6d44\u571f\u771f\u5b97), Zen Rinzai-sh\u016b (\u81e8\u6fdf\u5b97) e Zen S\u014dt\u014d sh\u016b (\u66f9\u6d1e\u5b97), erano infatti tutti monaci ordinati nei monasteri Tendai. A causa del patronato imperiale e della sua popolarit\u00e0 sempre pi\u00f9 crescente fra i ceti aristocratici, la scuola Tendai divenne politicamente e militarmente potente. Durante il Periodo Kamakura (\u938c\u5009\u6642\u4ee3, \"Kamakura-jidai\", 1185-1333), il Tendai utilizz\u00f2 il suo potere per tentare di sopprimere la sviluppo di scuole antagoniste in particolar modo della Nichiren-shu che iniziava a diffondersi presso la borghesia e della J\u014ddo sh\u016b che si diffondeva presso le classi pi\u00f9 povere. L'Enryaku-ji, il potente tempio costruito sul Monte Hiei, divenne un centro non solo frequentato da monaci asceti ma anche da brigate militari di monaci guerrieri (gli \"s\u014dhei\", \u50e7\u5175) che lottavano nell'interesse del tempio. Nel 1571 Enryaku-ji fu distrutto e i suoi monaci massacrati da Oda Nobunaga (\u7e54\u7530\u4fe1\u9577, 1534-1582) in un progetto politico-militare testo alla riunificazione del Giappone. Il tempio Enryaku-ji fu ricostruito pi\u00f9 tardi e continua a rappresentare oggi il maggiore tempio della scuola Tendai.\nLa dottrina dell\"eny\u016b santai\" (\u5713\u878d\u4e09\u8ae6) e il \"Sutra del Loto\" (\u5999\u6cd5\u84ee\u83ef\u7d93).\nIl Tendai conserva molti insegnamenti della scuola Ti\u0101nt\u00e1i cinese fondata nel VI sec. da Zh\u00ecy\u01d0. In particolar modo si fonda sulla dottrina della Triplice verit\u00e0 (giapponese \"eny\u016b santai\", cinese \u5713\u878d\u4e09\u8ae6 \"yu\u00e1nr\u00f3ng s\u0101nd\u00ec\"), un originale sviluppo cinese della scuola madhyamaka indiana fondata da N\u0101g\u0101rjuna. Questa dottrina sostiene che dal punto di vista della Verit\u00e0 assoluta (sanscrito \"param\u0101rtha-satya\" o \"\u015b\u016bnyat\u0101-satya\", cinese \u7a7a\u8ae6 \"k\u014dngd\u00ec\", giapponese \"k\u016btai\") tutta la Realt\u00e0 che ci appare \u00e8 vuota di propriet\u00e0 inerente: essa \u00e8 impermanente dal punto di vista temporale e, nel contempo, non c'\u00e8 un fenomeno che non dipenda dagli altri fenomeni. Questa vacuit\u00e0 (sanscrito \"\u015b\u016bnyat\u0101\", cinese \u7a7a \"k\u014dng\", giapponese \"k\u016b\") della Realt\u00e0 si poggia tuttavia sulla Verit\u00e0 convenzionale (sanscrito \"sa\u1e43v\u1e5bti-satya\", cinese \u5047\u8ae6 \" ji\u01ced\u00ec\", giapponese \"ketai\") dove i singoli fenomeni vengono percepiti nella loro singolarit\u00e0. La sintesi esperienziale di queste due Verit\u00e0, apparentemente contraddittorie, porta alla realizzazione della terza verit\u00e0, la Verit\u00e0 di mezzo (sanscrito \"m\u0101dhya-satya\", cinese \u4e2d\u8ae6 \"zh\u014dngd\u00ec\", giapponese \"ch\u016btai\").\nIl Tendai sostiene, inoltre, che essendo tutti gli esseri espressioni della natura di Buddha (sanscrito \"buddhat\u0101\", \"tath\u0101gatagarbha\", cinese \u4f5b\u6027 \"f\u00f3x\u00ecng\", giapponese \"bussh\u014d\") che soggiace all'intera Realt\u00e0, il Buddha \u015a\u0101kyamuni non era che una manifestazione realizzata di questa natura. Tale natura di Buddha \u00e8 realizzabile da tutti gli esseri mediante l'Illuminazione (sanscrito \"bodhi\", cinese \u83e9\u63d0 \"p\u00fat\u00ed\", giapponese \"bodai\") in questo corpo e in questa vita.\nCome per il Ti\u0101nt\u00e1i anche per il Tendai, il \"Sutra del Loto\" (sanscrito \"Saddharmapundar\u012bkas\u016btra\", giapponese \u5999\u6cd5\u84ee\u83ef\u7d93 \"My\u014dh\u014d renge ky\u014d\" o \"Hokkeky\u014d\") \u00e8 il testo che conserva gli insegnamenti pi\u00f9 profondi e completi della dottrina buddhista (dottrina perfetta, giapponese \"engyo\"). Altra caratteristica del Tendai \u00e8 quello di risultare sincretico nelle dottrine e nelle pratiche e ha teso, lungo i secoli, ad assorbire ed elaborare numerosi insegnamenti buddhisti. Coerentemente con alcuni insegnamenti (vedi \"Suttapi\u1e6daka\", \"Digha-nik\u0101ya\" 2,88-89) dell'antico Buddhismo dei Nik\u0101ya, la scuola Tendai consente ai propri seguaci giapponesi di fare offerte alle divinit\u00e0 locali (\u795e, \"Kami\") proprie dello Shintoismo viste anch'esse nella propria natura di Buddha.\nInfine l'insegnamento Tendai, per cui il mondo fenomenico e mondando se ben compreso alla luce della Triplice Verit\u00e0 non \u00e8 distinto dal Dharma buddhista in quanto tutte le cose e tutta la Realt\u00e0 additano all'Illuminazione, lascia spazio alla riconciliazione dell'estetica, e della vita ordinaria, con pi\u00f9 ascetici insegnamenti buddhisti. La poesia, ad esempio, pu\u00f2 essere considerata come un mezzo che conduce al perfezionamento spirituale. La contemplazione della poesia \u00e8 semplicemente contemplazione del Dharma. Ci\u00f2 pu\u00f2 essere affermato per ogni altra forma d'arte, di studio e di attivit\u00e0.\nLa dottrina dell\"ichinen sanzen\" (\u4e00\u5ff5\u4e09\u5343).\nLa lettura del \"Sutra del Loto\" alla luce dell'elaborazione, di impronta madhyamaka, della Triplice verit\u00e0 porta la scuola Tendai (come gi\u00e0 la scuola Ti\u0101nt\u00e1i) ad elaborare la dottrina dello \"ichinen sanzen\" (\"tremila mondi in un istante di vita\", cinese \u4e00\u5ff5\u4e09\u5343 \"y\u012bni\u00e0n s\u0101nqi\u0101n\" ). Questa dottrina esprime un complesso olismo e omnicentrismo radicale che caratterizza l'unicit\u00e0 dell'insegnamento Ti\u0101nt\u00e1i e Tendai nel panorama delle dottrine buddhiste. Essa sostiene che, dal punto di vista del pensiero, tutti i mondi (le singole esperienze e l'individuazione dei singoli oggetti di esperienza) esistono certamente, ma la pratica meditativa consente di scorgerne la loro ambiguit\u00e0, la loro indeterminatezza. Essi esistono solo in quanto la mente li delimita in modo arbitrario sia dal punto di vista spaziale che da quello temporale. Visti nella loro continuit\u00e0 temporale e nel loro condizionamento reciproco questi 'mondi' non possono essere considerati che 'vuoti', privi di un'identit\u00e0 inerente. Ma il pensiero, ovvero la vita, non si accontenta della loro vacuit\u00e0, soffrendo d'altro canto per la loro incostante 'esistenza' (ogni fenomeno appare, esiste e scompare): \u00e8 l'ambiguit\u00e0 di questi 'mondi' a generare la sofferenza negli \"esseri senzienti\" (sanscrito \"sattva\", cinese \u8846\u751f \"zh\u00f2ngsh\u0113ng\", giapponese \"sh\u016bj\u014d\") ed \u00e8 il continuo esercizio di consapevolezza (pratica dello \"shikan\", \u6b62\u89c0) sulla dottrina dello \"ichinen sanzen\" che pu\u00f2 portare la salvezza da questa condizione.\nLe realt\u00e0 possibili in un solo pensiero (sanscrito \"eka-k\u1e63a\u1e47a\", cinese \u4e00\u5ff5 \"y\u012bni\u00e0n\", giapponese \"ichinen\") indicati in questa dottrina, sono tremila (sanscrito \"tri-s\u0101hasra\", cinese \u4e09\u5343 \"s\u0101nqi\u0101n\", giapponese \"sanzen\") in quanto inglobano tutte le condizioni esperibili: 10 sono le condizioni esistenziali (Dieci mondi, \u5341\u754c cinese \"sh\u00edji\u00e8\", giapponese \"j\u00f9kai\") che vanno dalla condizione infernale (sanscrito \"ap\u0101ya-bh\u016bmi\", \u5730\u7344 cinese \"d\u00ecy\u00f9\", giapponese \"jigoku\") allo stato di Buddha (\u4f5b cinese \" F\u00f3\", giapponese \"butsu\"), tali condizioni esistenziali vanno moltiplicate per s\u00e9 stesse in quanto tutte queste condizioni, da quella infernale a quella buddhica, implicano potenzialmente le altre nove esistenze al loro stesso interno. Queste cento potenziali esistenze vanno poi moltiplicate per le 10 talit\u00e0 (vera natura dei dharma, sanscrito \"tath\u0101t\u0101 \", \u5982\u662f\u5be6\u76f8 cinese \"r\u00fash\u00ec sh\u00edxi\u00e0ng\", giapponese \"nyoze jiss\u014d\") indicate nel \"Sutra del Loto\" e che corrispondono a: caratteristiche, natura, essenza, forza, azione, causa, condizione, retribuzione, frutto e uguaglianza di tutte queste talit\u00e0 tra loro. Questi mille \"dharma\" vanno poi moltiplicati per i tre mondi (sanscrito \"loka\", \u4e16 cinese \"sh\u00ec\", giapponese \"se\") ovvero per i cinque aggregati (sanscrito \"pa\u00f1ca skandha\", \u4e94\u860a cinese \"w\u01d4y\u00f9n\", giapponese \"goun\"), per gli esseri costituiti dai cinque aggregati (sanscrito \"sattva\", cinese \u8846\u751f \"zh\u00f2ngsh\u0113ng\", giapponese \"sh\u016bj\u014d\") e per il luogo in cui essi vivono (sanscrito \" talima\", \u5730 cinese \"d\u00ec\", giapponese \"ji\"), raggiungendo il numero di tremila mondi (sanscrito \"tri-s\u0101hasra\", cinese \u4e09\u5343 \"s\u0101nqi\u0101n\", giapponese \"sanzen\").\nLa vita pu\u00f2 manifestarsi in queste tremila condizioni cambiando costantemente anche a seconda dei vissuti della mente, ma questi tremila mondi sono, per la dottrina Ti\u0101nt\u00e1i, tutti immancabilmente vuoti (sanscrito \"\u015b\u016bnyat\u0101\", cinese \u7a7a \"k\u014dng\", giapponese \"k\u016b\") e non sono n\u00e9 esistenti n\u00e9 non esistenti.\nLa dottrina dell\"hongaku\" (\u672c\u89ba).\nAltro elemento dottrinario tipico della scuola Tendai \u00e8 la concezione dell\"hongaku\" (\u672c\u89ba, illuminazione originaria) che, seppur gi\u00e0 presente nel \"D\u00e0sh\u00e9ng q\u01d0x\u00ecn l\u00f9n\" (\u5927\u4e58\u8d77\u4fe1\u8ad6, giapponese \"Daij\u014d kishin ron\", Il risveglio nella fede del Mahayana), sutra di probabile origine Hu\u00e1y\u00e1n (\u83ef\u56b4\u5b97,\"Hu\u00e1y\u00e1n z\u014dng\"), fu ulteriormente sviluppato dai monaci del Monte Hiei alla luce della Triplice Verit\u00e0 e del \"Sutra del Loto\". Tale attenzione su questa particolare dottrina deriva probabilmente dal fatto che lo stesso fondatore del Tendai, Saich\u014d, era un monaco Kegon, ovvero seguace della scuola che rappresentava la versione giapponese dello Hu\u00e1y\u00e1n cinese. \u00c8 molto probabile che Saich\u014d, prima di ritirarsi sul Monte Hiei, ebbe modo di studiare il \"D\u00e0sh\u00e9ng q\u01d0x\u00ecn l\u00f9n\" e il suo commento \"D\u00e0sh\u00e9ng q\u01d0x\u00ecn l\u00f9n y\u00ecj\u00ec\" (\u5927\u4e58\u8d77\u4fe1\u8ad6\u7fa9\u8a18, giapponese \"Daij\u014d kishinron giki\" T.D. 1846.44.240-287), opera del patriarca cinese Hu\u00e1y\u00e1n, F\u0101z\u00e0ng (\u6cd5\u85cf, 643\u2013712).\nLa dottrina dell\"hongaku\" (\"hongaku-shiso\") sostiene che ogni cosa possiede un'illuminazione intrinseca, originaria (giapponese \"hongaku\"), unitamente all'illusione (\u4e0d\u89ba \"fugaku\", che dipende tuttavia strettamente dall\"hongaku\") e che la relazione tra queste due pu\u00f2 produrre l'illuminazione realizzata (\u59cb\u89ba, \"shigaku\"). Tale dottrina vuole radicalizzare la vacuit\u00e0 (\"\u015buny\u0101t\u0101\", giapponese \u7a7a \"k\u016b\") anche nella percezione dell'illuminazione che non deve essere mai distinta dall'illusione pena la creazione di una discriminazione tra le due e quindi una ricaduta nell'illusione discriminante cos\u00ec criticata da N\u0101g\u0101rjuna e da Zh\u00ecy\u01d0. Quindi per il Tendai tutti gli aspetti duali del mondo poggiano in realt\u00e0, sempre e comunque, sulla non-dualit\u00e0. Il mondo va sempre affermato come espressione stessa della buddhit\u00e0. Non c'\u00e8 altra illuminazione al di fuori del mondo e delle sue apparenze. Cos\u00ec Ennin nel \"Shoji kakuku sho\" (Vita e morte come illuminazione): \"Il meraviglioso giungere del non giungere, la vera, la vera vita della non vita, il perfetto andare del non andare, la grande morte della non morte, l'unit\u00e0 di vita e morte, la non dualit\u00e0 di vacuit\u00e0 ed esistenza\". Un brano che riecheggia lo \"Yu\u00e1nd\u00f9n zh\u01d0gu\u0101n\" (\u5713\u9813\u6b62\u89c0, giapponese \"Endon shikan\") del patriarca cinese di scuola Ti\u0101nt\u00e1i, Gu\u00e0nd\u01d0ng (\u704c\u9802, 561-632), quando, gi\u00e0 nel VI secolo, affermava: \"Poich\u00e9 tutti gli aggregati e le forme di sensibilit\u00e0 sono la realt\u00e0 cos\u00ec come \u00e8, non c'\u00e8 alcuna sofferenza da cui liberarsi. Poich\u00e9 la nescienza e le afflizioni sono identiche al corpo illuminato, non c'\u00e8 alcun'origine della sofferenza da sradicare. Poich\u00e9 i due punti di vista estremi sono il Mezzo e le visioni erronee sono la Verit\u00e0, non c'\u00e8 alcun percorso da praticare. Poich\u00e9 il sa\u1e43s\u0101ra \u00e8 identico al nirv\u0101\u1e47a, non c'\u00e8 alcun'estinzione della sofferenza da realizzare\". La concezione dell\"hongaku\" venne ripresa, seppur in modo critico, sia negli insegnamenti di D\u014dgen (fondatore dello Zen S\u014dt\u014d) che da quelli di Nichiren (fondatore del Buddhismo Nichiren).\nLe dottrine del \"taimitsu\" (\u53f0\u5bc6).\nA differenza di Zh\u00ecy\u01d0 e dei maestri cinesi del Ti\u0101nt\u00e1i, Saich\u014d proclam\u00f2 l'equivalenza tra le pratiche meditative e dottrinali Ti\u0101nt\u00e1i e il Buddhismo esoterico (\u5bc6\u6559 Mikky\u014d) da lui appreso in Cina dal maestro di scuola Zh\u0113ny\u00e1n (\u771e\u8a00\u5b97), Shunxiao (\u9806\u66c9, n.d.) e, in Giappone, dal fondatore della scuola Shingon (\u771f\u8a00\u5b97 \"Shingon-sh\u016b\"), K\u016bkai (\u7a7a\u6d77, 774-835) e che ha fondamento nel \"Mah\u0101vairocan\u0101s\u016btra\" o \"Mah\u0101vairocan\u0101bhisa\u1e43bodhi-vikurvit\u0101dhi\u1e63\u1e6dh\u0101na-vaipulyas\u016btra\" (Il sutra di Mahavairocana, \u5927\u65e5\u7d93 cinese \"D\u00e0r\u00ec j\u012bng\", giapponese \"Dainichiky\u014d\"). Tale equivalenza era stabilita da Saich\u014d anche sul piano della salvezza personale la quale, seguendo una di queste due vie, poteva realizzarsi in questa stessa vita (\"sokushin jobutsu\"). Tali vie rappresentavano delle vie immediate (\u76f4\u9053 \"jikid\u014d\", cinese \"zh\u00edd\u00e0o\") all\"illuminazione\" (\"bodai\"). Tuttavia Saich\u014d, differentemente da K\u016bkai che riteneva l'esoterismo prevalente sulla dottrina e la meditazione, non ritenne superiore una via sull'altra. Ennin (\u5713\u4ec1, 794-864) quarto patriarca Tendai, recatosi in Cina nell'838, dove risiedette per otto anni sul Monte W\u01d4t\u00e1i (\u4e94\u81fa\u5c71, oggi nella provincia dello Shanxi), torn\u00f2 in Giappone portando con s\u00e9 le dottrine del \"nembutsu\" (\u5ff5\u4f5b, vedi Terra Pura) e ulteriori dottrine esoteriche che denomin\u00f2 \"taimitsu\" (\u53f0\u5bc6) per distinguerle da quelle denominate \" t\u014dmitsu\" (\u6771\u5bc6) di derivazione Shingon. Ennin esegu\u00ec rituali \"taimitsu\" al cospetto della Corte imperiale e ci\u00f2 permise al Tendai di superare in popolarit\u00e0 lo stesso esoterismo dello Shingon. Il successore di Ennin, Enchin (\u5713\u73cd, 814-891), recatosi anche lui in Cina nell'852, dove risiedette sui Monti Ti\u0101nt\u00e1i e a Chang'an per sei anni, torn\u00f2 con ulteriori insegnamenti che permisero al Tendai di superare definitivamente in popolarit\u00e0 lo Shingon, consentendo inoltre al monastero Miidera (\u4e09\u4e95\u5bfa, conosciuto anche come \u5712\u57ce\u5bfa \"Onjoji\"), di cui Enchin era abate, di essere affiliato direttamente all'Enryaku-ji. Morto Ennin, nell'868 Enchin divenne abate dell'Enryaku-ji e quinto patriarca Tendai.\nLe sottoscuole \"Jimon\" (\u6301\u9580) e \"Sanmon\" (\u5c71\u9580).\nDopo la morte di Ennin e di Enchin, nel corso del IX e del X secolo la scuola Tendai crebbe in numero di seguaci e di templi diffusi in tutto il Giappone. Presto tra i due templi principali, l'Enryaku-ji e il Miidera si avviarono dei conflitti inerenti alla preminenza. Il primo si design\u00f2 come \"Sanmon\" (\u5c71\u9580, Ordine della montagna, con riferimento al Monte Hiei) rivendicando Ennin come punto di riferimento, il Miidera si denomin\u00f2 \"Jimon\" (\u6301\u9580, Ordine del tempio, con riferimento al tempio Miidera) indicando Enchin come capostipite. La nomina di abate Tendai poteva venire da ambedue le sottoscuole, ma il fatto che tale nomina riguard\u00f2 fino al 989 solo la \"Sanmon\" fu motivo di rivalsa per l'altra scuola. Ambedue le scuole arrivarono a confrontarsi con dei conflitti armati, istituendo la figura dei \"s\u014dhei\", monaci guerrieri pronti ad uccidere e ad incendiare i templi delle altre fazioni. La nomina ad abate di Ry\u014dgen (\u826f\u6e90, 912-985) nel 966, il quale cerc\u00f2 di restituire la dignit\u00e0 religiosa di un tempo alla scuola Tendai, ristabilendo principi e precetti, fu tuttavia destinata al fallimento. Cos\u00ec la nomina ad abate, nel 989, di Yokei (\u4f59\u6176, 919\u2013991). appartenente alla scuola \"Jimon\" fu causa di ulteriori conflitti che finirono, nel 993, per procurare una divisione nella scuola Tendai dove la sottoscuola \"Jimon\" elev\u00f2 il Miidera a sua sede principale, lasciando il Monte Hiei. Le due scuole finirono pi\u00f9 volte anche nell'allearsi per guerreggiare con gli \"s\u014dhei\" della scuola Hoss\u014d. Occorrer\u00e0 aspettare il periodo Kamakura per un risveglio spirituale del Tendai, quello che poi porter\u00e0 numerosi monaci di questa scuola a fondare nuove scuole. Tra questi monaci vanno ricordati: Eisai, D\u014dgen, H\u014dnen, Shinran e Nichiren, tutte figure religiose che risentiranno profondamente delle dottrine insegnate sul Monte Hiei.\nLa pratica dello \"shikan\" (\u6b62\u89c0).\nAlla base delle pratiche meditative della scuola Tendai si pone la tecnica dello \"shikan\" (\u6b62\u89c0), che si riferisce alla tecnica meditativa indiana del \"\u015bamatha-vipa\u015byan\u0101\" cos\u00ec come insegnata nella scuola buddhista cinese Ti\u0101nt\u00e1i la quale a sua volta fa particolare riferimento alle opere \"M\u00f3h\u0113 Zh\u01d0gu\u0101n\" (\u6469\u8a36\u6b62\u89c0, Grande trattato di calma e discernimento, giapponese \"Maka Shikan\", T.D. 1911) e \"T\u00f3ngm\u00e9ng Zh\u01d0gu\u0101n\" (\u7ae5\u8499\u6b62\u89c0, Trattato di calma e discernimento per principianti; in giapponese \u5c0f\u6b62\u89b3 \"Sh\u014d Shikan\", Piccolo trattato di calma e discernimento; T.D. 1915) di Zh\u00ecy\u01d0 dove questa pratica meditativa viene descritta. Tale pratica meditativa permetterebbe, secondo questa scuola, di penetrare la Triplice verit\u00e0 (giapponese \"eny\u016b santai\") e raggiungere l\"illuminazione\" (sanscrito \"bodhi\", giapponese \"bodai\") risolvendo tutte le ambiguit\u00e0 della propria presenza nel mondo senza dover rinviare tale risposta a una divinit\u00e0 trascendente (sanscrito \"deva\", giapponese \"tennin\" (\u5929\u4eba); critica gi\u00e0 operata nel Buddhismo dei Nik\u0101ya), senza dover rifuggire il mondo delle illusioni e della vita ordinaria (sanscrito \"sa\u1e43s\u0101ra\", giapponese \u8f2a\u5efb \"rinne\"; critica nei confronti del Buddhismo H\u012bnay\u0101na) e senza dover contemplare la vacuit\u00e0 della Verit\u00e0 assoluta rinunciando alla propria soggettivit\u00e0 (critica ad alcune scuole del Mah\u0101y\u0101na). Lo \"shikan\" prevede l'applicazione costante e coordinata dei suoi due aspetti (\"\u015bamatha\" e \"vipa\u015byan\u0101\") in quanto, sostiene Zh\u00ecy\u01d0): \u00abPraticare la concentrazione soltanto senza tenere in considerazione il discernimento produce ottusit\u00e0, praticare il discernimento senza tenere in considerazione la concentrazione produca infatuazione, e anche se questi sono difetti relativamente minori, contribuiscono a generare opinioni errate\u00bb. Quindi secondo Zh\u00ecy\u01d0 bisogna praticare il \u015bamatha-vipa\u015byan\u0101 (\"shikan\") insieme: \u00absimilmente alle due ruote del carro e alle due ali di un uccello. Praticarli parzialmente \u00e8 male\u00bb. Inoltre lo \u00ab\"shikan\" - sostiene ancora Zh\u00ecy\u01d0- \u00e8 facile da predicare ma molto difficile da praticare\u00bb.\nLa disciplina monastica nel Tendai.\nDal punto di vista della disciplina monastica, la scuola Tendai (come anche le scuole Zen) segue solo i 58 precetti mahayana indicati nel \"Brahm\u0101j\u0101las\u016btra\" (cinese \u68b5\u7db2\u7d93 \"F\u00e0nw\u01ceng j\u012bng\", giapponese \" Bonm\u014d ky\u014d\"). In questo si differenzia dalla scuola cinese Ti\u0101nt\u00e1i che invece segue la doppia ordinazione, quella del vinaya Dharmaguptaka, il \"C\u0101turvarg\u012bya-vinaya\" (Quadruplici regole della disciplina, \u56db\u5206\u5f8b pinyin: \"Sh\u00ecf\u0113nl\u01dc\", giapponese \"Shibunritsu\") e quella indicata nel \"Brahm\u0101j\u0101las\u016btra\". Tale scelta Tendai origina dal suo stesso fondatore, il monaco Saich\u014d che pur avendo ricevuto lui stesso la doppia ordinazione nel tempio T\u014ddai-ji (\u6771\u5927\u5bfa) decise di impartire solo quella mah\u0101y\u0101na ai suoi successori.\nBibliografia.\n *Paul L. Swanson, \"Foundations of T'ien-T'ai Philosophy: The Flowering of the Two Truths Theory in Chinese Buddhism\", Asian Humanities Press, USA, 1989. ISBN 0-89581-919-8."}
{"id": "1320951", "revid": "647919", "url": "https://it.wikipedia.org/wiki?curid=1320951", "title": "CEI 23-5", "text": ""}
{"id": "1320952", "revid": "84604", "url": "https://it.wikipedia.org/wiki?curid=1320952", "title": "Valle di Binn", "text": ""}
{"id": "1320955", "revid": "767487", "url": "https://it.wikipedia.org/wiki?curid=1320955", "title": "J\u00f3zef Kremer", "text": "Studi\u00f2 a Cracovia, Berlino, Heidelberg e Parigi; prese parte alla rivoluzione polacca del 1831; insegn\u00f2 dal 1847 Filosofia all'universit\u00e0 e dal 1850 Estetica e Storia dell'arte all'Accademia delle belle arti di Cracovia."}
{"id": "1320960", "revid": "1605525", "url": "https://it.wikipedia.org/wiki?curid=1320960", "title": "Atti di Timoteo", "text": "Gli Atti di Timoteo sono un apocrifo del Nuovo Testamento relativo a Timoteo, collaboratore di Paolo, probabilmente scritto in siriaco nel IV secolo.\nIl testo descrive predicazione e miracoli dell'apostolo a Efeso, dove sarebbe stato ucciso con pietre e bastoni per le sue proteste al culto della dea Diana (o Dioniso).\nDato l'avanzato periodo di composizione e lo stile eccessivamente favolistico l'apocrifo non pu\u00f2 essere considerato un fedele resoconto storico, sebbene non si possa escludere una ripresa di precedenti tradizioni orali."}
{"id": "1320974", "revid": "1305772", "url": "https://it.wikipedia.org/wiki?curid=1320974", "title": "Peter Doohan", "text": "Nella sua carriera, Peter Doohan vinse un titolo di singolo nel 1984 ad Adelaide e cinque titoli di doppio. Giocatore destrimane, raggiunse la posizione la posizione numero 43 della classifica ATP il 3 agosto 1987. Doohan \u00e8 particolarmente noto per aver sconfitto il due volte campione in carica di Wimbledon, Boris Becker, nel 1987. \nGioc\u00f2 inoltre per il college statunitense dell'University of Arkansas dove vinse il titolo NCAA di doppio nel 1982.\nA fine carriera allen\u00f2 alla Donoho High School di Anniston, nella met\u00e0 degli anni Novanta: \nDoohan \u00e8 morto nel 2017 di SLA, diagnosticatagli poco tempo prima: ha lasciato due figli maschi. Risiedeva a Tulsa; in carriera ha totalizzato vincite complessive per 446.667 dollari."}
{"id": "1320978", "revid": "709565", "url": "https://it.wikipedia.org/wiki?curid=1320978", "title": "Legends", "text": "Legends \u00e8 una miniserie a fumetti in 6 numeri della DC Comics, uscita tra novembre 1986 e aprile 1987 negli Stati Uniti.\nIn Italia \u00e8 stata pubblicata dalla Play Press Publishing su \"Justice League\" nn. 1-3 dal 1990, successivamente \u00e8 stata ristampata dalla Planeta DeAgostini in un unico volume su \"DC Sagas\" n. 1 nel novembre 2006.\n\u00c8 stato il secondo grande \"crossover\" della casa editrice statunitense, dopo \"Crisi sulle Terre infinite\" dell'anno prima."}
{"id": "1320987", "revid": "767487", "url": "https://it.wikipedia.org/wiki?curid=1320987", "title": "Shrinking Violet", "text": "Shrinking Violet \u00e8 il sesto album degli L.A. Guns, uscito il 1\u00ba giugno 1999 per l'Etichetta Perris Records."}
{"id": "1320989", "revid": "1820374", "url": "https://it.wikipedia.org/wiki?curid=1320989", "title": "Aleatoriet\u00e0", "text": "L'aleatoriet\u00e0 \u00e8 la caratteristica di un evento il cui verificarsi non dipende da elementi ben definibili.\nEtimologia.\nIl termine deriva dal latino \u00abalea\u00bb, che ha il significato di \u00abdado\u00bb.\nDescrizione.\nUn esempio pu\u00f2 venire proposto proprio dal dado, inteso come strumento di gioco. L'evento inerente all'uscita di un numero da 1 a 6 (tante quante sono le facce del dado) \u00e8 aleatorio, poich\u00e9 i fattori che determinano il risultato (forza applicata nel lancio, peso del dado, ecc.) non possono venire definiti o calcolati con precisione. Statisticamente, \u00e8 da notare che la probabilit\u00e0 di uscita di qualsiasi numero sia 1/6: espressa in percentuale, corrisponde circa al 16,67 %."}
{"id": "1320990", "revid": "155634", "url": "https://it.wikipedia.org/wiki?curid=1320990", "title": "Serie A1 1994-1995 (pallacanestro femminile)", "text": "Il campionato di Serie A1 1994-1995 \u00e8 stato il sessantanovesimo massimo campionato di pallacanestro femminile in Italia ed \u00e8 stato vinto dalla Pool Comense per il quinto anno consecutivo, nono in assoluto, battendo in finale la Famila Schio.\nFormula.\nRispetto alla stagione precedente, il numero delle societ\u00e0 \u00e8 passato da sedici a quattordici. La formula \u00e8 rimasta per\u00f2 invariata: le squadre si sono incontrate in un girone all'italiana, con partite di andata e ritorno. Al termine della stagione regolare, le ultime tre sono retrocesse direttamente in Serie A2 d'Eccellenza. Le squadre classificatesi tra il primo e l'ottavo posto hanno preso parte ai play-off per lo scudetto."}
{"id": "1320991", "revid": "44638", "url": "https://it.wikipedia.org/wiki?curid=1320991", "title": "Primizie Parma", "text": ""}
{"id": "1320994", "revid": "298055", "url": "https://it.wikipedia.org/wiki?curid=1320994", "title": "Lily Dickart", "text": ""}
{"id": "1321000", "revid": "156341", "url": "https://it.wikipedia.org/wiki?curid=1321000", "title": "Sicilgesso Alcamo", "text": ""}
{"id": "1321001", "revid": "486946", "url": "https://it.wikipedia.org/wiki?curid=1321001", "title": "Vivo Vicenza", "text": ""}
{"id": "1321003", "revid": "767487", "url": "https://it.wikipedia.org/wiki?curid=1321003", "title": "Progeny - Il figlio degli alieni", "text": "Progeny - Il figlio degli alieni (\"Progeny\") \u00e8 un film del 1999 diretto da Brian Yuzna.\nL'attore Arnold Vosloo fa una delle sue comparse prima dei film La mummia e La mummia - Il ritorno che lo hanno reso famoso. Le enormi ristrettezze economiche hanno nuociuto non poco al film.\nTrama.\nSherry (Jillian McWhirter) non riesce ad avere figli e suo marito Craig (Arnold Vosloo) si convince di essere sterile. Un giorno per\u00f2 la ragazza scopre di essere rimasta incinta, ma qui cominciano i primi problemi. Dalle ecografie il feto sembra deforme e Sherry viene tormentata da un terribile presentimento: ricorda di aver avuto un terrificante incubo in cui veniva fecondata da alcuni strani esseri alieni\u2026"}
{"id": "1321005", "revid": "44638", "url": "https://it.wikipedia.org/wiki?curid=1321005", "title": "Simca Viterbo", "text": ""}
{"id": "1321009", "revid": "287204", "url": "https://it.wikipedia.org/wiki?curid=1321009", "title": "Cellulare (polizia)", "text": "Il cellulare \u00e8 un furgone ad uso della Polizia Penitenziaria per il trasporto dei detenuti. In passato era usato dal Nucleo Traduzioni dell'Arma dei Carabinieri.\nNell'uso comune per cellulare si intendono gli automezzi utilizzati dalle forze dell'ordine per il trasporto del proprio personale durante manifestazioni e altre attivit\u00e0 di ordine pubblico."}
{"id": "1321010", "revid": "184755", "url": "https://it.wikipedia.org/wiki?curid=1321010", "title": "ASST", "text": ""}
{"id": "1321014", "revid": "155634", "url": "https://it.wikipedia.org/wiki?curid=1321014", "title": "Castel Porziano", "text": "Castel Porziano \u00e8 la ventinovesima zona di Roma nell'Agro Romano, indicata con Z. XXIX.\nIl toponimo indica anche una frazione di Roma Capitale e la zona urbanistica 13X del Municipio Roma X.\nGeografia fisica.\nTerritorio.\nLa zona \u00e8 interamente adibita a riserva naturale nella quale si estende la tenuta presidenziale di Castelporziano, una delle tre residenze ufficiali del presidente della Repubblica Italiana.\nSi trova nell'area sud del comune, esternamente al Grande Raccordo Anulare, separata dal complesso cittadino.\nLa zona confina:\nLa zona urbanistica confina:\nGeografia antropica.\nUrbanistica.\nNel territorio di Castel Porziano si estende l'omonima zona urbanistica 13X e la zona urbanistica 12M Castel Romano."}
{"id": "1321015", "revid": "599013", "url": "https://it.wikipedia.org/wiki?curid=1321015", "title": "Castel Fusano", "text": "Castel Fusano \u00e8 la trentesima zona di Roma nell'Agro Romano, indicata con Z. XXX.\nIl toponimo indica anche una frazione di Roma Capitale e la zona urbanistica 13H del Municipio Roma X.\nGeografia fisica.\nTerritorio.\nSi trova nell'area sud del comune, separata dal complesso cittadino, sul lato est di via Cristoforo Colombo.\nLa zona confina:\nInsieme alla zona di Casal Palocco \u00e8 la sola, delle attuali 53 di Roma Capitale, i cui confini non sono delimitati da alcuno fra il Grande Raccordo Anulare, il Tevere, il mar Tirreno o un altro comune. Tutte le altre zone confinano con almeno uno di essi.\nLa zona urbanistica confina:\nStoria.\nLa \"Massa Fusana\" \u00e8 citata sin dall'XI secolo come propriet\u00e0 dell'abbazia di San Paolo fuori le mura e nel XII secolo era posseduto in parte anche dalla Abbazia di Sant'Anastasio alle Acque Salvie con la chiesa di S. Maria, quindi pass\u00f2, nel secolo XVII, ai Sacchetti che vi impiantarono la pineta, ed infine alla famiglia Chigi.\nGeografia antropica.\nUrbanistica.\nNel territorio di Castel Fusano si estende l'omonima zona urbanistica 13H e la 13I Infernetto.\nSuddivisioni storiche.\nOltre alla omonima frazione, fa parte del territorio della zona anche la frazione Infernetto."}
{"id": "1321016", "revid": "199649", "url": "https://it.wikipedia.org/wiki?curid=1321016", "title": "Placito cassinese", "text": ""}
{"id": "1321017", "revid": "1318658", "url": "https://it.wikipedia.org/wiki?curid=1321017", "title": "Mezzocammino", "text": "Mezzocammino \u00e8 la trentunesima zona di Roma nell'Agro Romano, indicata con Z. XXXI.\nIl toponimo indica anche la zona urbanistica 12F del Municipio Roma IX di Roma Capitale.\nGeografia fisica.\nTerritorio.\nSi trova geograficamente nella Valle del Tevere, nell'area sud-ovest del comune, a ridosso ed esternamente al Grande Raccordo Anulare, fra il fiume Tevere a ovest e via Cristoforo Colombo a est.\nLa zona confina:\nLa zona urbanistica confina:\nStoria.\nLa zona fu cos\u00ec chiamata per il fatto che si trovava a met\u00e0 strada fra Roma e la foce del Tevere.\nL\u00ec si trovava una stazione di sosta, per i barconi carichi di merci, che provenivano dal porto di Ostia, diretti verso Roma, al porto fluviale di Ripa Grande, o a quello di Ripetta.\nLe barche, mediante funi, erano trainate da schiavi o pilorciatori, solo a meta' 800 con i bufali, che percorrevano l'Alaggio lungo la strada Alzaia o del Tiro che affinacava una sponda del fiume nella valle del Tevere. Il percorso richiedeva due giorni e la sosta, dopo il primo giorno di cammino, avveniva in questo luogo, che per tale motivo prese il nome di Mezzocammino.\nGeografia antropica.\nUrbanistica.\nNel territorio di Mezzocammino si estende l'omonima zona urbanistica 12F. Fa parte del territorio della zona la frazione Vitinia."}
{"id": "1321018", "revid": "155634", "url": "https://it.wikipedia.org/wiki?curid=1321018", "title": "Ponte Galeria", "text": "Ponte Galeria \u00e8 la quarantunesima zona di Roma nell'Agro Romano, indicata con Z. XLI.\nIl toponimo indica anche una frazione di Roma Capitale e la zona urbanistica 15G del Municipio Roma XI.\nGeografia fisica.\nTerritorio.\nComprende 54\u00a0km\u00b2, di cui circa 43 fanno parte del comune di Roma. Si trova nell'area ovest della citt\u00e0, separata dal complesso cittadino a ridosso ed esternamente al Grande Raccordo Anulare, fra il fiume Tevere a sud, l'autostrada A12 Roma-Civitavecchia a ovest e via Monte Carnevale e via della Pisana a nord. Confinante con il comune di Fiumicino a ovest, \u00e8 attraversata dalla via Portuense.\nLa zona confina:\nStoria.\nLa presenza umana \u00e8 attestata gi\u00e0 dal Paleolitico. Ponte Galeria era il nodo di due importanti arterie stradali (via Portuense e via Magliana) e di due vie fluviali (Tevere e rio Galeria). Gli Etruschi controllavano il corso d'acqua chiamato Careia (Rio Galeria, da cui deriva il nome di Galeria) e i Romani vi lasciarono presenze considerevoli (ponte, acquedotto, strada e necropoli).\nChe sin dall'antichit\u00e0 sia stato un centro abitato, \u00e8 dimostrato anche dalle tombe neolitiche (et\u00e0 della pietra e del bronzo) rinvenute. Nell'VIII sec. Papa Adriano I vi edifica la sua \"domusculta\" (una masseria fortificata), trasformata da Gregorio IV in un castello, oggi perduto. Anche i Papi successivi ebbero a cuore il ponte sul Galeria ordinandone pi\u00f9 volte la restaurazione e, per mantenerlo in ordine, decisero che le navi che risalivano il Tevere dovessero pagare un tributo.\nL'edificazione moderna inizia sotto il Fascismo, con l'insediamento di una vetreria e dello snodo ferroviario, portando con s\u00e9 l'imponente bonifica fondiaria.\nA Ponte Galeria \u00e8 situato un centro di identificazione ed espulsione (CIE) e la sede del Consiglio Regionale della Regione Lazio.\nGeografia antropica.\nUrbanistica.\nA seguito dell'istituzione del Comune di Fiumicino, avvenuta con legge regionale n. 25 del 6 marzo 1992, il settore occidentale del territorio, dall'autostrada A12 Roma-Civitavecchia al viale dei Collettori, \u00e8 passato al nuovo comune, e la relativa toponomastica romana \u00e8 stata soppressa con delibera del Commissario Straordinario n\u00b0 1529 dell'8 settembre 1993.\nNel territorio di Ponte Galeria si estende l'omonima zona urbanistica 15G.\nSuddivisioni storiche.\nDel territorio di Ponte Galeria fanno parte la frazione omonima e le frazioni di Piana del Sole, Ponte Galeria-La Pisana e Spallette.\nOdonomastica.\nGli odonimi della zona si riferiscono per la maggior parte ad ingegneri (soprattutto ingegneri idraulici, con riferimento ai lavori di bonifica intrapresi negli anni '30) ed a citt\u00e0 italiane: nella frazione di Piana del Sole, le vie prendono i nomi di citt\u00e0 del Piemonte, mentre nella frazione di Spallette l'odonomastica \u00e8 incentrata su localit\u00e0 della Sardegna. Gli odonimi della zona possono essere raggruppati nelle seguenti categorie:"}
{"id": "1321019", "revid": "155634", "url": "https://it.wikipedia.org/wiki?curid=1321019", "title": "La Pisana", "text": "La Pisana \u00e8 la quarantaquattresima zona di Roma nell'Agro Romano, indicata con Z. XLIV.\nPrende il nome dalla omonima tenuta \"la Pisana\". L'espressione \"la Pisana\" \u00e8 comunemente usata per indicare il Consiglio regionale del Lazio che ha sede proprio in via della Pisana, in zona Ponte Galeria, poco prima della frazione di Ponte Galeria-La Pisana.\nGeografia fisica.\nTerritorio.\nSi trova nell'area ovest di Roma, a ridosso ed internamente al Grande Raccordo Anulare, a nord di via Portuense.\nLa zona confina:\nGeografia antropica.\nUrbanistica.\nNel territorio di La Pisana si estende il settore nord della zona urbanistica 15E Magliana e il settore ovest della zona urbanistica 16C Pisana.\nLa strada principale, via della Pisana, lunga circa 10 km, parte da via di Bravetta nel suburbio Gianicolense, attraversa La Pisana tagliandola in due settori, passa il Grande Raccordo Anulare per terminare sulla congiunzione di via di Malagrotta con via di Ponte Galeria, separando le zone di Castel di Guido a nord e Ponte Galeria a sud.\nSuddivisioni storiche.\nA cavallo della via Portuense, a sud della zona, a circa 300 metri dal GRA, si trova il piccolo borgo dei Massimi, costituito da casali del XIX secolo (1849). \nOdonimia.\nLa zona \u00e8 scarsamente urbanizzata, cosicch\u00e9 una sola strada (via del Pescaccio) \u00e8 interna ad essa, mentre le altre fanno da confine con altre zone o proseguono esternamente (via della Pisana)."}
{"id": "1321020", "revid": "125944399", "url": "https://it.wikipedia.org/wiki?curid=1321020", "title": "Castel di Guido", "text": "Castel di Guido \u00e8 la quarantacinquesima zona di Roma nell'Agro Romano, indicata con Z. XLV.\nIl toponimo indica anche una frazione di Roma Capitale.\nGeografia fisica.\nTerritorio.\nNonostante abbia ceduto al comune di Fiumicino oltre 25\u00a0km\u00b2 del suo territorio \u00e8 tuttora la pi\u00f9 vasta zona di Roma. Si trova nell'area ovest di Roma, in piccola parte a ridosso ed esternamente al Grande Raccordo Anulare. Confinante con il comune di Fiumicino a ovest, \u00e8 attraversata dalla via Aurelia.\nQui si trovano l'oasi LIPU Castel di Guido, estesa per 250 ettari e, nella tenuta di Malagrotta, la pi\u00f9 grande discarica d'Europa, con un'estensione di poco inferiore.\nLa zona confina:\nStoria.\nLa zona, con il nome di \"Lorium\", era ampiamente popolata gi\u00e0 nei primi anni del II secolo a.C., come recentemente scoperto grazie ad alcuni ritrovamenti nella necropoli vicino Massimina. Nel periodo degli Antonini del II secolo, era una delle ville dell'imperatore Antonino Pio, dove mor\u00ec il 7 marzo 161.\nNell'anno 846 Guido I di Spoleto, chiamato da papa Sergio II, sconfigge i saraceni a Lorium, e la zona prende il nome di Terra di Guido il Saraceno. Secondo un documento datato 1073, un certo Robertus, dona il \"castrum quod cognominatur de Guido\" al cenobio di San Gregorio.\nDurante la seconda guerra mondiale in una tenuta agricola di Castel di Guido venne allestito un campo di lavoro e concentramento per civili italiani e prigionieri di guerra jugoslavi. \nIl campo fu sovvenzionato e diretto dall'imprenditore romano Eugenio Parrini, che contribu\u00ec anche alla costruzione del campo di Ferramonti di Tarsia e di Pisticci.\nNel dopoguerra nell'edificio principale della tenuta agricola di Castel di Guido (oggi di propriet\u00e0 della Regione Lazio) \u00e8 stata apposta una targa in marmo che ricorda il centro di lavoro fascista.\nMonumenti e luoghi d'interesse.\nArchitetture religiose.\nTutte le chiese cattoliche di Castel di Guido fanno parte della diocesi suburbicaria di Porto Santa Rufina.\nAree naturali.\nL'intero territorio della zona rientra nella riserva naturale Litorale romano.\nGeografia antropica.\nUrbanistica.\nNel territorio di Castel di Guido si estendono le zone urbanistiche 16E Massimina, 16F Pantano di Grano e 18F Boccea.\nSuddivisioni storiche.\nDel territorio di Castel di Guido fanno parte la frazione omonima e le frazioni di Fontignani, Massimina e Pantan Monastero."}
{"id": "1321021", "revid": "10803651", "url": "https://it.wikipedia.org/wiki?curid=1321021", "title": "Insenatura di Benin", "text": ""}
{"id": "1321025", "revid": "2091899", "url": "https://it.wikipedia.org/wiki?curid=1321025", "title": "Stadio Antonino Lombardo Angotta", "text": "Lo stadio municipale Antonino Lombardo Angotta \u00e8 il principale impianto sportivo di Marsala nonch\u00e9 il pi\u00f9 grande della Provincia di Trapani. \u00c8 uno stadio polifunzionale dedicato ad Antonino Lombardo Angotta, gi\u00e0 presidente del locale Sport Club Marsala 1912, la principale squadra di calcio di Marsala, che disputa all'Angotta le partite interne.\nStoria.\nIntorno agli anni cinquanta, la squadra ha disputato le gare interne allo \"Stadio della Vittoria\", sito all'interno dell'area che in seguito ospiter\u00e0 il futuro Parco Archeologico, adiacente all'omonima piazza. L'attuale stadio, \u00e8 stato fatto costruire da Antonino Lombardo Angotta.\nAntonino Lombardo Angotta, facoltoso uomo politico e figura cittadina di grande rilievo dell'epoca, fu presidente dello Sport Club Marsala 1912 per dieci anni (1955-1965). Nella prima met\u00e0 degli anni '50 Lombardo Angotta inizi\u00f2 i progetti di costruzione di uno stadio, perch\u00e9 il Marsala 1912 non poteva pi\u00f9 continuare a giocare nel vecchio \"Campo della Vittoria\", nella zona di Porta Nuova. Lo stesso Lombardo Angotta, in una intervista concessa nel 1992 pochi anni prima della sua morte, raccont\u00f2 di come, durante un Marsala-Bari, il pubblico fu costretto a rimanere fuori dal vecchio impianto, causa la non agibilit\u00e0 delle travi di legno che formavano le gradinate. Lo Stadio, sorse in una zona molto periferica della citt\u00e0, praticamente di campagna, zona separata isolata dal Fossato Punico di Lilibeo. Lombardo Angotta fece costruire prima lo stadio, inaugurato ufficialmente come cantiere ricreativo scolastico.\nI lavori iniziarono infatti senza alcuna autorizzazione ed una manifestazione dei tifosi durante una visita del prefetto convinse lo stesso alla messa in regola dei lavori, quando essi erano ancora in fase di realizzazione. Subito dopo lo Stadio, Lombardo Angotta si prodig\u00f2 alla costruzione del cavalcavia che collega il centro cittadino alla zona dello Stadio, permettendo in questo modo l'espansione del centro urbano di Marsala in direzione sud-est nella prima met\u00e0 degli anni '60.\nLa prima gara giocata nell'odierno stadio fu Marsala-, giocata il 19 febbraio 1956 e terminata 1-1, con gol per il Marsala di Roberto Lerici.\nL'impianto marsalese \u00e8 stato uno dei primi in Sicilia a poter vantare un manto erboso.\nNel 2002, in contemporanea all'inaugurazione della Curva (dalla capienza di 3600 posti), lo Stadio che fin dalla sua nascita era noto come \"Stadio Municipale di Marsala\", fu intitolato alla memoria di Antonino Lombardo Angotta, artefice della costruzione dello stesso e figura di rilievo nella storia del locale sodalizio sportivo, portato dal presidente Lombardo Angotta alle soglie della Serie B.\nDal 2002 al 2010 la gradinata \u00e8 rimasta chiusa per inagibilit\u00e0, causando problemi alla societ\u00e0 e alle forze dell'ordine per l'individuazione di un settore ospiti. Nel 2006, dopo una lunga attesa, sono cominciati i lavori; la gradinata \u00e8 stata ricostruita ed ampliata. Nel 2013 \u00e8 stato rifatto il manto erboso.\nStruttura.\nLa struttura dello stadio \u00e8 dotata di 3 settori: Tribuna-Gradinata-Curva.\nAd impianto completamente efficiente, la capienza complessiva \u00e8 di 13.000 posti.\nManifestazioni Nazionali ed Internazionali.\nIl 23 aprile 1988 \u00e8 stata inaugurata la pista d'atletica in tartan a 6 corsie, con il 1\u00ba Meeting Internazionale d'Atletica leggera di Primavera. Vi hanno preso parte campioni del calibro di Pietro Mennea, che ha corso i 400 m maschili, Alessandro Andrei, primatista mondiale del getto del peso e medaglia d'oro ai Giochi olimpici di Los Angeles del 1984, Giovanni Evangelisti, che ha gareggiato nel salto in lungo e il mezzofondista siciliano Salvatore Antibo, che ha gareggiato sui 3000 m maschili.\nIl 16 marzo 1996 lo stadio ha ospitato per la prima volta una squadra nazionale, l'incontro di calcio tra l'Under 21 di serie C e la nazionale olimpica del Canada \u00e8 terminato con la vittoria degli azzurrini per 2 a 0.\nIl 15 gennaio 1998 lo stadio ha ospitato per la prima volta un Triangolare Internazionale di calcio, 1\u00b0 Trofeo Marsala citt\u00e0 del vino, che ha visto la presenza del , nelle cui file militava Julio Ricardo Cruz, dell' e dello Sport Club Marsala 1912, che si \u00e8 aggiudicato il trofeo.\nTra gli eventi non sportivi che hanno avuto come palcoscenico lo stadio di Marsala, merita di essere ricordato il concerto\ndella star internazionale Sting tenutosi il 18 luglio 1993 a cui hanno preso parte circa 10.000 fans."}
{"id": "1321027", "revid": "547992", "url": "https://it.wikipedia.org/wiki?curid=1321027", "title": "Lucio Montanaro", "text": "Biografia.\nMontanaro inizia la carriera con parti impegnate, in cui spesso parla in dialetto pugliese. Si diletta in svariati ruoli, dallo studente al poliziotto, dal soldato al parroco, al barman. Ha lavorato insieme a Lino Banfi, Mario Merola, Renzo Montagnani, Alvaro Vitali, Pippo Franco e Nino D'Angelo.\nNel 2019 \u00e8 uscita la sua biografia \"Il meglio della vita mia... ma sinceramente non ricordo tutto! - Autobiografia di un caratterista di carattere\" (Edizioni dal Sud), scritta da Giuseppe del Curatolo.\nCarriera.\nHa parti importanti soprattutto nelle commedie sexy all'italiana.\nRecita anche con l'attore barese Gianni Ciardo in tre diverse pellicole: nel 1980 in \"La liceale al mare con l'amica di pap\u00e0\", con Alvaro Vitali, Renzo Montagnani e Marisa Mell, in cui compare anche Andrea Brambilla (poi \u201cZuzzurro\u201d di Zuzzurro e Gaspare) girato tutto a Martina Franca, con qualche scena a Savelletri. Nel 1981 partecipa al film \"La dottoressa preferisce i marinai\" girato a Bari da Michele Massimo Tarantini, ancora al fianco di Alvaro Vitali e con Paola Senatore e nel 1982 in \"Tradimento\" con Nino D'Angelo e Mario Merola. Dopo una pausa di diversi anni, torna a recitare sporadicamente. Nel 2004 \u00e8 nel cast di \"Un medico in famiglia 4\", con l'attore pugliese Lino Banfi. Negli ultimi anni ha partecipato a trasmissioni televisive quali \"Stracult\" sulla Rai, e \"Carabinieri\" sulle reti Mediaset. Torna al cinema nel 2008 con \"L'allenatore nel pallone 2\", per la regia di Sergio Martino."}
{"id": "1321028", "revid": "2519", "url": "https://it.wikipedia.org/wiki?curid=1321028", "title": "British Imperial Antarctic Expedition", "text": ""}
{"id": "1321029", "revid": "767487", "url": "https://it.wikipedia.org/wiki?curid=1321029", "title": "Rottweiler (film)", "text": "Rottweiler \u00e8 un film del 2004 diretto da Brian Yuzna.\nTrama.\nLa storia, a met\u00e0 tra sogno e realt\u00e0, vede un detenuto in un carcere del futuro evadere per raggiungere la sua fidanzata. Un grosso cane rottweiler cyborg si metter\u00e0 sulle sue tracce uccidendo chiunque intralci il suo cammino."}
{"id": "1321031", "revid": "27723", "url": "https://it.wikipedia.org/wiki?curid=1321031", "title": "Milton Humason", "text": ""}
{"id": "1321032", "revid": "80339", "url": "https://it.wikipedia.org/wiki?curid=1321032", "title": "Novaya Gazeta", "text": ""}
{"id": "1321041", "revid": "599013", "url": "https://it.wikipedia.org/wiki?curid=1321041", "title": "Jan Gunnarsson", "text": "Carriera.\nLo svedese Jan Gunnarsson vinse un torneo di singolare al BA-CA TennisTrophy di Vienna e nove titoli di doppio nel \"world tour\" della sua carriera professionistica.\nGiocatore destro, raggiunse la posizione numero 25 della classifica ATP il 9 dicembre 1985.\nLo scandalo delle Olimpiadi di Londra 2012.\nCommentatore per la televisione svedese durante i Giochi olimpici del 2012, fece scalpore un post che apparve sulla sua pagina Facebook in cui criticava la posizione del Ministro svedese dello sport e della cultura Lena Adelsohn Liljeroth che si era dichiarata favorevole a investire sullo sport del proprio paese. Gunnarsson scrisse che \"Non c'\u00e8 abbastanza denaro dal momento che lo stato sta pagando per il benessere di 27.000 somali\". In seguito alle critiche del direttore della redazione sportiva di SVT, Per Yng, il commento \u00e8 stato in seguito rimosso."}
{"id": "1321045", "revid": "118834", "url": "https://it.wikipedia.org/wiki?curid=1321045", "title": "Macchina scenica", "text": ""}
{"id": "1321049", "revid": "44876", "url": "https://it.wikipedia.org/wiki?curid=1321049", "title": "Stadio polisportivo provinciale di Trapani", "text": "Lo stadio polisportivo provinciale \u00e8 un impianto sportivo polivalente sito nella frazione di Casa Santa, in periferia dell'agglomerato urbano di Trapani, ricadente nel territorio del comune di Erice (TP). Di propriet\u00e0 del Libero Consorzio Comunale di Trapani, l'impianto comprende lo stadio dove si disputano le gare interne del Trapani Calcio. \n\u00c8 omologato per spettatori, ma prima dell'applicazione della recente normativa sugli stadi poteva contenere unit\u00e0. Il campo da calcio ha le dimensioni di ed \u00e8 dotato di una palestra, di una piscina coperta e dell'impianto di illuminazione.\nStoria.\nNel 1951 l'amministrazione comunale trapanese individu\u00f2 una zona a sud della citt\u00e0 (tra la via Marsala e la via Salemi) come il luogo pi\u00f9 adatto per la realizzazione del nuovo stadio e confer\u00ec l'incarico progettuale all'ingegnere Cesare Macaluso. Successivamente alla presentazione del progetto per la realizzazione del nuovo stadio il comune di Trapani, per problemi di ordine finanziario, trasfer\u00ec la responsabilit\u00e0 realizzativa all'Amministrazione provinciale. Si individu\u00f2 una nuova zona in contrada Raganzili di di superficie, ricadente nel comune di Erice che allora, verso la seconda met\u00e0 anni '50, veniva considerata come zona in espansione della citt\u00e0. Nell'aprile del 1957 viene presentato il progetto per la costruzione del nuovo stadio polisportivo provinciale, redatto dallo stesso ing. Macaluso coadiuvato dall'ufficio tecnico provinciale e pensato inizialmente per una capienza superiore ai posti a sedere.\nIl costo complessivo della struttura fu di 270 milioni di lire che per\u00f2 non coprirono totalmente la realizzazione dell'opera, a cui s'aggiunsero successivamente una piscina coperta ed una palestra, completate negli anni '80, nonch\u00e9 una pista di atletica leggera da otto corsie. Fu inaugurato, incompleto, il 30 ottobre 1960 in occasione dalla settima giornata del campionato 1960-61. In quell'occasione l'avversario fu il e la partita termin\u00f2 con il risultato di 3 a 2 per i granata.\nL'impianto, dopo l'inaugurazione, risult\u00f2 ancora incompleto per gli anni successivi soprattutto nel comparto della tribuna coperta e della gradinata, quest'ultima interrotta a circa a due terzi del rettangolo di gioco, e della curva sud non realizzata. Alla tribuna coperta si sopper\u00ec per lungo tempo con una struttura precaria in metallo (costituita da tubi Innocenti e chiamata \"tribunetta\") fino all'8 novembre 1987 quando fu sostituita con l'inaugurazione della nuova tribuna coperta costruita in calcestruzzo di cemento armato e copertura metallica.\nNel giugno 2013 \u00e8 stato approvato lo schema di convenzione tra la societ\u00e0 granata e la \"Provincia regionale\" di Trapani per la gestione dello stadio provinciale. \u00c8 la prima convenzione del genere stipulata in Sicilia tra un ente pubblico ed una Societ\u00e0 sportiva. Essa ha previsto la concessione ventennale dell'impianto alla Societ\u00e0, che si \u00e8 fatta carico dei lavori di adeguamento, per renderlo a norma per il campionato di Serie B. I lavori si sono conclusi in tempo per l'esordio in Coppa Italia dell'11 agosto 2013.\nA fine giugno 2014, acquisito il parere favorevole da parte dell'Ente proprietario dell'impianto (Libero Consorzio Comunale di Trapani), sono iniziati i lavori per l'installazione del manto erboso artificiale e l'ampliamento dei posti a sedere nella curva nord e nella gradinata passata dagli attuali posti a . Tutto ci\u00f2 \u00e8 stato reso possibile con l'abbattimento delle attuali barriere architettoniche ottenuto tramite deroghe dei decreti ministeriali in materia di sicurezza negli stadi. La curva nord \u00e8 stata rimodellata eliminando alcuni tratti in cui la visibilit\u00e0 era scarsa e riposizionata dopo l'abbattimento delle barriere, al limite del campo da gioco garantendo cos\u00ec una nuova prospettiva visiva ai tifosi. Al termine di questi lavori, a partire dall'inizio della stagione calcistica 2014-2015 l'impianto potr\u00e0 contare su una capienza effettiva di posti a sedere. Inoltre, \u00e8 stata eliminata anche l'originaria pista di atletica leggera a 8 corsie, che vantava l'impianto.\nNell'estate 2019 sono stati completamente sostituiti i seggiolini con nuovi sedili completamente di colore granata.\nStruttura.\nL'impianto \u00e8 diviso in tre settori: la tribuna coperta, che copre tutto il campo ed \u00e8 capiente posti, la gradinata, che copre i due terzi del terreno di gioco ed ha una capienza di posti, e la curva nord che pu\u00f2 contenere persone. Fino alla stagione 2012-2013 il settore ospiti era stato ricavato delimitando con una struttura di rete metallica una parte della curva nord di totale pertinenza della tifoseria locale, una soluzione obbligata ma molto rischiosa dal punto di vista dell'ordine pubblico in caso di sempre possibili episodi di violenza.\nDalla stagione 2013-2014 gli standard di sicurezza della Lega Serie B hanno obbligato la costruzione e la messa in opera dei cosiddetti \"tornelli\" che daranno modo di disciplinare l'ingresso in campo dei tifosi e una tribunetta prefabbricata di 404 posti, lato sud, che va a costituire il nuovo settore ospiti del \"Provinciale\".\nLo stadio \u00e8 per\u00f2, a quasi cinquant'anni dall'inizio della sua costruzione, ancora incompleto. Manca infatti un buon terzo di gradinata e l'intera curva sud. Il progetto originario dell'impianto, redatto dall'ingegner Cesare Macaluso, prevedeva infatti la presenza di un'ampia gradinata che occupasse la parte ad est del terreno di gioco per tutta la sua lunghezza, e la curva sud (al posto dell'attuale campetto di riscaldamento in terra battuta), per una capienza complessiva che, ad opera completata, oggi potremmo stimare in / posti. Per le gare in notturna lo stadio dispone di quattro torri faro ognuna con 26 lampade da watt che irradiano circa 800 lux in ogni punto del campo. L'impianto, costato un milione di euro, \u00e8 stato inaugurato a fine novembre 2011.\nCon i lavori dell'estate 2014 il campo da gioco \u00e8 stato ricoperto da un manto erboso sintetico, inoltre, \u00e8 stata tolta la pista d'atletica e sono state ristrutturate curva e gradinata.\nPartite e tornei nazionali.\nOltre ai match interni della squadra granata, del Ligny Calcio e del Pro Trapani (campionati Interregionale dal 1981 al 1984) e del Trapani calcio femminile (serie B tra la fine degli anni '70 e gli anni '80), ha ospitato inoltre le gare casalinghe del dal 1988 al 1990 per la ristrutturazione, in occasione dei Mondiali di calcio del '90, dello stadio La Favorita.\nIl 21 marzo 2007 si \u00e8 disputato il primo trofeo dedicato alla memoria di Filippo Raciti, l'ispettore capo della Polizia di Stato ucciso il 2 febbraio 2007 durante gli scontri di Catania.\nIl 9 giugno 2016 si \u00e8 disputata la finale di serie B per la promozione in A tra Trapani e Pescara.\nPer una stagione ha ospitato anche le partite casalinghe del Paceco nella Serie D 2017-2018.\nPartite internazionali.\nIl primo incontro internazionale fu una gara di qualificazione ai mondiali tra la Nazionale di calcio femminile dell'Italia e l'Inghilterra il 2 giugno 1972 (7-0) e nel settembre successivo in amichevole contro la Jugoslavia (1-0). Il 1\u00ba giugno 1975 altra amichevole contro il \"Resto d'Europa\".\nNegli anni'80 si gioc\u00f2 ancora una partita della nazionale di calcio femminile.\nNell'ambito delle universiadi svoltesi in Sicilia nel 1997, Trapani ha ospitato la partita inaugurale del torneo di calcio Italia-Brasile.\nLo stadio \u00e8 stato la cornice di alcune gare della rappresentativa nazionale Under 21. Nel marzo 2003 si gioc\u00f2 la partita Italia-Finlandia under 21 valida per il campionato europeo terminata 1-0 per gli azzurri con gol del siciliano D'Agostino su rigore. Un mese dopo si gioc\u00f2 la partita Israele-Francia under 21, valida per il campionato europeo che termin\u00f2 con il risultato finale di 0-3.\nIl 16 dicembre 2014 si \u00e8 giocata l'amichevole della Nazionale Under 21 contro la \"B Italia\" (4-1)."}
{"id": "1321051", "revid": "1573940", "url": "https://it.wikipedia.org/wiki?curid=1321051", "title": "Chiesa di Santa Patrizia", "text": "La chiesa di Santa Patrizia \u00e8 un'antica chiesa di Napoli; si trova in via Armanni. Il complesso, in realt\u00e0 possiede un ulteriore luogo di culto di interesse storico ed artistico cos\u00ec denominato; esso, per non essere confuso con questo in oggetto, viene spesso definito Santa Patrizia interna.\nLa fondazione dell'edificio risale al VIII secolo, quando un gruppo di monache dell'ordine di San Basilio decisero di dedicare il precedente luogo di culto alla neosantificata Patrizia.\nL'edificio di culto venne ricostruito, con annesso monastero, nel XVI secolo in stile rinascimentale locale, ma venne rifatto di nuovo nel secolo successivo, con la progettazione di una chiesa lungo la strada, da Giovanni Marino Della Monica.\nNell'interno, a navata unica e transetto con cappelle, sono conservate opere pittoriche di Belisario Corenzio e un bell'altare maggiore in marmo e pietre preziose di Ferdinando Sanfelice.\nOggi la chiesa fa parte della Universit\u00e0 degli Studi della Campania Luigi Vanvitelli (Sono presenti vari dipartimenti, tra i quali il pi\u00f9 notevole \u00e8 quello di Anatomia Umana, con annesso museo)."}
{"id": "1321053", "revid": "10803955", "url": "https://it.wikipedia.org/wiki?curid=1321053", "title": "Slittinisti", "text": ""}
{"id": "1321055", "revid": "287204", "url": "https://it.wikipedia.org/wiki?curid=1321055", "title": "PYS", "text": ""}
{"id": "1321057", "revid": "1543377", "url": "https://it.wikipedia.org/wiki?curid=1321057", "title": "H\u00e9ctor Scarone", "text": "Soprannominato \"El mago\" (il mago) o \"el Gardel del f\u00fatbol\" (il Gardel del calcio, in chiaro riferimento al \"re del tango\" Carlos Gardel), ma anche \"la Borelli\" (con riferimento a Lyda Borelli, diva del cinema muto) per il suo carattere bizzoso e altezzoso, \u00e8 considerato uno dei pi\u00f9 grandi calciatori dell'anteguerra ed uno dei primissimi di sempre anche a livello assoluto.\nMolti inoltre lo ritengono il pi\u00f9 grande calciatore uruguayano di tutti i tempi\nCarriera.\nGli esordi e il Nacion\u00e0l.\nDopo l'esordio in una squadra giovanile di Montevideo a soli 15 anni, Scarone entra nelle giovanili del Nacional nel 1914, giocando la sua prima partita nella Primera Divisi\u00f3n Uruguaya nel 1916. Nel \"Decano\", in cui milita gi\u00e0 il fratello maggiore Carlos (anch'egli attaccante), H\u00e9ctor diviene in breve uno degli uomini chiave. Il Nacional sta in quell'epoca dominando il calcio uruguaiano e Scarone contribuisce enormemente alla conquista dei due titoli nazionali consecutivi del 1916 e del 1917.\nNello stesso 1917 Scarone arrotonda il bottino con la \"Copa de Honor\", guadagnandosi l'inevitabile convocazione in nazionale da parte del commissario tecnico Ram\u00f3n Platero. Quell'anno l'Uruguay ospita la seconda edizione del Campeonato Sudamericano (l'equivalente dell'odierna Copa Am\u00e9rica) e la \"Celeste\" \u00e8 la squadra campione in carica. Insieme al fratello Carlos e all'altra stella dell'attacco uruguaiano, \u00c1ngel Romano, Scarone si erge a protagonista assoluto, realizzando 2 goal in 3 partite: tra essi, soprattutto, quello rifilato il 14 ottobre all', che regala all'Uruguay il secondo titolo sudamericano consecutivo.\nDopo l'infausto 1918 (quando il Nacional perde la sua grande bandiera e capitano Abd\u00f3n Porte, morto suicida), Scarone torna a sorridere l'anno seguente. Con il Nacional vince il terzo titolo nazionale, nonch\u00e9 la \"Copa R\u00edo de la Plata\" (gi\u00e0 vinta nel 1916), successi replicati nel 1920.\nIn effetti anche gli anni venti saranno pieni di successi per Scarone. Con il Nacional vince altri tre titoli uruguaiani (1922, 1923 e 1924), mentre con la nazionale si aggiudica il Campeonato Sudamericano 1923, titolo che vale alla \"Celeste\" il visto per il torneo olimpico di calcio di Parigi 1924. Scarone prende parte all'avventura olimpica, che si conclude con la conquista della medaglia d'oro, dopo il 3-0 in finale contro la il 9 giugno.\nIn ottobre dello stesso anno l'Uruguay ospita nuovamente il Campeonato Sudamericano e per Scarone e compagni \u00e8 un nuovo trionfo.\nL'approdo in Europa.\nNel 1926, dopo l'ennesima vittoria del torneo continentale, Scarone accetta la chiamata del , divenendo cos\u00ec il primo nazionale uruguaiano a militare in un club europeo (e il secondo calciatore del suo Paese, dopo Julio Bavastro, approdato al nel 1910).\nAffiancato a Josep Samitier, Scarone conduce i \"blaugrana\" alla vittoria della Coppa del Re, ma gi\u00e0 dopo sei mesi \"el Mago\" torna al Nacional. Il \"Bar\u00e7a\", che in quell'anno diviene club professionistico, gli propone infatti un ricco ingaggio, ma Scarone sa che, nel caso in cui firmi, dovr\u00e0 rinunciare a giocare il torneo di calcio di Amsterdam 1928, essendo all'epoca la manifestazione riservata ad atleti dilettanti.\nProprio al torneo olimpico Scarone si erge nuovamente a protagonista: storico rimane soprattutto il suo gol, dalla distanza di 40 metri, a Bossio nella ripetizione della finale (la prima partita si era conclusa 1-1 dopo i tempi supplementari) contro l'Argentina, piegata 2-1, che assegna alla \"Celeste\" la seconda medaglia d'oro olimpica della sua storia. L'anno prima era stato capocannoniere del Campeonato Sudamericano de Football.\nDue anni dopo giunge il trionfo pi\u00f9 importante di tutta la sua carriera, il titolo mondiale. Nel 1930 l'Uruguay ospita la prima edizione dei mondiali di calcio: Scarone segna un solo goal (nel 4-0 con cui la \"Celeste\" liquida la ), ma \u00e8 comunque determinante per la conquista del titolo iridato. Nella finale vinta 4-2 contro l'Argentina Scarone si laurea campione del mondo all'et\u00e0 di 31 anni, quella fu la sua ultima partita con la \"Celeste\", con un bottino di 70 partite (51 ufficiali) e ben 42 goal realizzati (di cui 31 ufficiali). Questo ultimo successo in nazionale fanno di lui il calciatore con pi\u00f9 titoli internazionali conseguiti con la propria selezione (7), al pari dei connazionali Jos\u00e9 Nasazzi e \u00c1ngel Romano.\nL'esperienza italiana e gli ultimi anni.\nNel 1931 Scarone tenta l'avventura italiana, giocando la stagione 1931-32 con la maglia dell'Ambrosiana-Inter, della quale fu il primo giocatore oriundo. L'esperienza non \u00e8 per\u00f2 delle migliori: pur realizzando 7 goal in 14 partite, a fianco di Giuseppe Meazza (che anni dopo lo definir\u00e0 \u00ab\"il miglior giocatore del mondo\"\u00bb), Scarone \u00e8 frenato da continui infortuni e da un'et\u00e0 non pi\u00f9 giovanissima. Curioso il soprannome di \"Garibaldi\", attribuitogli dai tifosi dopo una partita con la , in cui segn\u00f2 due reti nonostante il suo viso fosse coperto di sangue dopo aver ricevuto una botta.\nL'anno seguente passa al Palermo, neopromosso in Serie A: due salvezze (in entrambi i casi i rosanero si piazzano dodicesimi) nelle stagioni 1932-33 e 1933-34 e 11 reti in 54 partite. Poi \"el Mago\" torna a Montevideo al Nacional.\nCon \"El Decano\" la squadra vince un ultimo titolo nazionale, l'ottavo, nel 1934, giocandovi fino al 1939. In totale con la maglia del Nacional avrebbe realizzato 301 goal in 369 partite. Proprio nel 1939, \"el Mago\" decide di concludere la propria carriera di calciatore.\nDopo il ritiro, Scarone allena il (1951-1952). Curiosamente riprender\u00e0 l'attivit\u00e0 agonistica ormai in et\u00e0 avanzata, riuscendo a militare ancora a 55 anni nella massima serie uruguayana. Dopo la morte il Nacional gli ha dedicato la tribuna est del proprio stadio, il Gran Parque Central."}
{"id": "1321069", "revid": "1719883", "url": "https://it.wikipedia.org/wiki?curid=1321069", "title": "Magia nera", "text": "La magia nera \u00e8 tradizionalmente ritenuta la capacit\u00e0 di un mago di utilizzare e controllare a proprio vantaggio un potere nefasto, maligno, o comunque di origine soprannaturale.\n\u00c8 associata all'oscurit\u00e0, all'occultismo, e spesso al satanismo, sebbene un potere magico di per s\u00e9 non sia necessariamente n\u00e9 positivo n\u00e9 negativo, poich\u00e9 molto dipende dall'uso che se ne fa. Nella definizione di magia nera possono rientrare le varie forme della demonologia e soprattutto della stregoneria.\nLa magia nera tra cultura dotta e cultura popolare.\nNel mondo popolare la magia nera \u00e8 considerata un potere distruttivo opposto a quello della magia bianca, che invece si basa su intenzioni benefiche e altruistiche. Questo concetto appare per\u00f2 molto pi\u00f9 sfumato in alcune societ\u00e0 primitive extraeuropee, come ad esempio tra gli Azande, le cui tradizioni furono studiate negli anni trenta del secolo scorso da Edward Evan Evans-Pritchard. Questi popoli, infatti, ritenevano benefica qualsiasi magia che avesse recato danno ai nemici del loro gruppo sociale, e credevano si avesse senz'altro a che fare con la magia nera ogni qualvolta veniva colpito un soggetto innocente, che non avesse infranto alcuna legge o usanza.\nLa contrapposizione rispetto alla magia bianca sarebbe da intendere piuttosto come complementarit\u00e0 quando, stando ad altre interpretazioni, essa sia da ricondurre a quel dualismo di energie cosmiche che garantirebbe l'equilibrio dell'intero universo. Il colore nero richiama l'oscurit\u00e0 ed \u00e8 la diretta antitesi del bianco, portatore di luce; entrambi gli elementi sono per\u00f2 indispensabili e l'uno non pu\u00f2 esistere senza l'altro. La metafora cinese dello yin e dello yang pu\u00f2 fornire un modello di questo genere di contrapposizione.\nAnche i sacerdoti persiani, ad esempio, o gli autori dei grimori, dovevano sapersi propiziare con le loro magie non solo gli spiriti pi\u00f9 elevati a fini benefici, ma anche quelli malefici per rivolgere eventuali calamit\u00e0 contro i propri nemici.\nNell'ambito della magia naturale, fenomeno tipico degli strati sociali pi\u00f9 acculturati, come quello dei maghi europei del Rinascimento, non esisterebbe invece un vero e proprio concetto di magia nera se non come deviazione dallo scopo primario del mago, che dovrebbe essere quello di operare nell'armonia tra macrocosmo e microcosmo. La magia nera (\"magia daemoniaca\" o \"magia illicita\") si basa pertanto in questo caso sulle forze divisive della natura, o su forme di superstizione, anzich\u00e9 sulla cooperazione con le divinit\u00e0 positive. Nel corso della storia, tuttavia, questi due aspetti della questione non sempre sono stati tenuti nettamente distinti.\nUn genere particolare di valutazione morale ha riguardato poi l'insegnamento esoterico delle scuole iniziatiche, per la sua attinenza al mistero e all'occulto:\nOltre che alla stregoneria e alla magia popolare, la magia nera pu\u00f2 essere associata in ambito iniziatico al cosiddetto \u00absentiero della mano sinistra\u00bb, nel quale la conoscenza stessa del male non \u00e8 vista in un'ottica negativa, ma viene anzi considerata una via per approdare al bene. Il mago del resto, per essere tale, dovrebbe dar prova di saper dominare le intelligenze diaboliche, anzich\u00e9 farsene sottomettere.\nAi fini di un'evoluzione della persona, la magia nera possiederebbe in tal senso effetti pi\u00f9 rapidi e immediati, ma anche molto pi\u00f9 pericolosi, perch\u00e9 potrebbero comportare la progressiva perdita dei poteri stessi del mago, qualora sviluppi brame demoniache di cui lui stesso diventerebbe la prima vittima.\nAccezioni peggiorative.\nNella sua accezione pi\u00f9 negativa, la magia nera pu\u00f2 essere ritenuta un'espressione della \"h\u00fdbris\" greca, ovvero della volont\u00e0 di ottenere conoscenze e poteri superiori a quelli permessi dal proprio livello di sviluppo, prevaricando le leggi dell'armonia universale.\nNel corso della storia cristiana, ad esempio, la magia nera \u00e8 stata vista come un tentativo di opposizione al giusto sviluppo dell'umanit\u00e0 previsto nei piani divini; di fatto il mago nero, ingannato dal diavolo o preda delle sue seduzioni, cercherebbe un accordo con quegli ambiti spirituali identificati proprio con le potenze dell'opposizione, Satana, Lucifero (vale a dire le schiere demoniache), che in cambio di offerte sacrificali e dell'adorazione tributata loro, lo ricompenserebbero poi con i doni della conoscenza, del potere, della ricchezza e dell'amore, il cui prezzo finale \u00e8 immancabilmente la perdizione di colui che ha ceduto alla tentazione. Per ottenere tutto ci\u00f2, il mago nero ricorrerebbe a rituali specifici, spesso cruenti, che possono prendere anche la forma di cerimonie religiose pervertite, come le messe nere.\nSecondo quanto riferito dai principali esponenti delle scuole teosofiche e antroposofiche del Novecento, sarebbe stato il ricorso a pratiche di magia nera, causato dall'ambizione sfrenata per il potere, a determinare per via della loro opposizione reciproca la distruzione del continente perduto di Atlantide in epoche remote dell'umanit\u00e0, il quale si sarebbe inabissato nel mare \u00abin un solo giorno e una sola notte\u00bb come racconta Platone.\nDa un punto di vista radicale, tutta la magia, soprattutto di tipo pratico, potrebbe essere considerata \u00abnera\u00bb, in quanto alterazione del corso naturale degli eventi, sebbene non per questo sia da ritenere necessariamente malvagia, mentre la magia bianca concernerebbe solo il suo aspetto teorico e dottrinale.\nAlcune definizioni.\nJacques Collin de Plancy, nel suo \"Dizionario infernale\", alla voce \"Magia e maghi\" scrisse quanto segue:\nBench\u00e9 il Plancy generalizzasse il concetto di magia in chiave negativa, nel prosieguo egli comp\u00ec ugualmente una suddivisione tra i generi di pratica magica: \u00abSi distingue la magia nera, naturale e celestiale, vale a dire l\u2019astrologia giudiziaria\u00bb. E quanto alla prima:\nMaghi neri tra storia e leggenda.\nUna figura di mago nero nella storia \u00e8 quella Landolfo II principe di Capua, scomunicato nell'anno 875 e archetipo del Klingsor nel \"Parsifal\" wagneriano.\nPi\u00f9 recentemente Aleister Crowley, fondatore del movimento Thelema, venne definito dalla stampa \u00abil pi\u00f9 grande mago nero del XX secolo\u00bb per i suoi toni controversi e provocatori, sebbene si trattasse comunque di un personaggio piuttosto complesso.\nNella letteratura teosofica si menziona lo stregone Oduarpa come il capo di una \u00abConfraternita Oscura\u00bb che all'epoca di Atlantide avrebbe cercato di usurpare il potere detenuto dalla \u00abFratellanza Bianca\u00bb di Shamballa. Oduarpa avrebbe fondato un culto consacrato alle \u00abdivinit\u00e0 del mondo inferiore\u00bb, basato su cerimonie orgiastiche di ingegneria genetica, con cui dare vita a un esercito di creature mostruose, destinato tuttavia alla sconfitta. Dai suoi cupi rituali sarebbero scaturite le odierne forme deviate di magia nera."}
{"id": "1321072", "revid": "767487", "url": "https://it.wikipedia.org/wiki?curid=1321072", "title": "In iure cessio", "text": "La in iure cessio indica in diritto romano una modalit\u00e0 di acquisto della propriet\u00e0 a titolo derivativo, che poteva essere applicata in modo indistinto sia alle \"res mancipi\" sia alle \"res nec mancipi\". La natura di tale \"modus trahendi\" era formalmente processuale.\nLo svolgimento del processo ricalcava la \"legis actio sacramento in rem\", in cui le due parti (colui che trasferiva e colui che acquistava) fingevano di contestare la propriet\u00e0 di una cosa determinata, oggetto di vendita; l'alienante ometteva di pronunziare la formula pronunziata dal \"prior vindicans\" (nella fattispecie, l'acquirente) e il processo si concludeva con una \"confessio in iure\", al che il magistrato dava causa vinta all'acquirente, che acquistava cos\u00ec la propriet\u00e0 sul bene. \nImportante applicazione della \"in iure cessio\" si ebbe nel campo della manomissione di schiavi, che nel caso specifico prende il nome di \"manumissio vindicta\"."}
{"id": "1321074", "revid": "400694", "url": "https://it.wikipedia.org/wiki?curid=1321074", "title": "ALA", "text": ""}
{"id": "1321079", "revid": "36426", "url": "https://it.wikipedia.org/wiki?curid=1321079", "title": "Salone Margherita (Milano)", "text": "Salone Margherita, cos\u00ec chiamato in onore di Margherita d'Austria-Stiria, fu il primo ambiente deputato all'opera in Milano.\nEretto nel secondo cortile di Palazzo Ducale (oggi Palazzo Reale) alla fine del XVI secolo, fu in seguito sostituito dal Teatro Regio Ducale.\nLa struttura, di per s\u00e9 modesta, ebbe comunque una grande importanza storica e culturale, si tratt\u00f2 infatti del primo teatro stabile cittadino, ma soprattutto attraverso il Salone Margherita si diffuse in citt\u00e0 la passione per l'opera.\nStoria.\nNel secondo cortile del palazzo, un \"theatro di legname\" era gi\u00e0 stato innalzato da Giuseppe Meda nel 1594, in occasione del matrimonio di \u00cd\u00f1igo de Velasco, figlio del governatore di Milano Juan Fern\u00e1ndez de Velasco. Questa grande struttura temporanea era deputata agli spettacoli musicali, spettacoli di prosa venivano invece gi\u00e0 rappresentati in un pi\u00f9 raccolto ambiente localizzato in una sala all'estremit\u00e0 nord-orientale del palazzo, sul lato verso l'odierna via delle Ore (oggi parte del Museo del Duomo). Questo preesistente \u201cTeatro delle Commedie\u201d rimase in funzione anche nel Seicento e nel primo Settecento: qui in particolare si esibivano le compagnie di artisti itineranti.\nNell'autunno 1598 era atteso alla corte milanese il passaggio di Margherita d'Austria-Stiria, in viaggio per la Spagna, dove si sarebbe unita all'erede al trono Filippo.\nNel luglio, perci\u00f2, Velasco ordin\u00f2 la costruzione di un \"salone a riserva di Theatro\". Due colonnati gi\u00e0 esistenti, uno sul lato occidentale del secondo cortile, l'altro, ligneo, probabilmente parte della struttura del Meda, furono sfruttati per creare una balconata. L'ambiente fu quindi coperto da un soffitto ligneo affrescato da Paolo Camillo Landriani. Il soggetto, accompagnato dal motto augurale \"Pleno beant te Numina sinu\", fu dettato dal governatore stesso:\nLa scena si trovava sul lato prossimo al corpo tra i due cortili. Sul lato opposto, sopra una fontana con un sileno e tre mostri marini, si apriva un loggiato dal quale si accedeva dall'appartamento della governatrice.\nA decorare il lato verso il giardino e la loggia fu chiamato Valerio Profondavalle, al quale furono affidate anche le scene e gli altri arredi.\nMargherita arriv\u00f2 il 30 novembre, ma a causa della morte del re Filippo II di Spagna, padre del promesso, il programma dei festeggiamenti dovette essere rivisto. Fu dunque messo in scena, come riporta un cronista, \u00ab il caso di quel Re che, superbo, fu umiliato \u00bb.\nAlcuni giorni pi\u00f9 tardi ebbe invece luogo un grande ballo organizzato dal coreografo Cesare Negri.\nIl salone, in seguito utilizzato, oltre che per feste, banchetti e tornei, come teatro dell'opera, mantenne dunque il nome di Salone Margherita in onore della sovrana spagnola, ma anche il nome di \u201cTeatro Ducale\u201d \u00e8 talvolta usato.\nNel 1613 il Salone fu interessato da un parziale restauro a opera di Fabio Mangone e Alessandro Bisnati.\nNella notte tra il 23 e il 24 gennaio 1695 un primo incendio divamp\u00f2 nella sala rendendo necessari lavori di restauro. Per volere del governatore spagnolo Carlo Enrico di Lorena, l'architetto Federico Pietrasanta intervenne facendo ricostruire la parete meridionale, adiacente alle stanze della governatrice, e trasformando le balconate in quattro ordini di ventiquattro palchi ciascuno.\nTredici anni pi\u00f9 tardi, nella notte tra il 5 e il 6 gennaio 1708, il salone fu definitivamente ridotto dalle fiamme ad \u00ab un mucchio di terra e sassi, da' quali nacquero negli anni successivi e sterpi e spine \u00bb.\nBisogn\u00f2 infatti aspettare quasi un decennio, e la fine del dominio spagnolo, prima che una nuova sala, il Teatro Regio Ducale, sorgesse al posto del vecchio ambiente."}
{"id": "1321081", "revid": "741067", "url": "https://it.wikipedia.org/wiki?curid=1321081", "title": "Daniela Rocca", "text": "Biografia.\nAll'et\u00e0 di sedici anni fu eletta Miss Catania. Dopo aver partecipato al concorso di Miss Italia, si trasfer\u00ec a Roma, incominciando la carriera di attrice cinematografica nel 1955 con piccole parti in film di modesta levatura. Nel 1959 il regista Fernando Cerchio le diede una parte di maggior rilievo in \"Giuditta e Oloferne\", primo di una serie di film del filone storico-biblico in costume ai quali partecip\u00f2 nel biennio successivo. Nello stesso anno partecip\u00f2 al film \"La battaglia di Maratona\" di Jacques Tourneur.\nMa la vera svolta professionale avvenne nel 1961 con \"Divorzio all'italiana\" di Pietro Germi, pellicola in cui sostenne il ruolo della moglie del protagonista Marcello Mastroianni. Per la prima volta non veniva scelta per la sua avvenenza fisica ma per le sue doti recitative: trasformata da un trucco che la imbruttiva tanto da renderla irriconoscibile, si esib\u00ec in una grande interpretazione che la consacr\u00f2 star internazionale, cos\u00ec da guadagnarsi la candidatura come migliore attrice straniera al British Academy Film Awards, concorso organizzato dalla British Academy of Film and Television Arts. Sul set del film nacque anche la travagliata relazione sentimentale con il regista Pietro Germi, che contribuir\u00e0 a minare profondamente la sua fragile psiche.\nTurbata dalla storia con Germi, a causa della quale tenter\u00e0 pi\u00f9 volte il suicidio, la Rocca decise di girare un film, \"Il peso del corpo\", del quale voleva essere regista, produttrice e attrice protagonista: fu un progetto stralunato che la porter\u00e0 a dilapidare tutti i suoi averi. Nel 1962 fu scelta da Gianni Puccini come protagonista de \"L'attico\", film semi-autobiografico nel quale le delusioni della protagonista, ragazza che giunge a Roma dalla provincia, oltre ad alcuni sottili ma chiari riferimenti, ci rimandano alla vicenda umana della Rocca.\nNel 1963 recit\u00f2 in \"La noia\", di Damiano Damiani, e negli anni seguenti partecip\u00f2 ad altri film minori, ma dopo il 1967 gravi disturbi la costrinsero al ricovero in una casa di cura per malattie mentali e causarono l'interruzione definitiva della sua carriera artistica. Nel 1977 Marco Bellocchio, regista attratto dall'analisi dei risvolti patologici della psiche, la richiam\u00f2 per interpretare se stessa nel film \"La macchina cinema\" girato insieme a Silvano Agosti.\nDurante il lungo ricovero, la Rocca scrisse poesie, alcune delle quali (\"Poeta sono\", \"Una suora\", \"\u00c8 estate\", \"Strade di Roma\", \"Alla mia donna\") incise su disco dal cantante Armando Stula, e romanzi, tra i quali \"Chiamatemi per le lune\", pressoch\u00e9 introvabili. Secondo quanto scritto dal giornalista palermitano Franz Maria d'Asaro nel saggio \"C'era una volta la Sicilia\", edito dalle Edizioni Thule nel 1979, l'attrice avrebbe trascorso i suoi ultimi anni romani lavorando in un negozio di parrucchiere per donne e bambini in via Arduino 3, nei pressi di piazza Bologna.\nMor\u00ec il 29 maggio 1995, in una casa di riposo a Milo, a causa dell'aggravarsi delle sue condizioni di salute."}
{"id": "1321082", "revid": "154944", "url": "https://it.wikipedia.org/wiki?curid=1321082", "title": "Chixdiggit", "text": ""}
{"id": "1321084", "revid": "287204", "url": "https://it.wikipedia.org/wiki?curid=1321084", "title": "Letteratura della diaspora", "text": "Per letteratura della diaspora si intende l'insieme di opere prodotte da autori che per motivi individuali e collettivi, vivono una situazione di diaspora, quasi sempre da paesi terzi verso l'Occidente, e che nei loro testi la descrivono facendone in molti casi materia esclusiva della propria produzione.\nLa lingua utilizzata \u00e8 quella del paese in cui gli autori vivono la loro diaspora, una lingua rivisitata creativamente attraverso la cultura d'origine degli autori.\nTroviamo una letteratura della diaspora in lingua inglese, francese, portoghese, italiana, ecc.\nTale tipo di letteratura, \u00e8 stata alla base della nascita di molte delle letterature africane contemporanee scritte, e conosce con la fine del colonialismo, le migrazioni e la globalizzazione - insieme al cinema, la musica, le arti visive della diaspora - una rapida e feconda diffusione.\nSi tratta comunque di una definizione \"in fieri\" e molto ampia, legata alle diaspore storicamente pi\u00f9 conosciute e studiate, ma anche alle diaspore create dalle migrazioni.\nRapporto con le letterature dei paesi d'origine.\nSpesso gli autori della diaspora provengono da paesi in cui la tradizione letteraria \u00e8 prevalentemente orale, e l'accesso alla letteratura in senso occidentale (legata essenzialmente all'oggetto-libro) implica una rottura e una serie di riposizionamenti, che M. A. Salhi (2005) definisce \"de-localizzazioni\":\nOralit\u00e0 e impatto della tecnologia.\nMolta della produzione letteraria legata alla diaspora riprende temi della tradizione orale della cultura di provenienza dell'autore, spesso una cultura femminile. Tradizione che vede nel racconto e nella \"performance\" la sua centralit\u00e0. Oralit\u00e0 che trova nei mezzi tecnologici - il telefono, l'internet - un mezzo di trasmissione e di approdo alla forma scritta.\nTale approdo alla forma scritta risulta comunque un'operazione parziale, in cui risulta difficile riprodurre l'intera gamma e ricchezza di forme espressive, legate alla \"performance\" e allo scambio, in cui le tradizionali classificazioni europee della produzione letteraria saltano e vanno a confondersi l'una nell'altra.\nPer ulteriori informazioni sull'impatto della tecnologia nella produzione orale somala, vedere anche il sottoparagrafo \"Internet e la diaspora somala\" all'interno della voce Somalia.\nLa lingua degli autori della diaspora.\nIn molti casi riferibili all'Africa contemporanea, la diaspora \u00e8 una diaspora colta, e la sua produzione letteraria getta i semi della produzione letteraria anche nella madrepatria; un esempio \u00e8 offerto dalla letteratura capoverdiana, inizialmente sviluppata in portoghese e non in creolo capoverdiano.\nLa lingua diventa un \"bagaglio\" dell'autore, parte integrante ed inscindibile della sua identit\u00e0, bagaglio in cui la lingua del paese di destinazione va a ibridarsi a quella della cultura di provenienza, fornendo all'autore mezzi inediti per esprimere il proprio vissuto e la propria realt\u00e0.\nNel contesto africano, la letteratura \u00e8 un esercizio che si appoggia al colonialismo, verso cui l'atteggiamento risulta schizofrenico. L'uso di una lingua non propria porta all'elaborazione di strategie tese a trovare un mezzo di espressione efficace."}
{"id": "1321088", "revid": "10804324", "url": "https://it.wikipedia.org/wiki?curid=1321088", "title": "Ciclisti", "text": ""}
{"id": "1321089", "revid": "767487", "url": "https://it.wikipedia.org/wiki?curid=1321089", "title": "Anonima aldil\u00e0", "text": "Anonima aldil\u00e0 \u00e8 un romanzo di fantascienza del 1958 scritto da Robert Sheckley, pubblicato per la prima volta negli Stati Uniti nel 1958 con il titolo originale \"Immortality Delivered\" e ristampato l'anno successivo con il titolo definitivo \"Immortality, Inc.\"\nL'edizione a puntate, pubblicata col titolo \"Time Killer\" sulla rivista \"Galaxy Science Fiction\", ottenne nel 1959 una candidatura al premio Hugo nella categoria miglior romanzo.\nLa storia ha fornito l'ispirazione per il film \"Freejack - In fuga nel futuro\" (\"Freejack\") del 1992.\nTrama.\nNell'opera viene descritto un processo immaginario per mezzo del quale una coscienza umana pu\u00f2 essere trasferita in un corpo affetto da morte cerebrale.\nEdizioni.\nL'edizione in lingua italiana \u00e8 stata pubblicata a fine anni cinquanta dalla casa editrice Editrice Due Mondi, nella collana Galaxy.\nLa Arnoldo Mondadori Editore ha ristampato in differenti edizioni il romanzo, sia nelle antologie Omnibus (1965) che I Massimi della Fantascienza (1985), che nella collana Classici Urania e I libri di Urania, nel 1993."}
{"id": "1321091", "revid": "154944", "url": "https://it.wikipedia.org/wiki?curid=1321091", "title": "Lawrence arms", "text": ""}
{"id": "1321096", "revid": "125755833", "url": "https://it.wikipedia.org/wiki?curid=1321096", "title": "Interwetten Austrian Open Kitzb\u00fchel", "text": "L'Austrian Open, conosciuto anche come Generali Open per motivi di sponsorizzazione, \u00e8 un torneo di tennis su terra battuta che si tiene a Kitzb\u00fchel con cadenza annuale. \u00c9 stato votato dai tennisti come miglior torneo di categorie diverse nel 1997 e nel 2002. L'edizione del 2020 viene disputata nel mese di settembre a causa della pandemia di COVID-19."}
{"id": "1321102", "revid": "729019", "url": "https://it.wikipedia.org/wiki?curid=1321102", "title": "Stazione delle Cure", "text": "La stazione delle Cure \u00e8 una fermata ferroviaria della citt\u00e0 di Firenze, sita nei pressi della piazza delle Cure, posta sul tratto urbano Firenze Campo Marte-Il Cionfo della ferrovia Faentina.\nStoria.\nLa fermata venne attivata il 17 febbraio 2001.\nStrutture e impianti.\nLa fermata \u00e8 costituita di un semplice marciapiede posto lateralmente all'unico binario della linea.\nCaratteristiche.\nDal punto di vista dell'esercizio ferroviario, Le Cure viene considerata come punto singolare: un binario di fermata decentrato facente parte dell'area della stazione de Il Cionfo, la quale \u00e8 costituita da un raggruppamento di impianti ferroviari. In caso di fermata del treno, l'ordine di ripartenza viene dato dal capotreno."}
{"id": "1321104", "revid": "380654", "url": "https://it.wikipedia.org/wiki?curid=1321104", "title": "Cage", "text": ""}
{"id": "1321105", "revid": "729019", "url": "https://it.wikipedia.org/wiki?curid=1321105", "title": "Stazione di Salviati", "text": "La stazione di Salviati fu una fermata ferroviaria fiorentina della linea Faentina. Posta al confine col comune di Fiesole, sulla via Faentina, la sua denominazione si riferisce alla vicina villa Salviati.\nStoria.\nFu aperta al servizio nel 1999 con l'inaugurazione del nuovo tratto della Faentina, passante per Vaglia.\nConcepita inizialmente come stazione di scambio, in quanto posta all'ingresso del comune, fu dotata di un ampio parcheggio e di una corsia interna per la sosta di autobus. .\nIn qualit\u00e0 di \"Binario decentrato Salviati\" fu soppressa definitivamente il 29 luglio 2012.\nStrutture ed impianti.\nLa fermata \u00e8 dotata di due panchine coperte e di un ampio parcheggio antistante a pagamento di propriet\u00e0 RFI (\"Metropark\").\nCaratteristiche.\nDal punto di vista dell'esercizio ferroviario, Salviati era considerata come punto singolare: un binario decentrato della stazione de Il Cionfo dotato di un marciapiede per essere impiegato al servizio viaggiatori. La circolazione era quindi regolata da consensi elettrici fra il Dirigente centrale operativo (DCO) di Firenze Campo di Marte, sostituito dal Dirigente Movimento (DM) de Il Cionfo nel caso questa localit\u00e0 fosse presenziata, e il DM di Firenze Campo di Marte."}
{"id": "1321108", "revid": "547034", "url": "https://it.wikipedia.org/wiki?curid=1321108", "title": "Guglielmo (vescovo di Luni)", "text": "Fu vescovo di Luni dal 1228 al 1272: il suo lunghissimo episcopato \u00e8 divisibile in tre periodi: dal 1228 al 1241; gli anni di prigionia dal 1241 al 1251; la restaurazione dell'autorit\u00e0 vescovile dal 1251 al 1272.\nBiografia.\nPrimo periodo.\nAppartenente al casato dei signori di Vezzano, fu dapprima canonico della Cattedrale di Lucca, e in seguito eletto vescovo da papa Gregorio IX, a cui rimase sempre fedelissimo. Preso possesso della diocesi, inizi\u00f2 a risanare debiti vecchi e recenti, ad affermare con forza la sua autorit\u00e0 nel sistema feudale della Lunigiana e, nel 1229, sigl\u00f2 la pace tra Pontremoli e Piacenza. \nIn occasione dei dissidi sulla Garfagnana tra il papa e Lucca si schier\u00f2 con Gregorio IX che due anni dopo, in occasione del frazionamento punitivo della diocesi lucchese tra quelle confinanti, don\u00f2 al fido Guglielmo una larga porzione del territorio lucense; nel 1236 il Papa restaur\u00f2 comunque la Diocesi. \nIntanto Guglielmo ampli\u00f2 la citt\u00e0 di Sarzana, con la costruzione di case che cedette a cittadini di Arcola e port\u00f2 a termine la redazione degli Statuti di Ponzanello, Sarzanello, Carrara, Ortonovo e Nicola, ricevendo inoltre giuramento di fedelt\u00e0 dagli uomini di Marola.\nUn episcopato cos\u00ec fecondo di buone opere non imped\u00ec il contrasto con l'Imperatore Federico II, che considerava di vitale importanza il controllo del territorio della Diocesi di Luni, quale passaggio obbligato tra Germania e Lombardia ed il resto dell'Italia centrale ed il Regno di Sicilia. \n&lt;br&gt;Gi\u00e0 nel 1126, ultimo anno di episcopato dell'arrendevole Norandino, l'Imperatore liberava il Comune di Sarzana dalla signoria vescovile sottomettendolo direttamente all'Impero e ai suoi vicari: nel 1239 Federico II occupava Pontremoli e alcuni castelli, prendeva sessanta ostaggi, si faceva consegnare da Guglielmo le torri che deteneva a Vezzano, Ponzanello e Fosdinovo per meglio controllare la Via Francigena ed infine esiliava addirittura il vescovo a Lucca.\nLa prigionia.\nNel 1241 papa Gregorio IX decise di tenere un concilio a Roma, a cui i prelati sarebbero intervenuti utilizzando la flotta genovese: l'Imperatore, tramite la ghibellina Pisa ne intercett\u00f2 la flotta il 3 maggio tra le isole del Giglio e Montecristo.\nLa flotta genovese sub\u00ec una gravissima sconfitta con oltre diecimila tra morti e prigionieri e tutti i prelati superstiti, tra cui Guglielmo, furono catturati ed imprigionati in varie citt\u00e0 dell'Italia Meridionale, dove molti morirono a causa del crudele trattamento subito. \nGuglielmo langu\u00ec in un castello pugliese fino al 1251, quando pot\u00e9 essere liberato dopo la morte di Federico II: si stabil\u00ec a Lucca, poich\u00e9 nei dieci anni della sua assenza la Diocesi era in preda all'anarchia o, ben peggio, dei Vicari Imperiali. Questi avevano usurpato i diritti episcopali per cederli al Comune di Sarzana, come molti dei feudatari vescovili e addirittura i Canonici della Cattedrale. \nMa in questo marasma si ebbe l'ottima iniziativa del marchese Oberto Pelavicino, vicario generale per la Lunigiana, che ordin\u00f2 la raccolta dei documenti pi\u00f9 importanti dell'episcopato lunense e li raccolse in quello che poi sar\u00e0 chiamato \"Codice Pelavicino\".\nLa restaurazione.\nAl suo ritorno in libert\u00e0 i problemi che Guglielmo dovette affrontare furono molteplici: oltre a restaurare la propria autorit\u00e0 e recuperare diritti e possessi usurpati, c'erano da pagare i molti debiti contratti nei primi anni di episcopato e durante la prigionia (questi ultimi per il proprio mantenimento). Per questo chiese al papa il diritto di vendere beni immobili ed affrancare servi della gleba, altrimenti \"bona Lunensi Ecclesie deglutarentur voragine usura\" e nel 1255 gli fu concesso, ma con lo strettissimo obbligo di impiegare i denari ricavati solo per ripianare i debiti. \nDel tutto privo di una classe fidata di funzionari, si rivolse ai propri concittadini lucchesi per nominare podest\u00e0, giudici, notai e vicari, facilitando cos\u00ec senza accorgersi le mire espansionistiche del potente vicino, dando origine ad una situazione che il successore di Guglielmo, Enrico da Fucecchio, avrebbe provato a risolvere. Intanto continuava a ricostituire il patrimonio della Chiesa lunense riscattando terreni o esigendone la consegna da chi li deteneva senza diritto e riordinando la situazione giuridica, ottenendo i giuramenti di fedelt\u00e0 da parte degli abitanti di Carrara, Ponzanello, San Terenzio al mare, Albiano e Bolano.\nNella sua opera di restaurazione politica sub\u00ec un'unica sconfitta nel contrasto con Nicol\u00f2 Fieschi, genovese, conte di Lavagna e nipote di Papa Innocenzo IV, che andava creandosi un proprio stato con capitale alla Spezia inglobando anche parte dei domini della Diocesi. \nNel 1251 da Guglielmo II d'Olanda, da alcuni anni Re di Germania e d'Italia in contrapposizione allo scomunicato Federico II, si era fatto donare Pontremoli e dalla famiglia degli Adalberti alcuni borghi montani e tre anni dopo chiese la ratifica di queste acquisizioni a Guglielmo, che non pot\u00e9 negarle, sollecitatovi in questo anche dal Papa. \nA quelle terre si aggiunsero il castello di Vezzano, Carpena, Vesigna, Follo e Vallerano.\nNel 1268, con la vittoria degli Angioini sugli Svevi, il vescovo Guglielmo pot\u00e9 rientrare e stabilirsi a Sarzana, di cui promulg\u00f2 nuovi statuti e con cui giunse ad un accordo sulle entrate. \nMor\u00ec, dopo un lunghissimo episcopato, quattro anni dopo, nel 1272, ultimo vescovo-conte che esercit\u00f2 con successo il dominio temporale. Gli succedette Enrico da Fucecchio."}
{"id": "1321111", "revid": "1543377", "url": "https://it.wikipedia.org/wiki?curid=1321111", "title": "Moschea di Londra", "text": "La London Markaz anche nota come Abbey Mills Islamic centre \u00e8 il proposto per una nuova moschea con annesso centro islamico da costruire su un'area di 18 acri presso Stratford, East London non lontano da dove sar\u00e0 edificato il villaggio per la XXX Olimpiade da disputarsi nel 2012.\nLa struttura, se realizzata, sar\u00e0 il pi\u00f9 grande edificio britannico e la pi\u00f9 grande moschea d'Europa. Per questa ragione spesso \u00e8 indicata come \"mega-mosque\" (mega-moschea).\nQuesto progetto ha suscitato per supposti collegamenti tra il terrorismo islamico e Tablighi Jamaat, il gruppo missionario islamico che intende costruire l'opera.\nTablighi Jamaat afferma che raccoglier\u00e0 i fondi attraverso donazioni raccolte nel Regno Unito ed all'estero .\nIl sito individuato per l'insediamento gi\u00e0 ospita una moschea capace di accogliere tra i 2.000 ed i 2.500 fedeli. Attuale proprietario \u00e8 un gruppo denominato \"Anjuman-E-Islahul Muslimeen UK\"."}
{"id": "1321129", "revid": "729019", "url": "https://it.wikipedia.org/wiki?curid=1321129", "title": "Strada statale 650 di Fondo Valle Trigno", "text": "La strada statale 650 di Fondo Valle Trigno (SS 650), nota come \"Trignina\", \u00e8 una strada statale italiana. Si presenta ad una corsia per senso di marcia (eccetto in alcuni tratti in pendenza, dove il tratto in salita \u00e8 raddoppiato), ed \u00e8 priva di incroci a raso, con la quasi totale assenza di accessi privati. Si presenta quindi come una strada a scorrimento veloce.\nLa sua lunghezza \u00e8 di 78,4 km: si sviluppa lungo l'asse SW-NE collegando la SS17 dell'Appennino Abruzzese e Appulo Sannitico nei pressi di Isernia con la SS 16 nei pressi di San Salvo Marina, costeggiando il fiume Trigno.\nSi tratta della principale strada di collegamento tra le zone interne molisane e quelle abruzzesi e la costa adriatica e viceversa, e la sua realizzazione ha richiesto la costruzione di diversi viadotti e gallerie per superare le asperit\u00e0 del territorio.\nIl limite di velocit\u00e0, nella maggior parte del suo percorso, \u00e8 di 90 km/h.\nStoria.\nCostruita dalla Cassa del Mezzogiorno, con il decreto del Ministro dei lavori pubblici del 29 dicembre 1987 venne classificata come strada statale con i seguenti capisaldi di itinerario: \"Svincolo con la s.s. n. 17 presso Isernia - svincolo di Pescolanciano - svincolo di Trivento - svincolo con la A14 presso il casello di Vasto Sud - svincolo con la s.s. n. 16 a S. Salvo Marina\"."}
{"id": "1321133", "revid": "123724408", "url": "https://it.wikipedia.org/wiki?curid=1321133", "title": "Philippe Herreweghe", "text": "Famoso per le sue interpretazioni di Bach, apprezzato soprattutto nel repertorio della musica barocca.\nNel 1970 ha fondato il Collegium Vocale Gent, con il quale \u00e8 stato invitato da Gustav Leonhardt e Nikolaus Harnoncourt a partecipare all'incisione della prima edizione integrale delle cantate di Bach.\nNel 1977 ha fondato La Chapelle Royale, specializzata nell'interpretazione della musica barocca francese del XVII secolo.\nIn seguito ha fondato altri gruppi, impegnati in un repertorio che va dalla musica rinascimentale fino alla musica contemporanea. \n\u00c8 spesso invitato come direttore ospite da importanti orchestre europee, come l'Orchestra reale del Concertgebouw di Amsterdam, l\u2019orchestra del Gewandhaus di Lipsia ed altre.\nAl Teatro La Fenice di Venezia nel 1983 dirige \"Les Indes galantes\" con l'Ensemble instrumental et vocal de la Chapelle Royale.\nDal 1998 al 2002 \u00e8 stato direttore della Royal Flanders Philharmonic Orchestra o DeFilharmonie/Royal Flemish Philharmonic di Anversa.\nL'asteroide 12567 Herreweghe \u00e8 stato cos\u00ec chiamato in suo onore."}
{"id": "1321135", "revid": "439868", "url": "https://it.wikipedia.org/wiki?curid=1321135", "title": "Jean-Baptiste Charcot", "text": "Figlio del celebre neurologo Jean-Martin Charcot, si laure\u00f2 in medicina. All'et\u00e0 di 25 anni acquist\u00f2 la sua prima imbarcazione a vela, con la quale fece un viaggio nel mare del Nord, dove raggiunse le Ebridi, le Shetland, le Isole F\u00e6r \u00d8er e l'Islanda.\nGuid\u00f2 due spedizioni esplorative in Antartide: la prima dal 1904 al 1907 al comando della nave \"Fran\u00e7ais\", e la seconda dal 1908 al 1910 al comando della nave \"Pourquoi-Pas ? IV\". Lasci\u00f2 un'importante cartografia antartica.\nNel dicembre 1911 partecipa alla fondazione di una delle prime associazioni scout in Francia, gli \"\u00c9claireurs de France\" (in seguito rinominata \"\u00c9claireuses et Eclaireurs de France\" quando si apr\u00ec alle ragazze), di cui \u00e8 presidente dal 1911 al 1921."}
{"id": "1321136", "revid": "729019", "url": "https://it.wikipedia.org/wiki?curid=1321136", "title": "Marko Stanojevic", "text": "Biografia.\nNato a Birmingham da madre italiana e padre serbo che l\u00ec si conobbero per motivi di studio, Stanojevic ebbe le sue prime esperienze rugbistiche di alto livello ai tempi della frequenza universitaria a Bristol, quando fu schierato per l'Under-21 della locale squadra.\nUna volta laureatosi in informatica, decise di trasferirsi in Italia e, nel 2002, fu ingaggiato dal Colleferro; Stanojevic diede un decisivo apporto (25 mete) alla promozione del club laziale in serie A, dopodich\u00e9 al termine della stagione torn\u00f2 in Inghilterra per debuttare nella prima squadra del Bristol.\nGrazie alla cittadinanza acquisita per parte di madre, Stanojevic pot\u00e9 essere convocato per le selezioni italiane, e debutt\u00f2 in Nazionale nel 2006 sotto la gestione di Pierre Berbizier, in occasione degli incontri di qualificazione alla .\nSempre agli ordini del tecnico francese prese parte alla fase finale della Coppa del Mondo; nel frattempo era tornato a giocare in Italia, nel Calvisano.\nNel 2008 si \u00e8 laureato campione d'Italia con il club lombardo.\nNel 2009 si trasferisce al Cavalieri di Prato. L'anno successivo passa al Rovigo."}
{"id": "1321139", "revid": "709565", "url": "https://it.wikipedia.org/wiki?curid=1321139", "title": "Franco di Basilea", "text": "Il franco (in tedesco \"Frank\") \u00e8 stato la valuta del cantone svizzero di Basilea tra il 1798 ed il 1850. Era suddiviso in 10 \"Batzen\", ognuno di 10 \"Rappen\".\nStoria.\nIl Frank era la valuta della Repubblica Elvetica dal 1798. La Repubblica Elvetica cess\u00f2 di emettere monete nel 1803. Il canton Basilea ha coniato monete tra il 1805 ed il 1831. Nel 1850, fu introdotto il franco svizzero con un cambio di 1\u00bd CHF per = 1 Frank di Basilea.\nMonete.\nFurono emesse monete di biglione dal valore di 1, 2 e 5 Rappen, \u00bd e 1 Batzen e monete d'argento da 3 e 5 Batzen.\nLe monete presentavano al dritto lo stemma di Basilea, un pastorale stilizzato, ed al rovescio il valore. La moneta da 3 Batzen portava la legenda \"DOMINE CONSERVA NOS IN PACE\". \nConcordato.\nNel 1825 il cantone fece un accordo (\"Concordato\") con altri cantoni per uniformare i tipi e soprattutto i valori delle monete. Dell'accordo facevano parte i cantoni: Agrovia, Basilea, Berna, Friburgo, Soletta e Vaud.\nL'accordo prevedeva l'emissione di monete con i seguenti nominali: 5, 2\u00bd, 1 e \u00bd \"Batzen\" e di 1 \"Kreuzer\" (= \u00bc \"Batzen\")\nAl rovescio delle monete c'era una croce con \"\"C\" al centro e la scritta \"die concordier(enden) Cantone der Schweiz\" (I cantoni concordanti della Svizzera). Per Vaud la scritta era in Francese: \"Les cantons concordants de la Suisse\"\".\nAl diritto ogni cantone poneva il proprio stemma.\nObbiettivo del \"Concordato\" era eliminare l'eccesso delle proprie monete frazionali e vietare le monete di minor valore provenienti dal resto della Svizzera.\nLa maggior parte delle monete fu coniata nel 1826. Le ultime furono coniate a Vaud nel 1834.\nLe monete concordanti di Basilea furono quelle da 5, 1 e \u00bd \"Batzen\" coniate nel 1826."}
{"id": "1321141", "revid": "183581", "url": "https://it.wikipedia.org/wiki?curid=1321141", "title": "Greenwasher", "text": ""}
{"id": "1321147", "revid": "1629429", "url": "https://it.wikipedia.org/wiki?curid=1321147", "title": "Verolengo", "text": "Verolengo (\"Vorlengh\" in piemontese) \u00e8 un comune italiano di abitanti della citt\u00e0 metropolitana di Torino in Piemonte.\nStoria.\nDai tempi dell'antica Roma il territorio dell'attuale comune di Verolengo \u00e8 stato sede di insediamenti urbani. Nel territorio che oggi ospita gli abitanti di Arborea e Le Benne sorgeva la \"Mansio Quadrata\", che era una stazione di posta in cui coloro che percorrevano la strada Torino-Pavia potevano riposare e rifocillare i cavalli. Queste stazioni di posta avevano rilevante importanza anche dal punto di vista militare ed erano anche sede di guarnigioni che li proteggevano. \nSuccessivamente Verolengo entr\u00f2 a far parte del marchesato del Monferrato e poi, dopo alterne vicende, pass\u00f2 sotto il controllo dei Gonzaga, duchi di Mantova.\nIl trattato di Cherasco segn\u00f2 il passaggio definitivo a casa Savoia, che lo govern\u00f2 fino all'unificazione dello stato italiano. Ci fu solo una parentesi durante l'et\u00e0 napoleonica, in cui Verolengo venne incorporato nel territorio francese.\nStemma e Gonfalone.\nLo stemma di Verolengo \u00e8 un verro rampante; questo simbolo \u00e8 stato oggetto di un decreto del Duce Benito Mussolini, che di seguito riportiamo:\n\" Spettare al Comune di Verolengo, in provincia di Torino il diritto di fare uso dello stemma miniato nel foglio qui annesso, che \u00e8: d'argento al verro al naturale, cinghiato pure d'argento, rampante, al capo abbassato di rosso. Capo del Littorio di rosso (porpora) al Fascio littorio d'oro circondato da due rami di quercia e d'alloro, annodati da un nastro dai colori nazionali. Ornamenti esteriori da Comune. Doversi prendere nota del presente provvedimento nel libro Araldico degli Enti Morali. Roma add\u00ec 6 febbraio 1943\".\nL'origine pare essere legata ai numerosi allevamenti suini presenti nel territorio (alcuni dei quali costituiscono ancora attualmente un'importante voce nell'economia del paese). Secondo altre interpretazioni il verro \u00e8 stato scelto per assonanza al nome del comune, che sarebbe legato ad antichi insediamenti della popolazione barbara degli Eruli (da cui Verulengum).\nMonumenti e luoghi d'interesse.\nChiesa di San Giovanni Battista.\nLa chiesa di San Giovanni Battista si trova nella piazza principale del paese (Piazza IV Novembre) che rappresenta l'intergiunzione tra il decumano ed il cardo dell'antico accampamento romano). Sulla piazza, opposta alla casa pi\u00f9 antica del paese, che la tradizione e la storia dicono appartenere al governatore romano.\nLa chiesa, in stile neoclassico, \u00e8 strutturata su tre navate ed \u00e8 rivestita esternamente di marmo bianco anche se originariamente la facciata era in mattoni a vista. Il campanile ha una figura solida ed imponente ed \u00e8 dotato di un orologio elettromeccanico a quattro quadranti.\nAll'interno numerosi altari ornano le pareti laterali. Essi sono dedicati a Santa Apollonia, Santa Lucia, Sant'Agata e Santa Libera; seguono quello dedicato alla Madonna del Rosario, a Sant'Orsola e, nella parete di fondo della navata, a Santa Maria Assunta; dalla parte opposta, cio\u00e8 a destra dell'altare maggiore e sulla parete di fondo della stessa navata, si vede l'altare dedicato a San Sebastiano, poi quello di San Nicola, quindi gli altari del Sacro Cuore, di San Giuseppe e infine di Sant'Antonio da Padova. \nDegna di attenzione \u00e8 anche la via crucis, opera dei pittori verolenghesi Amedeo e Francesco Augero.\nLa chiesa originariamente era dedicata a Santa Maria di Piazza (o degli Angeli) e solo nel XIX secolo venne intitolata a San Giovanni Battista, patrono del paese.\nChiesa di San Michele.\nQuesta chiesa \u00e8 in stile Barocco piemontese e si affaccia sulla canonica della chiesa di San Giovanni Battista.\nNon si hanno documenti che ci raccontino la storia della sua costruzione anche se alla base dell'altare maggiore \u00e8 incisa la data 1523.\nL'interno \u00e8 un ambiente a navata unica, molto raccolto, ospita il crocifisso che viene portato in processione per le vie del paese la sera del Venerd\u00ec Santo.\nA destra dell'ingresso un'edicola ospita l'immagine di un infante sorridente: si tratta di Maria Bambina, protettrice dei bambini, alla quale vengono portati come ex voto i fiocchi dei neonati del paese.\nLa chiesa \u00e8 anche sede di una omonima confraternita che si occupa del suo mantenimento: i confratelli sono commemorati in periodiche messe nelle quali si prega per la salvezza delle loro anime.\nLa Chiesa della Santissima Trinit\u00e0.\nLa chiesa della Santissima Trinit\u00e0 in stile barocco \u00e8 stata costruita nel 1744 grazie al sostegno dei conti Verulfo, su disegno dell'architetto Carlo Cerrone che probabilmente elabor\u00f2 un disegno di Juvarra.\nL'interno \u00e8 molto semplice, strutturato in un'unica navata e nel coro trova spazio un imponente quadro di Amedeo Augero.\nPapa Paolo V concesse l'indulgenza plenaria a chi si fosse recato in pellegrinaggio in questa chiesa.\nLa chiesa \u00e8 anche sede di una omonima confraternita che si occupa del suo mantenimento: i confratelli sono commemorati in periodiche messe nelle quali si prega per la salvezza delle loro anime."}
{"id": "1321156", "revid": "307923", "url": "https://it.wikipedia.org/wiki?curid=1321156", "title": "Elisabeth Leonskaja", "text": "Biografia.\nNata da una famiglia di origine ebreo-polacca a Tbilisi, allora capitale della RSS Georgiana. Diede il suo primo concerto in pubblico all'et\u00e0 di 11 anni. Nel 1964 inizi\u00f2 gli studi al Conservatorio di Mosca sotto la guida di Jakov Mil'\u0161tejn. Durante gli anni del conservatorio vinse premi in concorsi musicali a Bucarest, Bruxelles, Parigi.\nNel 1978 lasci\u00f2 l'Unione Sovietica per trasferirsi a Vienna, dove vive a tutt'oggi.\nUna sua nota incisione discografica \u00e8 quella in cui interpreta la trascrizione per due pianoforti di Edvard Grieg delle sonate K. 545 e K. 533/494 di Mozart, insieme a Sviatoslav Richter."}
{"id": "1321158", "revid": "226458", "url": "https://it.wikipedia.org/wiki?curid=1321158", "title": "Demolizione selettiva", "text": "La demolizione selettiva \u00e8 una strategia di demolizione che separa i rifiuti per frazioni omogenee orientata verso il riciclo dei materiali. \u00c8 un metodo di demolizione ancor oggi poco praticato perch\u00e9 comporta costi elevati dovuti al massiccio impiego di mano d'opera.\nUna demolizione selettiva pu\u00f2 essere orientata al fine di separare elementi riusabili da elementi non riusabili e per allontanare dai rifiuti da demolizione sostanze inquinanti. \nLa demolizione selettiva generalmente suddivide i rifiuti in:\nPer ottenere un prodotto di qualit\u00e0 \u00e8 sempre necessario ricorrere ad impianti in grado di separare i materiali non inerti e le frazioni leggere.\nI prodotti della demolizione selettiva possono essere di diverse categorie:\nAd esempio, se consideriamo come elemento originario una lastra di calcestruzzo armato, seguendo lo schema dato, esso pu\u00f2 essere trasformato in:\nIn un'accezione pi\u00f9 moderna la demolizione pu\u00f2 essere intesa come decostruzione programmata; cio\u00e8 come un momento programmato che segna la fase di fine vita di un edificio contemplando contemporaneamente la fase di nascita di un altro."}
{"id": "1321160", "revid": "14234376", "url": "https://it.wikipedia.org/wiki?curid=1321160", "title": "Indie dance", "text": ""}
{"id": "1321168", "revid": "1996380", "url": "https://it.wikipedia.org/wiki?curid=1321168", "title": "Omne trinum est perfectum", "text": "La locuzione latina Omne trinum est perfectum, tradotta letteralmente, significa: \"Ogni cosa trina \u00e8 perfetta\", cio\u00e8 \"Ogni complesso di tre, tutto quel che risulta di tre elementi o parti, \u00e8 cosa perfetta\".\nLa sentenza \u00e8 d'origine medievale. Essa esprime il concetto, di derivazione cabalistica, del carattere sacro del numero tre, nel quadro d'una concezione metafisica, oppure magica, dell'universo (propria anche del pitagorismo) che vede nel numero il suo principio costitutivo.\nDel resto, essa pu\u00f2 essere anche interpretata in senso cristiano, con riferimento al dogma fondamentale della Trinit\u00e0, e alla concezione che vede in tanti aspetti dell'universo dei misteriosi riflessi, appunto, della Trinit\u00e0 divina creatrice.\nNel parlar comune, il proverbio \u00e8 spesso citato, ma di solito in tono scherzoso, con allusione a gruppi di tre persone o cose."}
{"id": "1321173", "revid": "767487", "url": "https://it.wikipedia.org/wiki?curid=1321173", "title": "Rafa\u0142 Blechacz", "text": " Nel 2005 ha vinto il Concorso Chopin di Varsavia.\nBiografia.\nRafal Blechacz ha iniziato a suonare all'et\u00e0 di cinque anni in una piccola scuola della sua citt\u00e0 e tre anni dopo \u00e8 stato ammesso alla Scuola Nazionale di Musica Arthur Rubinstein di Bydgoszcz; nel 2007 ha completato la sua formazione con la professoressa Katarzyna Popowa-Zydro\u0144, nell'Accademia musicale Feliks Nowowiejski, sempre a Bydgoszcz. \u00c8 risultato vincitore di numerosi concorsi internazionali: secondo premio al concorso Artur Rubinstein per giovani pianisti (2002), primo premio all'Hamamatsu di Shizuoka (2003) e al concorso internazionale del Marocco (2004). Si \u00e8 affermato a livello mondiale vincendo la 15\u00aa edizione del concorso Chopin di Varsavia. La vittoria \u00e8 stata totale in quanto Blechacz si \u00e8 aggiudicato anche tutti i premi speciali: quello per la miglior esecuzione di una mazurka, assegnato dalla Radio Polacca; quello per la migliore esecuzione di una polacca, assegnato dalla Fondazione Polacca Chopin; quello per la migliore esecuzione di un concerto, assegnato dai Filarmonici di Varsavia e quello premio per la migliore esecuzione di una sonata, assegnato da Krystian Zimerman.\nAl termine del concorso, uno dei giudici, il professor Piotr Paleczny ha detto: \"Blechacz era cos\u00ec superiore da impedire l'assegnazione del secondo premio agli altri finalisti\". Un altro giudice, l'illustre pianista irlandese John O'Conor, ha dichiarato: \"Blechacz \u00e8 uno dei pi\u00f9 grandi pianisti che abbia avuto il piacere di sentire in tutta la mia vita\".\nNel 2014 ha ottenuto il premio Gilmore Artist Award.\nCarriera.\nDall'affermazione di Varsavia, \u00e8 invitato regolarmente a suonare nelle pi\u00f9 importanti sale da concerto del mondo: Carnegie Hall di New York, Concertgebouw di Amsterdam, Salle Pleyel e Th\u00e9\u00e2tre des Champs-\u00c9lys\u00e9es di Parigi, Wigmore Hall di Londra. Ha collaborato inoltre con illustri direttori d'orchestra tra cui Michail Pletn\u00ebv, Charles Dutoit, Marin Alsop e Jerzy Semkow e celebri orchestre come London Philharmonic Orchestra, New York Philharmonic e Orchestra reale del Concertgebouw.\nNel 2012 al Teatro alla Scala di Milano esegue il Concerto per pianoforte e orchestra n. 4 (Beethoven) diretto da Fabio Luisi.\nDiscografia.\nIl 29 maggio del 2006 ha firmato un contratto in esclusiva con la Deutsche Grammophon. \u00c8 il secondo polacco nella storia, dopo Krystian Zimmerman, ad essere stato scelto da questa celeberrima casa discografica. Il suo primo Cd, dedicato integralmente ai preludi di Fryderyk Chopin e uscito alla fine di Settembre del 2006, ha ricevuto numerosi consensi dalla critica e in Polonia \u00e8 divenuto immediatamente disco di platino. Il secondo cd, uscito il 10 ottobre 2008, include sonate di Haydn, Mozart e Beethoven. Per celebrare il bicentenario della nascita di Chopin, Blechacz ha voluto dedicare la sua terza fatica discografica all'incisione dei due concerti per pianoforte e orchestra di Chopin. Quest'ultimo cd, realizzato Royal Concertgebouw Orchestra diretta da Jerzy Semkow e uscito il 5 ottobre 2009, ha vinto nel 2010 il Grand Prix du Disque Fr\u00e9d\u00e9ric Chopin.\nNel 2012, dopo il successo dei primi due CD dedicati a Chopin (160.000 copie vendute), \u00e8 uscito il suo quarto cd per DG, con musiche di Debussy (Pour le piano, Estampes, L'Isle joyeuse) e Szymanowski (Preludio e Fuga in Do diesis minore, Sonata in Do minore Op.8)."}
{"id": "1321190", "revid": "767487", "url": "https://it.wikipedia.org/wiki?curid=1321190", "title": "Shirase Nobu", "text": "Guid\u00f2 la prima spedizione antartica giapponese tra il 1910 e il 1912, a bordo della nave \"Kainan Maru\".\nIn suo onore, in Antartide sono state nominate la costa di Shirase, un tratto di costa della piattaforma di Ross, e il ghiacciaio Shirase. "}
{"id": "1321192", "revid": "125789540", "url": "https://it.wikipedia.org/wiki?curid=1321192", "title": "Rally Targa Florio", "text": "Il Rally Targa Florio \u00e8 una competizione automobilistica italiana che si svolge ogni anno, di solito nel mese di maggio, sulle strade siciliane della Provincia di Palermo e delle Madonie. La gara \u00e8 da considerarsi la continuazione ufficiale dell'antichissima Targa Florio, che nel 1978 fu tramutata in rally per ragioni di sicurezza. \u00c8 organizzato dall'Automobil club di Palermo e ha raggiunto nel 2019 la 103\u00aa edizione come corsa automobilistica.\nStoria.\nDomenica 15 maggio 1977, giorno in cui si correva la 61/esima edizione, la Osella-BMW pilotata in quel momento da Gabriele Ciuti, usc\u00ec di strada in un tratto di misto-veloce che seguiva il rettilineo di Buonfornello, travolgendo gli spettatori e provocando due morti e tre feriti gravi (tra cui lo stesso pilota): la gara venne sospesa e la classifica stilata in base ai passaggi al termine del 4\u00ba giro (degli 8 previsti in origine).\nDivenuta quindi Rally dal 1978, nonostante questa esclusione dal campionato mondiale, l'antica denominazione \u00e8 rimasta intatta (divenendo rally e competizione automobilistica pi\u00f9 antica del mondo), il tracciato delle Madonie \u00e8 rimasto pressappoco lo stesso della Targa Florio tradizionale (con l'inevitabile frammentazione del percorso in tappe rallistiche) e l'affluenza di pubblico \u00e8 sempre stata enorme per la spettacolarit\u00e0 dell'evento, nonch\u00e9 per la grande quantit\u00e0 di partecipanti. Inoltre alla gara partecipano vetture storiche, inserite in una speciale categoria valevole per diversi campionati internazionali di auto d'epoca, e dal 2007 anche vetture ecologiche per la cosiddetta \"Green Prix - Targa Florio\".\nLa gara, organizzata dall'Automobile Club di Palermo in collaborazione con altre istituzioni locali (Regione Siciliana, provincia di Palermo, comune di Palermo, comune di Termini Imerese, comune di Cefal\u00f9, etc..).\nLa competizione \u00e8 valevole per il Campionato Italiano Rally, per il Trofeo d\u00b4Italia Rally GT, per il Campionato europeo rally, oltre che per altri campionati minori siciliani.\nDal 2006 la corsa \u00e8 inserita negli eventi mondiali della FIA e nel 2008 \u00e8 stata \"Supporter Event\" per l'IRC, il campionato mondiale delle vetture S1600.\nNel 2012 il rally Targa Florio ha ospitato la prova dell'IRC.; la gara ha visto un grave incidente, occorso alla Peugeot 207 del pilota irlandese Craig Breen. Durante la prima prova speciale della seconda tappa, l'auto ha sbandato in una curva a sinistra, finendo contro il guard-rail: la parte iniziale del guard-rail \u00e8 penetrata nella vettura, uccidendo all'istante il copilota ventiquattrenne Gareth Roberts.\nL'edizione del 2012 \u00e8 stata vinta dall'equipaggio Kopeck\u00fd - Dresler su \u0160koda Fabia S2000.\nNel maggio 2016 si \u00e8 svolto il 100\u00b0 Rally Targa Florio.\nAlbo d'oro.\nIl Rally Targa Florio, costituisce edizione della Targa Florio dal 1978 allorch\u00e9, divenuto rally a tutti gli effetti e non pi\u00f9 prova in circuito, \u00e8 stato valido via via per il campionato italiano rally ed il campionato europeo rally."}
{"id": "1321193", "revid": "242434", "url": "https://it.wikipedia.org/wiki?curid=1321193", "title": "Hospital de Sant Pau", "text": ""}
{"id": "1321195", "revid": "1833487", "url": "https://it.wikipedia.org/wiki?curid=1321195", "title": "Materie prime seconde", "text": "Le cosiddette materie prime seconde sono costituite da sfridi di lavorazione delle materie prime oppure da materiali derivati dal recupero e dal riciclaggio dei rifiuti. Una fonte primaria secondaria \u00e8 una fonte di materie prime che derivano da scarti industriali di vario genere. Un esempio molto comune \u00e8 lo zolfo di scarto risultato a seguito dell'estrazione dei metalli dai suoi composti metalliferi (solfuri di piombo, di rame ecc...) che viene riutilizzato e smerciato ad un prezzo pi\u00f9 basso rispetto allo zolfo nativo, alimentando quello che \u00e8 definito mercato delle materie prime secondarie.\nFonti di materie prime seconde.\nLe materie prime seconde (MPS) derivate dai residui dei processi produttivi sono in genere recuperate direttamente negli stabilimenti: \u00e8 il caso ad esempio degli scarti di lavorazione di una industria siderurgica, che possono essere direttamente rifusi per ottenere materia prima. Il ciclo si svolge dunque direttamente all'interno delle sedi di produzione.\nUn altro modo di ottenere queste \"materie prime seconde\" \u00e8 il recupero e/o il riciclaggio dei rifiuti, processo che dunque si svolge a valle della fase di vendita e consumo dei beni. Alcuni materiali sono recuperati come materie prime seconde da tantissimo tempo (ad esempio i materiali ferrosi, da sempre recuperati e rifusi) mentre per altri materiali il recupero come materie prime seconde \u00e8 pi\u00f9 recente: \u00e8 il caso del vetro, della carta e delle plastiche per i quali la raccolta differenziata permette di trasformare i rifiuti da problema a risorsa.\nUtilit\u00e0.\nL'uso sempre pi\u00f9 massiccio di materie prime seconde \u00e8 importante, perch\u00e9 riduce la necessit\u00e0 di estrarre materia prima dalla Terra e comporta in genere cospicui risparmi di energia (si pensi ai maggiori costi necessari a ricavare il ferro da una miniera piuttosto che fondere direttamente un rottame). Processo ulteriormente vantaggioso nei paesi con poche o nulle materie prime, dato che altrimenti sarebbe necessario importarne da paesi esteri. Infine un altro vantaggio \u00e8 quello d'avere un costo pi\u00f9 basso per la materia prima dato che questa non viene sprecata n\u00e9 durante la produzione di materiale nuovo, n\u00e9 con lo smaltimento dei rifiuti."}
{"id": "1321203", "revid": "1873140", "url": "https://it.wikipedia.org/wiki?curid=1321203", "title": "Tecniche di demolizione", "text": "Le tecniche di demolizione di un manufatto edilizio possono essere di diverse tipologie:"}
{"id": "1321204", "revid": "80565", "url": "https://it.wikipedia.org/wiki?curid=1321204", "title": "I 300 marinai italiani del presidio di Tien Tsin", "text": ""}
{"id": "1321206", "revid": "122987592", "url": "https://it.wikipedia.org/wiki?curid=1321206", "title": "Cost driver", "text": "Con la definizione cost driver - letteralmente \"(fattore) che pilota un costo\" in inglese - si intendono i criteri atti a dividere le voci economiche in dettagli pi\u00f9 utili alle analisi di contabilit\u00e0 analitica o di contabilit\u00e0 industriale.\nTali criteri possono essere i pi\u00f9 disparati in base alle necessit\u00e0 o alla natura della voce (per esempio costo o ricavo). Sono quindi i criteri stabiliti per la divisione del quantitativo di ogni attivit\u00e0.\nIn termini esecutivi il criterio \u00e8 esplicato in un parametro (quantitativo) (criterio \u00e8 un concetto di carattere gestionale).\nUn esempio tipico di \"cost driver\" \u00e8 quello relativo alla divisione delle spese di energia elettrica.\nNormalmente l'azienda riceve una fattura unica relativa a questa voce di costo, ma ha necessit\u00e0 di frazionarla fra i diversi reparti aziendali per poter definire un bilancio per centri di costo.\nPer questo fine si possono utilizzare diversi criteri: i metri quadrati di superficie dei locali, i metri cubi degli stessi, il numero di persone che lavorano nei singoli centri o le apparecchiature utilizzate. \nNon esiste una regola per determinare se un criterio sia valido oppure no, la decisione sull'adozione di un criterio o di un altro \u00e8 puramente interna all'azienda che la attua. L'unico elemento da considerare \u00e8 che la divisione deve essere totale e senza resti, cio\u00e8 non deve prevedere residui indivisi, ci\u00f2 al fine di garantire una quadratura con la contabilit\u00e0 generale che riporta le voci originali.\nInoltre possono individuare possibili diseconomie che l'impresa ha raggiunto nel tempo tramite economie di integrazione e di diversificazione, e che hanno causato una crescita dei costi commerciali e amministrativi.\n\u00c8 importante distinguere il cost driver immediato dal cost driver ultimo.\nCost driver immediato: \u00e8 l'unit\u00e0 di misura del fabbisogno di attivit\u00e0 che un certo output genera.\nCost driver ultimo: rappresenta l'origine di sostenimento dei costi indiretti."}
{"id": "1321210", "revid": "92723", "url": "https://it.wikipedia.org/wiki?curid=1321210", "title": "Witold Lutos\u0142awski", "text": "Lutoslawski fu studente del famoso professore Witold Maliszewski (1873 - 1939). Fu autore sensibile alla tradizione polacca quanto allo sperimentalismo dell'avanguardia viennese non rinnegando alcuni lasciti ineludibili del suo tempo, da Bart\u00f3k a Sch\u00f6nberg, da Prokof\u2019ev a Stravinskij.\nNel 1967 vinse il Premio Herder.\nNel 1986 avviene la prima esecuzione assoluta nella Tonhalle di Zurigo di \"Chain II\", dialogo per violino e orchestra di sua composizione con Anne-Sophie Mutter.\nAttivo anche come direttore d'orchestra, nel 1993, alla veneranda et\u00e0 di ottant'anni, dirige la Los Angeles Philharmonic Orchestra nella prima esecuzione della \"Quarta sinfonia\", che era stata commissionata dalla stessa orchestra.\nHa composto per la radio e il cinema mentre per il teatro le sue composizioni si limitano a musiche di scena. Corposa \u00e8 la sua composizione di musica da camera.\nBibliografia.\nW. Lutos\u0142awski \"Postscriptum. Riflessioni di un compositore contemporaneo\". Scelta e preparazione dei testi di K. Meyer e D. Gwizdalanka. Traduzione dal polacco di E. Borkowska Lanzi e M. Traverso. Genova, 2004;"}
{"id": "1321211", "revid": "115267946", "url": "https://it.wikipedia.org/wiki?curid=1321211", "title": "Cu\u00edca", "text": "La cu\u00edca \u00e8 uno strumento musicale membranofono a frizione, un tamburo con un'asticella di legno fissata al centro della membrana di cuoio, nel lato interno. Il suono \u00e8 ottenuto frizionando l'asticella con un pezzo di tessuto inumidito e effettuando una pressione sul lato esterno della cu\u00edca con le dita, producendo un suono caratteristico. Quanto pi\u00f9 vicina al centro della cu\u00edca la pressione \u00e8 effettuata, quanto pi\u00f9 acuto \u00e8 il suono prodotto.\nLa collocazione dell'asticella all'interno della cassa \u00e8 ci\u00f2 che differisce la cu\u00edca, fondamentalmente, dai tamburi a frizione europei e rafforza l'ipotesi di essere stata introdotta in Brasile dagli schiavi neri Banto. Il suo uso \u00e8 molto diffuso nella musica popolare brasiliana. A partire dal 1930, pass\u00f2 a far parte delle batterie delle scuole di samba. Altri nomi dati allo strumento sono: pu\u00edta, roncador, e tambor-on\u00e7a.\nLa cu\u00edca \u00e8 uno strumento le cui origini sono meno conosciute di quelle degli altri strumenti afro-brasiliani. \nQuesta fu introdotta in Brasile attraverso gli schiavi africani Banto, ma altri collegamenti si possono allacciare con altre parti del Nord-Est africano, cos\u00ec come con la penisola Iberica. La cu\u00edca era altres\u00ec chiamata \u201cruggito di leone\u201d in quanto nei suoi primi utilizzi era usata dai cacciatori per richiamare i leoni con il ruggito che lo strumento pu\u00f2 produrre. Esistono molte dimensioni di cu\u00edca, e nonostante da molti sia considerata uno strumento a percussione non lo \u00e8.\nIncastrata nella parte interna della pelle vi \u00e8 un'asticella di bamb\u00f9. Il pollice, l'indice ed il dito medio stringono l'asta all'interno dello strumento con un panno umido, e il ritmo viene articolato dallo strusciare (frizione) del panno sull'asta di bamb\u00f9. L'altra mano regge lo strumento e le sue dita esercitano una pressione sulla pelle. Tanto pi\u00f9 forte la stretta sull'asta e maggiore la pressione sulla pelle pi\u00f9 alti saranno i suoni, pi\u00f9 lieve la stretta e minore la pressione, pi\u00f9 bassi i suoni. L'estensione del suono della cu\u00edca pu\u00f2 arrivare a due ottave. I toni prodotti tentano di imitare la voce sotto forma di grugniti, gemiti, singhiozzi. Viene apprezzata anche nel jazz contemporaneo negli stili funk e latini."}
{"id": "1321213", "revid": "486946", "url": "https://it.wikipedia.org/wiki?curid=1321213", "title": "First Certificate of English", "text": ""}
{"id": "1321214", "revid": "486946", "url": "https://it.wikipedia.org/wiki?curid=1321214", "title": "First Certificate", "text": ""}
{"id": "1321228", "revid": "599013", "url": "https://it.wikipedia.org/wiki?curid=1321228", "title": "Steed Malbranque", "text": "Carriera.\nCresciuto nelle giovanili dell'Olympique Lione, nel 1997 debutta in prima squadra e fino al 2001 colleziona 87 presenze e 6 gol.\nNel 2001 passa al Fulham dove in 5 stagioni realizza 32 gol in 172 presenze.\nNel 2006 passa al Tottenham Hotspur, dove nella stagione 2006-2007 totalizza 28 presenze e 4 reti. Dopo due anni al Tottenham, il francese passa al Sunderland.\nHa segnato il 150\u00ba gol nelle coppe europee del Tottenham nel match di Coppa UEFA contro lo Sporting Braga il 14 marzo 2007 in casa.\nNell'agosto 2011 fa ritorno in patria, firmando un contratto con il Saint-\u00c9tienne. Il 6 settembre 2011, dopo una sola presenza, rescinde il contratto con la squadra francese.\nIl 26 agosto 2012 viene ingaggiato dall'Olympique Lione firmando un contratto annuale.\nHa fatto parte della .\nCuriosit\u00e0.\nNell'agosto 2011 il centrocampista francese lasci\u00f2 il Sunderland per fare ritorno in patria tra le fila del Saint-Etienne. 40 giorni dopo la firma del contratto Malbranque lo rescisse per presunti problemi di salute del figlio. Suo figlio tuttavia non era mai nato: dietro la decisione di lasciare il Saint-Etienne si nascondeva il Lione.\nNote.\n2 Palmar\u00e8shttps://it.sports.yahoo.com/foto/9-trasferimenti-pi%c3%b9-brevi-della-104118310/photo-p-class-block-block-p-104118888.html"}
{"id": "1321229", "revid": "287204", "url": "https://it.wikipedia.org/wiki?curid=1321229", "title": "Jonatan Binotto", "text": "Carriera.\nGiocatore.\nClub.\nCresciuto nel settore giovanile della Pasianese, a 16 anni entra in quello della . Nella stagione 1994-1995 viene ceduto in prestito all', militante in Serie B. La stagione 1997-1998 \u00e8 la migliore della sua carriera sotto il punto di vista delle realizzazioni: 5 reti in 33 presenze in campionato gli valgono il trasferimento al guidato da Carlo Mazzone nella successiva stagione 1998-1999, disputata in Serie A.\nIn rossobl\u00f9 rimane per tre stagioni, di cui le ultime due contraddistinte da continui problemi fisici, che per\u00f2 non gli impediscono di disputare alcune buone partite. L' decide di acquistarlo scambiandolo alla pari con Fabio Macellari, ma proprio durante la preparazione dell'annata coi nerazzurri subisce un grave infortunio da cui non si riprender\u00e0 mai completamente, nelle stagioni seguenti giocher\u00e0 soltanto una manciata di partite, se si eccettua l'annata 2002-2003 nella quale \u00e8 titolare al disputando ben 28 partite su 34.\nChiude la carriera tra i dilettanti del al termine della stagione 2006-2007.\nNazionale.\nHa fatto parte dei 22 convocati da Cesare Maldini per il torneo olimpico di . Nel 1998 viene convocato per due partite con la nazionale maggiore, senza per\u00f2 scendere in campo.\nAllenatore.\nNella seconda parte della stagione 2007-2008 ha allenato il Sasso Marconi, nel campionato di Eccellenza dell'Emilia-Romagna. Successivamente allena la squadra dei Giovanissimi Nazionali Professionisti della per due campionati, per poi passare nella stagione 2010-2011 alla guida dei pari categoria del .\nDal dicembre 2018 allena il fino al 2019 per poi ritornare ad allenare il Settore Giovanile della ."}
{"id": "1321230", "revid": "1573940", "url": "https://it.wikipedia.org/wiki?curid=1321230", "title": "Alcol deidrogenasi (NADP+)", "text": "La alcol deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nSi tratta di una proteina contenente zinco come cofattore. Alcuni enzimi di questa classe sono in grado di ossidare solo alcoli primari; altre solo alcoli secondari."}
{"id": "1321231", "revid": "322321", "url": "https://it.wikipedia.org/wiki?curid=1321231", "title": "Giusi Cataldo", "text": "Biografia.\nSi \u00e8 formata in teatro con Vittorio Gassman, Gigi Proietti, Giorgio Strehler e al cinema con Mario Monicelli, Carlo Verdone e Carlo Carlei.\nNel 1988 recita nel film di Carlo Verdone \"Compagni di scuola\".\nEsordisce come regista con il testo \"Le voci buie\", scritto a quattro mani con Caronna, con cui ha vinto il premio \"AstiTeatro 1993\" per le categorie \"miglior testo teatrale\" e \"miglior regia\". \u00c8 anche la protagonista dello spettacolo, che vede assieme sul palcoscenico attori udenti e non. Il testo ha un chiaro spunto autobiografico: i genitori della Cataldo sono entrambi audiolesi.\nIn vista delle elezioni regionali siciliane del 2012 l'Italia dei Valori le chiese di candidarsi come deputato regionale: l'attrice sembrava sul punto di accettare ma, essendo la proposta arrivata troppo tardi, fu costretta a rinunciare per motivi tecnici.\n\u00c8 stata legata a Bebo Morroni dal quale nel 2006 ha avuto un figlio.\nCarriera.\nNel 1989 \u00e8 la protagonista di \"Corsa di primavera\" per la regia di Giacomo Campiotti presentato alla Settimana della Critica alla Mostra del Cinema di Venezia e vincitore del Giffoni Film Festival. \u00c8 candidata ai Nastri d'argento quale miglior interprete femminile. Seguiranno poi \"Rossini! Rossini!\" per la regia di Mario Monicelli, \"La corsa dell'innocente\" di Carlo Carlei, \"L'albero dei destini sospesi\" di Rachid Behnadj, \"Locride Calabria\" di Vittorio Badolisani, \"La vita altrui\" di Michele Sordillo \"A.A.A.Achille\" di Giovanni Albanese. Ermanno Olmi la sceglie come voce di Maria Salviati De Medici ne \"Il mestiere delle armi\".\nPer quanto riguarda l'attivit\u00e0 teatrale, oltre al gi\u00e0 citato \"Le voci buie\" comprende, tra le altre interpretazioni, \"Cyrano de Bergerac\" per la regia di Gigi Proietti, \"Oh Luciano\" per la regia di Alvaro Piccardi, \"Affabulazione\" e \"Poesia alla Vita\" per la regia di Vittorio Gassman, \"Cavalleria rusticana\" per la regia di Ennio Coltorti, il \"Pinocchio\" di Collodi nell'allestimento di Roberto Guicciardini, \"Black Comedy\" di Terlizzi e \"Coccodrilli\" di Giorgio Gallione. Pi\u00f9 recentemente \u00e8 stata la protagonista accanto ad Andrea Roncato della commedia inglese \"Nessuno \u00e8 perfetto\" di Simon Williams per la regia di Alvaro Piccardi, a Massimo Venturiello, ne \"L'uomo, la bestia e la virt\u00f9\" di Pirandello sempre per la regia di Alvaro Piccardi, e a Roberto Herlitzka ne \"Il gioco delle parti\", ancora di Pirandello, per la regia di Gigi Dall'Aglio. Nel gennaio del 2015 interpreta la moglie di Pino Caruso nell'opera di Pirandello \"Non si sa come\" in scena al Teatro Biondo stabile di Palermo.\nNel 1998 organizza assieme a Bebo Moroni la tre giorni \"Palermo contro la pena di morte\" e nell'ambito della manifestazione, patrocinata dal Comune di Palermo e da Amnesty International, presenta la versione teatrale del radiodramma \"Twelve Hungry Men\" di Reginald Rose da cui il celebre film \"La parola ai giurati\" di Sidney Lumet, stesso titolo con cui viene presentato l'allestimento della Cataldo.\nNel novembre 2013 riporta a Palermo la \"Festa dei Morti\", con una manifestazione culturale intitolata \"Notte di Zucchero\", che coinvolge la citt\u00e0 di Palermo con pi\u00f9 di 30.000 presenze. Ai Cantieri Culturali alla Zisa si sono avvicendate pi\u00e8ce teatrali, spettacoli musicali e per bambini, bancarelle di cibo da strada e la creazione del Pupo di Zucchero pi\u00f9 grande del mondo. Nell'aprile del 2015 \u00e8 regista e attrice dell'opera teatrale \"Niente per niente\" uno spettacolo andato in scena a Roma alla Sala Umberto e nelle scuole romane. un progetto contro l'usura e il sovraindebitamento a cura dell'ambulatorio antiusura e Adventum.\nMolto intensa anche l'attivit\u00e0 televisiva, che la vede protagonista di numerose fiction tra cui \"Racket\" accanto a Michele Placido, \"Incantesimo\", \"L'Attentatuni\" di Claudio Bonivento, \"Non Parlo Pi\u00f9\" di Vittorio Nevano, la serie \"Compagni di scuola\" per la regia di Tiziana Aristarco e Riccardo Donna, \"Per amore\", regia di Maria Carmela Cicinnati e Peter Exacoustos, \"Il bello delle donne\", \"Ricomincio da me\" di Simona Izzo. \u00c8 una delle protagoniste della maxi fiction \"Orgoglio\" in tutte e tre le edizioni andate in onda per Rai Uno.\nDall'agosto 2011 \u00e8 una delle protagoniste di \"CentoVetrine\" nel ruolo di Matilda Herrera-Diaz. Abbandona la soap nell'ottobre 2012, per poi ritornarvi brevemente nel gennaio 2013 e tra il maggio e il giugno dello stesso anno; in seguito rientra stabilmente nel cast."}
{"id": "1321232", "revid": "110157", "url": "https://it.wikipedia.org/wiki?curid=1321232", "title": "(R,R)-butanodiolo deidrogenasi", "text": "La (R,R)-butanodiolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima converte anche i diacetili in acetoina, utilizzando NADH come agente riducente."}
{"id": "1321233", "revid": "1573940", "url": "https://it.wikipedia.org/wiki?curid=1321233", "title": "Acetoina deidrogenasi", "text": "La acetoina deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nAnche NADP pu\u00f2 agire da accettore."}
{"id": "1321234", "revid": "1543377", "url": "https://it.wikipedia.org/wiki?curid=1321234", "title": "Glicerolo deidrogenasi", "text": "La glicerolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche sul propano-1,2-diolo."}
{"id": "1321236", "revid": "1543377", "url": "https://it.wikipedia.org/wiki?curid=1321236", "title": "Propanodiolo-fosfato deidrogenasi", "text": "La propanodiolo-fosfato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321237", "revid": "1543377", "url": "https://it.wikipedia.org/wiki?curid=1321237", "title": "Glicerolo-3-fosfato deidrogenasi (NAD+)", "text": "La glicerolo-3-fosfato deidrogenasi (NAD+) \u00e8 un enzima appartenente alla classe delle ossidoreduttasi, che catalizza la seguente reazione:\nAgisce anche sul propano-1,2-diolo fosfato e sul glicerone solfato (con una minore affinit\u00e0)."}
{"id": "1321238", "revid": "1543377", "url": "https://it.wikipedia.org/wiki?curid=1321238", "title": "D-xilulosio reduttasi", "text": "La D-xilulosio reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche come una -eritrulosio reduttasi."}
{"id": "1321239", "revid": "1543377", "url": "https://it.wikipedia.org/wiki?curid=1321239", "title": "L-xilulosio reduttasi", "text": "La L-xilulosio reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321240", "revid": "1543377", "url": "https://it.wikipedia.org/wiki?curid=1321240", "title": "D-arabinitolo 4-deidrogenasi", "text": "La D-arabinitolo 4-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321242", "revid": "1366835", "url": "https://it.wikipedia.org/wiki?curid=1321242", "title": "L-arabinitolo 4-deidrogenasi", "text": "La L-arabinitolo 4-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321243", "revid": "110157", "url": "https://it.wikipedia.org/wiki?curid=1321243", "title": "L-arabinitolo 2-deidrogenasi", "text": "La L-arabinitolo 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321244", "revid": "1366835", "url": "https://it.wikipedia.org/wiki?curid=1321244", "title": "L-iditolo 2-deidrogenasi", "text": "La L-iditolo 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nAgisce anche sul -glucitolo (con produzione di -fruttosio) e altri polialcoli analoghi. "}
{"id": "1321246", "revid": "1543377", "url": "https://it.wikipedia.org/wiki?curid=1321246", "title": "D-iditolo 2-deidrogenasi", "text": "La D-iditolo 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nInoltre converte lo xilitolo in -xilulosio e il -glucitolo in -fruttosio."}
{"id": "1321247", "revid": "1543377", "url": "https://it.wikipedia.org/wiki?curid=1321247", "title": "Galattitolo 2-deidrogenasi", "text": "La galattitolo 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\n\u00c8 anche in grado di convertire nello zucchero corrispondente altri alditoli con configurazione L-treo adiacente ad un gruppo alcolico primario. "}
{"id": "1321248", "revid": "110157", "url": "https://it.wikipedia.org/wiki?curid=1321248", "title": "Mannitolo-1-fosfato 5-deidrogenasi", "text": "La mannitolo-1-fosfato 5-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321249", "revid": "110157", "url": "https://it.wikipedia.org/wiki?curid=1321249", "title": "Inositolo 2-deidrogenasi", "text": "La inositolo 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321250", "revid": "1543377", "url": "https://it.wikipedia.org/wiki?curid=1321250", "title": "Glucuronato reduttasi", "text": "La glucuronato reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nInoltre \u00e8 capace di ridurre il -galatturonato. \u00c8 possibile che Alcol deidrogenasi (NADP+) (EC 1.1.1.2) sia lo stesso enzima."}
{"id": "1321251", "revid": "110157", "url": "https://it.wikipedia.org/wiki?curid=1321251", "title": "Glucuronolattone reduttasi", "text": "La glucuronolattone reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1321252", "revid": "15756", "url": "https://it.wikipedia.org/wiki?curid=1321252", "title": "Mesopotamia (provincia romana)", "text": "La Mesopotamia era una provincia dell'Impero romano; in et\u00e0 severiana portava il titolo ufficiale di \"Mesopotamia et Oshroenae\".\nStatuto.\nProvincia romana affidata all'ordine equestre sotto l'autorit\u00e0 del \"praefectus Mesopotamiae\" a partire dal 197. Con la successiva riforma amministrativa tetrarchica dell'Impero da parte di Diocleziano, la Mesopotamia rientr\u00f2 nella diocesi d'Oriente.\nStoria.\nDa Traiano ai Severi (116-217).\nVenne creata nel 115 a seguito della campagna di Traiano contro i Parti: il territorio conquistato venne diviso in province, e la Mesopotamia venne istituita facendovi rientrare il territorio della moderna Siria a oriente dell'Eufrate e quello dell'Iraq settentrionale. Il primo governatore fu Decimo Terenzio Scauriano. Fu abbandonata da Adriano soli due anni pi\u00f9 tardi nel 117.\nLa Mesopotamia settentrionale torn\u00f2 di nuovo sotto il controllo romano in seguito alle campagne partiche di Lucio Vero del 163-166, almeno fino al regno di Commodo. A testimonianza dell'occupazione romana in Osroene, oltre l'Eufrate, un'iscrizione ad Edessa di quest'anno, ed una successiva a Dura Europos dell'epoca di Commodo (nel 183) riguardante la presenza della \"cohors II Ulpiae equitatae Commodianae\". \nPerduta nuovamente attorno al 192, fu riconquistata da Settimio Severo nel 197 e posta sotto il governo di un prefetto di rango equestre, il praefectus Mesopotamiae, creato sul modello del prefetto d'Egitto. Nella provincia \"Nisibi\" divenne la capitale.. Queste tre citt\u00e0 divennero, inoltre, tutte colonie.\nDa Alessandro Severo a Valeriano (231-260).\nTra il 224 e il 226/227 avvenne un episodio importante, che cambi\u00f2 le sorti dei rapporti tra Impero romano e Impero persiano: in Oriente l'ultimo imperatore dei Parti, Artabano IV, fu rovesciato dopo essere stato sconfitto in \"tre battaglie\" e il rivoltoso, Ardashir I, fond\u00f2 la dinastia sasanide, destinata ad essere l'avversaria orientale dei Romani fino al VII secolo. In particolare, tra il 229 ed il 232 circa, Sasanidi e Romani si scontrarono per la prima volta, poich\u00e9 i primi, considerandosi discendenti dei Persiani, rivendicavano il possesso di tutto l'Impero degli Achemenidi, ivi compresi i territori, ora romani, dell'Asia Minore e del Vicino Oriente, fino al mare Egeo.\nAd un iniziale sfondamento del fronte mesopotamico romano a pi\u00f9 riprese, da parte delle armate, prima di Ardashir I (dal 229 al 241) e poi del figlio Sapore I (dal 241 al 260), si susseguirono controffensive romane guidate dai suoi imperatori, come accadde nel caso di Alessandro Severo, Gordiano III e Valeriano. Quest'ultimo per\u00f2 fu sconfitto in battaglia nel 260 e fatto prigioniero dal \"Re dei Re\", permettendo che ancora una volta i territori romani di Mesopotamia, Siria e Cappadocia fossero razziati dalle armate sasanidi invasori, con conseguente demolizione del \"limes orientale\" in numerose sue postazioni (da forti e fortini a fortezze legionarie).\nDa Odenato a Galerio (262-298).\nCon la morte di Valeriano, l'Impero romano, sebbene fosse sotto la costante pressione delle armate germano-sarmatiche del fronte settentrionale, fu costretto a reagire alla terribile disfatta subita nel 260, che aveva portato alla successiva occupazione di Antiochia, terza citt\u00e0 romana per numero di abitanti (dopo Roma ed Alessandria d'Egitto). Da questo momento in poi, per i quarant'anni successivi, le armate romane si spinsero, in almeno tre circostanze, \"in profondit\u00e0\" nei territori sasanidi, conquistando altrettante volte la loro capitale Ctesifonte: prima con il \"rector totius Orientis\", Odenato, poi con gli imperatori Caro e Numeriano, ed infine con Galerio, sotto la supervisione dell'Augusto, Diocleziano (fautore del progetto tetrarchico).\nAl termine di queste ultime campagne militari, la Mesopotamia ritorn\u00f2 sotto il controllo romano, l'Armenia fu riconosciuta protettorato romano, mentre a \"Nisibi\" furono accentrate le vie carovaniere dei commerci con l'estremo Oriente (Cina e India). Con il controllo di alcuni territori ad est del fiume Tigri, fu raggiunta la massima espansione dell'impero verso est (298). Fu, quindi, potenziato l'intero sistema di frontiere orientali, a partire dalla costruzione della \"Strata Diocletiana\" in Siria, e di nuove postazioni fortificate in tutta la Mesopotamia-Osroene; furono arruolate almeno cinque nuove legioni: la I \"Armeniaca\" e la II \"Armeniaca\" lungo l'Eufrate in Armenia; la IV, V e VI \"Parthica\" in Mesopotamia ed Osroene.\nDa Diocleziano a Costantino I (298-334).\nIl trattato di pace tra Diocleziano ed il re sasanide Narsete dur\u00f2 quasi 40 anni. La sconfitta dei Sasanidi ad opera di Diocleziano e Galerio (pace del 298), aveva garantito all'Impero romano oltre un trentennio di relativa pace (fino al 334) e la Mesopotamia settentrionale tornava sotto il controllo romano. La frontiera fu, infatti, spostata fino al Khabur ed al Tigri settentrionale, passando per il Jebel Sinjar.\nCostanzo II e Sapore II (337-363).\nGli anni successivi alla morte di Costantino I (337), furono estremamente difficili per i due Imperi, coinvolti in una guerra di costante logoramento tra di loro, senza vinti, n\u00e9 vincitori: da una parte Costanzo II (che trascorse la maggior parte del suo tempo, tra il 337 ed il 350, ad Antiochia, trasformato per l'occasione in \"quartier generale\" delle armate orientali), dall'altra, Sapore II (nel tentativo assai improbabile di cacciare i Romani da tutti i territori asiatici ad occidente dell'Eufrate). I confini alla fine rimasero sostanzialmente stabili, con avanzate e ritirate, ora dell'uno ora dell'altro, almeno fino alla campagna sasanide di Giuliano del 363, quando le armate romane furono costrette a cedere buona parte dei territori ad est dell'Eufrate, rinunciando cos\u00ec a quasi due secoli e mezzo di conquiste.\nTeodosio.\nA seguito della divisione dell'impero in due parti avvenuta sotto Teodosio I, il territorio siriano venne scorporato per formare la provincia dell'Osroene, mentre la Mesopotamia vera e propria si ridusse al territorio iracheno.\nDifesa.\nLa Mesopotamia, perduta quindi attorno al 193, fu riconquistata da Settimio Severo nel 197-198 e posta sotto l'autorit\u00e0 del neocostituito \"praefectus Mesopotamiae\". Nella provincia furono dislocate due legioni appena formate: la I Parthica e la III Parthica. Le sedi delle legioni erano Singara, vicina al fiume Tigri (la I \"Parthica\") e probabilmente Nisibi o Resaina (la III \"Parthica\"), con vexillationes a \"Dura Europos\"."}
{"id": "1321253", "revid": "125710175", "url": "https://it.wikipedia.org/wiki?curid=1321253", "title": "Indesit Company", "text": "Indesit Company S.p.A. \u00e8 stata un'azienda multinazionale italiana produttrice di elettrodomestici con sede a Fabriano, in provincia di Ancona. Fondata nel 1975 come Merloni Elettrodomestici S.p.A., \u00e8 stata una delle maggiori aziende europee del settore. Nel 2014 \u00e8 passata sotto il controllo della statunitense Whirlpool Corporation, che ne ha deciso la fusione con la sua sussidiaria Whirlpool Europe S.r.l. nel 2016, per dare origine alla Whirlpool EMEA S.p.A..\nStoria.\nLa fondazione e i primi anni di attivit\u00e0 (1975-1983).\nLe Industrie Merloni di Fabriano, in provincia di Ancona, fondate nel 1930 da Aristide Merloni, verso la fine degli anni sessanta vararono un processo di organizzazione interna che port\u00f2 alla nascita di specifiche divisioni operative, e nel 1975 avvenne lo scorporo con la creazione di societ\u00e0 distinte, come la \"Merloni Elettrodomestici S.p.A.\", sorta dalla divisione elettrodomestici diretta da Vittorio Merloni, figlio del predetto Aristide. \nLa nuova azienda eredit\u00f2 tre degli otto stabilimenti produttivi delle Industrie Merloni, ai quali si aggiunsero quello di Aycliffe, in Gran Bretagna, per la produzione di lavatrici e lavastoviglie, rilevato nel 1979 dalla Colston, e quello di Set\u00fabal, in Portogallo, per la produzione di frigoriferi e congelatori, rilevato nel 1980 dalla Frisado, che divenne Ariston Electrodom\u00e9sticos SA.\nNegli anni ottanta l'azienda marchigiana registr\u00f2 delle difficolt\u00e0, situazione che era comune a tutte le imprese del settore, poich\u00e9 il mercato europeo degli elettrodomestici era ormai saturo. La concomitante progressiva cessione di altre aziende italiane di elettrodomestici a gruppi stranieri, resero Merloni Elettrodomestici la prima azienda nazionale del settore e la quinta a livello continentale, che oltre che con il marchio Ariston operava anche come terzista. Nel 1982, rilev\u00f2 il 30% di Smeg.\nL'espansione e l'internazionalizzazione (1984-2004).\nVittorio Merloni, tornato a tempo pieno al timone della sua azienda nel 1984, dopo il quadriennio alla presidenza di Confindustria, attu\u00f2 un importante piano di ristrutturazione aziendale, elaborato in collaborazione con esperti dell'Universit\u00e0 di Harvard. Il personale venne ridotto, furono chiusi alcuni stabilimenti, introdotti nei processi produttivi i robot, e lanciati nuovi prodotti. Dopo due anni di passivit\u00e0, l'azienda, che arriv\u00f2 a produrre 1,5 milioni di pezzi l'anno, torn\u00f2 in utile grazie ad un significativo incremento di vendite e fatturato, realizzati prevalentemente all'estero. In quello stesso anno fu stipulato un accordo con la Frigidaire International, divisione della statunitense White Consolidated Industries, per l'utilizzo del marchio Frigidaire per una particolare linea di elettrodomestici di alto livello, distribuiti attraverso uno specifico canale commerciale.\nNel febbraio 1987, Merloni Elettrodomestici fece ingresso nel capitale di Philco Italia, rilevandone il 25% delle quote. Sette mesi pi\u00f9 tardi, a settembre, fu quotata alla Borsa di Milano, e successivamente alla Borsa di Lisbona tramite la sua consociata portoghese Ariston Electrodom\u00e9sticos SA. A dicembre, Merloni Elettrodomestici acquist\u00f2 all'asta il marchio e gli stabilimenti dell'azienda torinese Indesit, in difficolt\u00e0 da inizio decennio e in amministrazione controllata. Indesit divenne cos\u00ec il secondo marchio dell'azienda marchigiana dopo Ariston. L'ingresso di Indesit nel Gruppo Merloni comport\u00f2 il raddoppio del fatturato in un solo anno, passato dagli oltre 500 miliardi di lire annuali a oltre 1.000 miliardi, nonch\u00e9 ad un aumento della sua presenza sul mercato europeo, che raggiungeva una quota del 10%.\nNel 1988, il 51% del capitale dell'azienda pass\u00f2 sotto il controllo della Fineldo, holding finanziaria della famiglia Merloni. L'anno successivo, nel 1989, rafforz\u00f2 la propria presenza internazionale con l'acquisto di due aziende portoghesi produttrici di elettrodomestici, la Fabrica du Portugal e la Fundisao de Oeiras, e quello della francese Scholt\u00e8s, produttrice di forni elettrici e a microonde. \nNel 1990, nel capitale di Merloni Elettrodomestici fece ingresso il Gruppo Marcegaglia, peraltro fornitore della stessa azienda di Fabriano, che rilev\u00f2 una quota del 7%. Proseguirono gli investimenti esteri del Gruppo, che nel 1992 acquis\u00ec dalla turca Vestel il controllo del 25% della Pekel, per fare ingresso nei mercati turco e mediorientale, e che un anno pi\u00f9 tardi arriv\u00f2 al 54%. Nel 1993, cre\u00f2 una \"joint-venture\" in Argentina, con il Gruppo Zanella, la Argentron SA, per la distribuzione nei paesi sudamericani. Nel 1995, attraverso la sua consociata britannica rilev\u00f2 la New World, produttrice di cucine. Nello stesso anno, Merloni fece ingresso in Estremo Oriente con l'apertura di un nuovo insediamento produttivo a Qingdao, in Cina, attraverso una \"joint-venture\" creata con Haier denominata Merloni Haier Washing Appliances Company, per produrre lavabiancheria per il mercato cinese e per l'esportazione nel continente asiatico. Nel 1996, in Italia, rilev\u00f2 il 30% di STAR, produttrice di piani cottura e cappe per cucina. \nNel 1996, Merloni nomin\u00f2 il primo amministratore delegato dell'azienda esterno al Gruppo, Francesco Caio, con l'obiettivo di migliorare le performance finanziarie e la presenza del brand nei mercanti esteri.\nNel 1999, inaugur\u00f2 la linea di prodotti dotati di tecnologia WRAP denominata Ariston Digital, con l'Home Smart Monitor (HSM), uno schermo interattivo e multimediale touch screen da incasso, che consentiva di collegarsi ad internet, alla televisione e alla radio, sviluppato dall'azienda marchigiana in collaborazione con il Media Lab del MIT di Boston. La linea Ariston Digital venne presentata all'edizione dello SMAU di quell'anno presso la Fiera di Milano. Nel medesimo anno, Merloni Elettrodomestici apr\u00ec a \u0141\u00f3d\u017a, in Polonia, il suo undicesimo stabilimento, per la produzione delle cucine Indesit. \nNel 2000, a Caio succedette nel ruolo di amministratore delegato della societ\u00e0 Andrea Guerra, il pi\u00f9 giovane di una societ\u00e0 quotata in borsa. In quell'anno, Merloni lanci\u00f2 un altro modello di monitor da cucina, Leonardo, che consentiva di navigare su internet e fare shopping on line, scaricare ricette e cicli di cottura dal web. Prosegu\u00ec l'espansione internazionale dell'azienda di Fabriano, che in quell'anno rilev\u00f2 Stinol, primo produttore russo di elettrodomestici. Nel 2001, fu rilevato il 50% della britannica General Domestic Appliances (GDA), produttrice di elettrodomestici a marchio Hotpoint, di cui acquis\u00ec il pieno controllo l'anno successivo, nel 2002, rilevando poi la restante met\u00e0 del capitale posseduta dalla statunitense General Electric.\nIl cambio di nome: da Merloni Elettrodomestici a Indesit Company (2005-2012).\nIl 6 settembre 2004, nella sede di Fabriano si riun\u00ec l'assemblea ordinaria degli azionisti di Merloni Elettrodomestici, in occasione della quale venne deliberato il cambio di denominazione societaria in \"Indesit Company S.p.A.\", assunta a partire dal 1\u00ba gennaio 2005. L'azienda marchigiana aveva ormai assunto le dimensioni e le caratteristiche di una conglomerata, e nonostante il marchio storico era Ariston, venne scelto Indesit per la nuova ragione sociale poich\u00e9 era il suo marchio globale. \nLa nuova Indesit Company nel 2005 cre\u00f2 una \"joint-venture\" con la cinese Wuxi Little Swan Company, per la produzione di lavastoviglie, di cui l'azienda italiana \u00e8 azionista con il 70%. Nel novembre 2006, con il modello di lavabiancheria Aqualtis, l'azienda venne insignita dell'Award Ecohitech, per qualit\u00e0 tecnologica, basso consumo energetico e per l'ecocompatibilit\u00e0 del prodotto. Nel 2007, il marchio Ariston, fino ad allora condiviso con la Merloni Termosanitari, fu abbinato e unito ad Hotpoint, dando cos\u00ec origine al brand Hotpoint-Ariston.\nNella Grande recessione dell'economia scoppiata nel 2007, che interess\u00f2 soprattutto i paesi europei, quello degli elettrodomestici fu uno dei settori industriali pi\u00f9 colpiti duramente, poich\u00e9 netta fu la flessione delle vendite. Ne fu investita anche Indesit Company, che vide ridurre del 60% il valore del suo titolo in borsa nel 2008, ed un calo delle vendite del 20%. La multinazionale marchigiana, al fine di ridurre i costi, tra il 2009 e il 2012, chiuse lo stabilimento in Galles, e gli stabilimenti italiani di Brembate di Sopra, in provincia di Bergamo, di Refrontolo, in provincia di Treviso, e di None, in provincia di Torino, e al contempo spost\u00f2 le produzioni negli stabilimenti polacchi.\nNel 2012, Indesit Company annunci\u00f2 l'ingresso nel mercato dei piccoli elettrodomestici.\nIl declino e la cessione a Whirlpool Corporation (2013-2016).\nDal 2010, presidente della Indesit Company era Andrea Merloni, figlio di Vittorio, ma dopo appena tre anni, nel 2013, gli succedeva Marco Milani, che della multinazionale era amministratore delegato dal 2004. \nL'azienda dei Merloni non era pi\u00f9 in grado di riprendersi, dato che sia le quote di mercato che gli utili erano in forte contrazione, soprattutto in Europa occidentale, e ci\u00f2 era dovuto chiaramente alla crisi dei consumi, all'aumento del costo delle materie prime, e al sopravvalutazione dell'euro sul dollaro. Nel febbraio 2014, viene chiuso lo stabilimento di Teverola, in provincia di Caserta, dove si producevano le lavatrici. Cinque mesi pi\u00f9 tardi, a luglio, Indesit Company viene rilevata dalla Whirlpool Italia Holdings S.r.l., consociata italiana della multinazionale statunitense Whirlpool Corporation, che acquisisce il 60,4% delle sue azioni.\nL'avvento della propriet\u00e0 statunitense porta all'azzeramento del consiglio di amministrazione, alla revoca del titolo in borsa, e la conduzione dell'azienda viene affidata alla manager basca Esther Berrozpe. La Berrozpe dirige le attivit\u00e0 di integrazione delle attivit\u00e0 di Whirlpool Europe S.r.l. ed Indesit Company, che nel 2016 porta alla loro fusione societaria che d\u00e0 vita alla Whirlpool EMEA S.p.A., la cui sede operativa \u00e8 a Pero, provincia di Milano.\nInformazioni e dati.\nIndesit Company S.p.A., nata come azienda a conduzione familiare, \u00e8 stata una multinazionale specializzata nella produzione e vendita di elettrodomestici. La sua produzione comprendeva cucine, piani cottura, forni elettrici, frigoriferi, congelatori, lavatrici, asciugatrici e lavastoviglie. Operava con Indesit e Hotpoint come marchi globali, e Stinol come marchio regionale. \nNel 2013, contava 15.790 dipendenti, impiegati in tre stabilimenti in Italia (Fabriano, Comunanza e Carinaro), due in Polonia (\u0141\u00f3d\u017a, Radomsko), e tre in Regno Unito (Yate), Russia (Lipeck) e Turchia (Manisa). Nello stesso anno, realizzava un fatturato di 2,6 miliardi di euro, ed un utile netto di 3,2 milioni. Ebitda di 178,5 milioni di euro, Ebit di 68,1 milioni, l'indebitamento finanziario netto di 325,5 milioni, il valore residuo di immobili, impianti e macchinari pari a 673,1 milioni, e 635,8 milioni di patrimonio netto. \nIl Gruppo Indesit era il terzo produttore europeo di elettrodomestici dopo la svedese Electrolux e la tedesca BSH, e seconda azienda privata italiana dopo il Gruppo FIAT, e nel periodo pre-crisi la sua produzione annuale era di 14 milioni di pezzi. Nel 2012, era la seconda in Europa per quota di mercato con il 13%."}
{"id": "1321254", "revid": "124139884", "url": "https://it.wikipedia.org/wiki?curid=1321254", "title": "Musica Per Bambini (musicista)", "text": "Ha pubblicato 8 album di cui 7 sotto questo pseudonimo: \"Nascondino coll'assassino\" (1998), \"Del Superuovo\" (2002), \"M sica\" (2005), \"Dio Contro Diavolo (ovvero La Girella del Guitto)\" (2008), \"Dei Nuovi Animali\" (2011), \"Capolavoro!\" (2014), \"Alla fiera della fine\" (2019) ed uno solo nel 2006 col suo vero nome anagrafico intitolato \"Storie per un re\", sponsorizzato dal Parco delle Fiabe del Castello di Gropparello.\nProduzione discografica.\nDal 2005 al 2008 \u00e8 stato legato all'etichetta discografica Betulla Records. I dischi vengono registrati presso l'Elfo Studio di Tavernago (PC). Nel 2008 \u00e8 passato sotto la Trovarobato, con la quale ha pubblicato tre album: \"Dio Contro Diavolo (ovvero La Girella Del Guitto)\" (2008), \"Dei Nuovi Animali\" nel 2011, sorta di concept album sulla trasfigurazione del corpo e Capolavoro! nel 2014, un concept album sul lavoro e sui mestieri. Nel 2019 Trovarobato in collaborazione con Hukapan, etichetta della band Elio e le Storie Tese, pubblicano Alla Fiera della Fine.\nCollaborazioni esterne.\nHa collaborato con Radio Deejay producendo la sigla finale di \"B-Side\" (stagione 2006-2007), programma condotto da Alessio Bertallot. Nel 2007 ha realizzato un brano ispirato da un servizio di \"Dispenser\", programma di Radio2 condotto da Matteo Bordone, \"Paper Dress\". Nei suoi ultimi album Alessio Bertallot, La Pina, Diego Passoni, Caparezza, Marta sui Tubi, Elio, Rocco Tanica hanno prestato la voce per alcuni brani; Bologna Violenta e Friedrich Micio hanno contribuito musicalmente in alcune tracce.\nEsibizioni dal vivo.\nI concerti sono caratterizzati da performance teatrali, che contestualizzano i brani cantati assieme a Manzo su una base suonata da Gigi Funcis o accompagnati da una semplice chitarra acustica. Come una sorta di cover band di s\u00e9 stesso nei live si fa aiutare dai vari collaboratori: cantanti, attori, mimi e giocolieri, in una formazione sempre cangiante che rende lo spettacolo completamente diverso da tutti quelli precedenti. Questo tipo di esibizioni \u00e8 stato portato, in forma ridotta, anche in radio (su Radio Deejay per \"B-Side\"), e in televisione (su MTV per \"Your Noise\"). Da \"La Bella Addata\" a inizio 2014, la parte elettronica di Musica Per Bambini \u00e8 affidata a Gigi Funcis degli Eterea Post Bong Band, diventato per un lungo periodo membro stabile della formazione. La sua funzione, oltre a gestire l'elettronica, era anche distorcere dal vivo le voci e campionare il pubblico durante lo spettacolo.\n\"L'Uomo Quasi Vivo\".\nLo spettacolo si chiama \"L'Uomo Quasi Vivo\" ed \u00e8 costituito da tre parti, di solito interpretate in date diverse: \"L'immacolata connessione\", \"Ritorno all'infravita\" e \"La numero zero (Dio-Diavolo)\"."}
{"id": "1321255", "revid": "110157", "url": "https://it.wikipedia.org/wiki?curid=1321255", "title": "Omoserina deidrogenasi", "text": "La omoserina deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima nel lievito agisce pi\u00f9 rapidamente utilizzando NAD come coenzima. L'enzima presente in Neurospora crassa, invece, \u00e8 pi\u00f9 veloce con NADP. L'enzima presente in Escherichia coli \u00e8 una proteina multifunzionale, in grado di catalizzare anche la reazione della aspartato chinasi."}
{"id": "1321257", "revid": "1543377", "url": "https://it.wikipedia.org/wiki?curid=1321257", "title": "Franco di Berna", "text": "Il franco (in tedesco \"Frank\") \u00e8 stato la valuta del cantone svizzero di Berna tra il 1798 ed il 1850. Era suddiviso in 10 \"Batzen\", ognuno di 10 \"Rappen\".\nStoria.\nIl Frank era la valuta della Repubblica Elvetica dal 1798. La Repubblica Elvetica cess\u00f2 di emettere monete nel 1803. Il canton Berna ha coniato monete tra il 1805 ed il 1831. Nel 1850, fu introdotto il franco svizzero con un cambio di 1\u00bd CHF per = 1 Frank di Berna.\nMonete.\nFurono emesse monete di biglione dal valore di 1, 2 e 5 Rappen, \u00bd e 1 Batzen e monete d'argento da 2\u00bd e 5 Batzen e da 1, 2 e 4 Franken. La moneta da 4 Franken era anche chiamata Neutaler. Oltre alle monete citate furono coniati dobloni d'oro da 16 Franken.\nBerna us\u00f2 per un breve periodo vecchie monete francesi con contromarca che ne indicava il valore in 40 \"Batzen\", cio\u00e8 4 \"Franken\". Una contromarca recava lo stemma bernese con l'orso e l'altra l'indicazione del valore, 40 BZ. Le monete usate furono: lo scudo con l'alloro (\"\u00e9cu aux lauriers\") di Luigi XV e Luigi XVI, lo scudo della Convenzione (\"\u00e9cu conventionel\") e la moneta da sei lire (\"six livres\").\nNel 1825 furono anche coniate delle monete d'oro da 4 ducati, del peso di 14 grammi al titolo di 986/1000. Servivano solo nei rapporti d'affari. \nLe monete presentavano al dritto lo stemma di Berna, l'orso, ed al rovescio il valore. \nConcordato.\nNel 1825 il cantone fece un accordo (\"Concordato\") con altri cantoni per uniformare i tipi e soprattutto i valori delle monete. Dell'accordo facevano parte i cantoni Agrovia, Basilea, Berna, Friburgo, Soletta, Vaud.\nL'accordo prevedeva l'emissione di monete con i seguenti nominali: 5, 2\u00bd, 1 e \u00bd \"Batzen\" e di 1 \"Kreuzer\" (= \u00bc \"Batzen\")\nAl rovescio delle monete c'era una croce con \"\"C\" al centro e la scritta \"die concordier(enden) Cantone der Schweiz\" (I cantoni concordanti della Svizzera). Per Vaud la scritta era in Francese: \"Les cantons concordants de la Suisse\"\".\nAl diritto ogni cantone poneva il proprio stemma.\nObbiettivo del \"Concordato\" era eliminare l'eccesso delle proprie monete frazionali e vietare le monete di minor valore provenienti dal resto della Svizzera.\nLa maggior parte delle monete fu coniata nel 1826. Le ultime furono coniate a Vaud nel 1834.\nLe monete concordanti di Basilea furono quelle da 5, 1 e \u00bd \"Batzen\" coniate nel 1826."}
{"id": "1321258", "revid": "72396", "url": "https://it.wikipedia.org/wiki?curid=1321258", "title": "Financial future", "text": "I financial future sono dei contratti futures basati su un tasso di interesse a breve termine. Tali contratti a termine esistono in diverse tipologie, come gli eurodollari, i LIBOR o gli Euribor. Questi contratti vengono negoziati in diverse valute, e hanno solitamente una cadenza trimestrale (marzo, giugno, settembre o dicembre)."}
{"id": "1321262", "revid": "124491346", "url": "https://it.wikipedia.org/wiki?curid=1321262", "title": "Carlo Tagnin", "text": "Carriera.\nMezzala, in seguito mediano di spinta, cominci\u00f2 a giocare con il , squadra con la quale esord\u00ec in Serie A nel corso della stagione 1953-1954. Nel corso degli anni 1950 vest\u00ec le maglie di , e (in prestito dai granata).\nNella stagione 1959-60 approd\u00f2 al , dove rimase coinvolto in un tentativo di combine e fu squalificato per due anni e mezzo, poi ridotti a un anno.\nNel 1963 Tagnin, ormai trentenne, fu ingaggiato dall' di Helenio Herrera, squadra con la quale raggiunse l'apice della propria carriera. Faticatore di centrocampo disposto a coprire le spalle a Luis Su\u00e1rez e Mario Corso, lasci\u00f2 il segno per la memorabile prestazione al \"Prater\" di Vienna nella finale di Coppa dei Campioni del 27 maggio 1964: nell'occasione marc\u00f2 Alfredo Di St\u00e9fano con tale tenacia che quest'ultimo fin\u00ec per lamentarsi col connazionale Su\u00e1rez, in quanto Tagnin lo seguiva anche quando doveva battere una rimessa laterale.\nConcluse la sua carriera in Serie B, nell'Alessandria, squadra che allen\u00f2 vent'anni dopo in Serie C2."}
{"id": "1321267", "revid": "465169", "url": "https://it.wikipedia.org/wiki?curid=1321267", "title": "Offerta di lavoro", "text": "L'offerta di lavoro, in economia politica, misura la \"disposizione delle persone a lavorare\", il numero di persone disposte a offrire i propri servizi lavorativi il numero di ore di lavoro che i lavoratori sono disposti a offrire ai datori di lavoro. Essa \u00e8 determinata da diverse variabili, che possono essere economiche, demografiche, sociali, culturali e logistiche.\nDefinizioni.\nLe varie organizzazioni che si occupano di misurare o di studiare l'offerta di lavoro possono adottare definizioni diverse. Ad esempio l'Organizzazione Internazionale del Lavoro (OIL) definisce l'offerta di lavoro come la \"somma degli occupati pi\u00f9 i disoccupati\" e che per disoccupato debbano intendersi solo persone che siano in una delle tre seguenti condizioni:\nPer l'Eurostat, invece, la definizione fa riferimento a quelle persone, maggiori di 15 anni di et\u00e0, le quali sono contemporaneamente:\nL'offerta di lavoro nella teoria neoclassica e in quella keynesiana.\nLa teoria neoclassica.\nNella teoria classica, in cui rappresenta l'offerta di lavoro i salari nominali, formula_1 il livello generale dei prezzi e, quindi, formula_2 rappresenta i salari reali. Questa rappresentazione \u00e8 coerente con l'ipotesi, tipicamente neoclassica, che il mercato, da solo, tende a raggiungere l'equilibrio nel mercato del lavoro e che questo equilibrio \u00e8 di piena occupazione, in quanto, come si sa, secondo i neoclassici la produzione verr\u00e0 spinta fino al livello massimo possibile dati lavoro, capitale e terra.\nLa teoria keynesiana.\nNella teoria keynesiana (o, meglio, in una sua interpretazione neoclassica), invece, la curva dell'offerta di lavoro ha un lungo tratto orizzontale, il che segnala la rigidit\u00e0 dei salari verso il basso. La curva diventa crescente solo in prossimit\u00e0 della piena occupazione (nel grafico 2, attorno al livello di occupazione OF), perch\u00e9 i lavoratori disponibili diventano pochi e i datori di lavoro fanno di tutto per assicurarsi i loro servizi. Secondo la teoria keynesiana, nessun lavoratore accetter\u00e0 una riduzione del salario senza avere la sicurezza che tutti gli altri lavoratori siano egualmente colpiti, in quanto, se ci\u00f2 non accadesse, il costo della vita non diminuirebbe. Da ci\u00f2 consegue un'idea centrale della teoria economica keynesiana, e cio\u00e8 che la disoccupazione non tende a scomparire automaticamente. Graficamente, la curva di domanda di lavoro potrebbe benissimo incontrare la curva di offerta nel tratto orizzontale di quest'ultima. Al salario in cui le curve si incontrano, quindi, ci sarebbe, s\u00ec, l'equilibrio nel mercato del lavoro, ma in tal caso, se la domanda globale fosse bassa, una parte dell'offerta di lavoro resterebbe insoddisfatta e si creerebbero gli \"equilibri con disoccupazione\" tipici della teoria di Keynes. \u00c8 il caso descritto dal grafico 3. Nel punto in cui la curva Nd1 incontra la curva Ns, c'\u00e8 equilibrio nel mercato del lavoro, ma resta comunque una parte di lavoratori che, al salario corrente, sarebbero disposti a lavorare, ma non trovano lavoro. Ci\u00f2, per\u00f2, non significa che Keynes proponesse la riduzione dei salari per ridurre la disoccupazione. Una riduzione del genere, infatti, provocherebbe anche minori consumi da parte degli stessi lavoratori, non compensata dai maggiori consumi da parte dei capitalisti (i quali, nella teoria keynesiana, hanno una minor propensione al consumo rispetto ai lavoratori) e, di conseguenza, una minore domanda globale. Paradossalmente, quindi, minori salari potrebbero accrescere la disoccupazione."}
{"id": "1321269", "revid": "767487", "url": "https://it.wikipedia.org/wiki?curid=1321269", "title": "Mai + come prima", "text": "Mai + come prima \u00e8 un film italiano del 2005 diretto da Giacomo Campiotti.\nTrama.\nSei compagni di scuola, dopo gli esami di maturit\u00e0, decidono di partire insieme per una vacanza sulle Dolomiti, in quella che probabilmente sar\u00e0 la loro ultima estate insieme prima di perdersi di vista. Il gruppo \u00e8 composto da Enrico, l'ideatore della vacanza e collante del gruppo; Max, ragazzo disabile soffocato da genitori oppressivi; Lorenzo, musicista che sogna la fama; Giulia, fidanzata di Lorenzo, riluttante all'idea di partire; Martina, l'altra ragazza del gruppo, segretamente innamorata di Lorenzo; Cesare, stravagante ragazzo dallo stile punk e dai modi rozzi ma dal cuore d'oro.\nI sei durante il soggiorno in montagna impareranno a conoscere meglio se stessi e gli altri, affrontando e cercando di superare le proprie paure, legandosi ancora di pi\u00f9 tra di loro. E insieme sapranno superare anche la tragedia - la morte di Enrico durante una scalata - che funesta l'avventura e allenta il legame intorno al gruppo, cos\u00ec da arrivare uniti alla fine di quell'estate, dopo la quale nulla sar\u00e0 pi\u00f9 come prima."}
{"id": "1321280", "revid": "124399160", "url": "https://it.wikipedia.org/wiki?curid=1321280", "title": "Dutch Open", "text": "Il Dutch Open \u00e8 un torneo di tennis professionistico dei Paesi Bassi, noto in precedenza come Netherlands International Championships e Netherland Championships. Ha fatto parte a lungo del circuito maggiore ed \u00e8 stato disputato in diverse citt\u00e0. Si \u00e8 sempre giocato all'aperto sulla terra battuta. Soppresso nel 2009, nel 2019 \u00e8 stato reinserito nel calendario internazionale, ma come parte dell'ATP Challenger Tour, e si gioca annualmente ad Amersfoort.\nStoria.\nLa prima edizione fu giocata all'Aia dal 23 agosto 1898, e in seguito si \u00e8 tenuto in diverse altre citt\u00e0. Dal 1957 si \u00e8 giocato a Hilversum, e fino al 1973 si sono disputati sia i tornei femminili che quelli maschili e il doppio misto, dal 1975 si sono giocati solo i tornei maschili. Ha fatto parte del circuito Grand Prix negli anni settanta e ottanta ed \u00e8 quindi confluito nel neonato ATP Tour nel 1990.\nL'ultima edizione a Hilversum fu quella del 1994, si \u00e8 quindi tenuto ad Amsterdam dal 1995 al 2001 e ad Amersfoort dal 2002 al 2008. Nel 2009 gli organizzatori hanno venduto i diritti alla famiglia di Novak \u0110okovi\u0107 e quell'anno il torneo \u00e8 stato rimpiazzato dal Serbia Open di Belgrado. Tra il 2009 e il 2018 non si \u00e8 giocato ed \u00e8 stato reintrodotto nel 2019 come parte dell'ATP Challenger Tour con sede ancora ad Amersfoort, la stessa dell'ultima edizione del 2008. Nel 2020 il torneo \u00e8 stato annullato a causa della pandemia di COVID-19."}
{"id": "1321284", "revid": "547992", "url": "https://it.wikipedia.org/wiki?curid=1321284", "title": "Agnese Nano", "text": "Biografia.\nHa debuttato nel 1988 con \"Domani accadr\u00e0\" di Daniele Luchetti e nello stesso anno \u00e8 stata Elena in \"Nuovo Cinema Paradiso\" di Giuseppe Tornatore, film premiato nel 1990 con il \"Premio Oscar\", come miglior film straniero. Nel 1992 ha ricoperto il ruolo della protagonista nella telenovela \"Edera\", andata in onda con successo su Canale 5. Tra il 1997 e il 2000 ha partecipato, tra le altre, alla serie tv \"Incantesimo 1 e 2\", interpretando il ruolo della protagonista Barbara Nardi, ed alla miniserie \"Una storia qualunque\" per la Rai interpretando il ruolo di Sara, figlia del protagonista. Nel 2004 \u00e8 stata la protagonista femminile del film di Alessandro Colizzi, \"Fino a farti male\". Nel 2006 ha lavorato nel film \"Il mio miglior nemico\", diretto da Carlo Verdone, interpretando il ruolo della moglie del protagonista Achille de Bellis. Successivamente si \u00e8 dedicata soprattutto a lavori per la televisione, tra cui: \"Il segreto di Arianna\" (2007), \"I liceali\" (2008) e \"Il commissario Manara\" (2009). Inoltre partecipa al film \"Miracolo a Sant'Anna\", regia di Spike Lee."}
{"id": "1321286", "revid": "1592097", "url": "https://it.wikipedia.org/wiki?curid=1321286", "title": "Mai pi\u00f9 come prima", "text": ""}
{"id": "1321287", "revid": "2130303", "url": "https://it.wikipedia.org/wiki?curid=1321287", "title": "Chiesa della Compagnia della Misericordia", "text": "La chiesa della Compagnia della Misericordia \u00e8 un edificio sacro che si trova a San Lorenzo a Merse, nel territorio comunale di Monticiano.\nDescrizione.\nAttigua alla pieve, fu costruita nel XVI secolo per la Compagnia della misericordia, nata per la venerazione di un'immagine sacra raffigurante la \"Visitazione\", scomparsa per l'usura agli inizi del Settecento. La facciata, d'impianto classico, presenta un portale con timpano in laterizio, motivo che ritorna nelle lesene laterali, nel marcapiano nella parte terminale, nella finestra rettangolare che sormonta il portale; l'uso del mattone funge da elemento ornamentale di stacco sulla superficie intonacata.\nLa chiesa \u00e8 priva di particolari decorazioni, fatta eccezione per l'altar maggiore, cinquecentesco, dove \u00e8 esposto un maestoso tabernacolo del XVII secolo, con decorazioni d'argento, che contiene tre statuette dorate di santi."}
{"id": "1321292", "revid": "110157", "url": "https://it.wikipedia.org/wiki?curid=1321292", "title": "Yoshimi Battles the Pink Robots", "text": "Yoshimi Battles the Pink Robots \u00e8 il decimo album dei The Flaming Lips, pubblicato il 16 luglio 2002."}
{"id": "1321294", "revid": "1573940", "url": "https://it.wikipedia.org/wiki?curid=1321294", "title": "Pieve di San Lorenzo a Merse", "text": "La pieve di San Lorenzo a Merse \u00e8 un edificio sacro situato a San Lorenzo a Merse, nel comune di Monticiano, nella provincia di Siena.\nLa pieve \u00e8 ricordata dal 1108, e fu patronato dei Marescotti, come attesta la lastra tombale trecentesca che raffigura un cavaliere di quella famiglia. L'aspetto attuale \u00e8 frutto di un restauro degli inizi del XX secolo. La facciata \u00e8 ci\u00f2 che rimane della costruzione pi\u00f9 antica: la sagoma a capanna, il portale sormontato da una lunetta ad arco a tutto sesto, la monofora aperta nella parte pi\u00f9 alta; il parato \u00e8 in grosse pietre di calcare grigio, che nelle fasce decorative del portale si alternano a marmo verde di Vallerano. L'interno \u00e8 a navata unica con copertura a capriate e abside. Tra gli arredi, una scultura lignea policromata raffigurante \"San Lorenzo\", del XVI secolo, e una \"Visitazione con San Lorenzo\", gruppo ligneo seicentesco di Pietro Montini."}
{"id": "1321298", "revid": "44939", "url": "https://it.wikipedia.org/wiki?curid=1321298", "title": "NADP", "text": ""}
{"id": "1321299", "revid": "767487", "url": "https://it.wikipedia.org/wiki?curid=1321299", "title": "Il federale", "text": "Il federale \u00e8 un film del 1961 diretto da Luciano Salce con protagonista Ugo Tognazzi.\nTrama.\nMaggio 1944, con gli americani ormai alle porte di Roma, il graduato della milizia Primo Arcovazzi viene incaricato di prelevare dall'Abruzzo e riportare a Roma il professor Erminio Bonaf\u00e8, noto antifascista, in fuga. Gli promettono che per il buon esito della missione verr\u00e0 valutato positivamente per la nomina di federale. Arcovazzi parte a bordo di un sidecar e, dopo aver raggiunto e catturato Bonaf\u00e8, si mette con lui sulla via del ritorno. Ma, ad una curva della strada, per evitare di travolgere una ragazzina, Lisa, Arcovazzi sbanda e finisce in un fosso, danneggiando irreparabilmente il mezzo. Lisa \u00e8 un'abile ladruncola e, nel ritrovare gli occhiali persi da Bonaf\u00e8 durante l'incidente del sidecar, li propone come nuovi all'ignaro e ingenuo professore in cambio di denaro.\nPoco dopo una pattuglia tedesca transita dal luogo dell'incidente: i soldati riparano il mezzo di Arcovazzi, ma inoltre glielo requisiscono, conducendo i due presso il loro comando, dove Bonaf\u00e8 \u00e8 riconosciuto come elemento ricercato dalle SS ed Arcovazzi si vede negato ogni diritto di custodia sul prigioniero. Arcovazzi con una scusa si fa imprigionare anche lui per non perdere la consegna degli ordini ricevuti. Durante la notte, la zona viene bombardata e, nella confusione, i due riescono a fuggire, tramortendo un soldato della Wehrmacht a cui rubano la divisa, che viene indossata da Bonaf\u00e9. Nel corso della fuga incontrano di nuovo la piccola Lisa, che si rivela ancora una volta astuta ladruncola, perch\u00e9 la mattina sparisce con la divisa di Arcovazzi.\nDopo varie peripezie il milite fascista e il suo prigioniero antifascista arrivano presso una Casa del Fascio, in cui sono barricati alcuni giovanissimi avanguardisti, che sottopongono Arcovazzi a varie domande sul fascismo, sospettando che si tratti di un paracadutista americano. Arcovazzi supera la raffica di domande anche grazie al professore. Requisito un tandem, i due si dirigono verso il paese fantomatico di Rocca Sabina, dove abita il poeta Arcangelo Bardacci, suo ex maestro di Mistica fascista, che per\u00f2 i familiari gli indicano essere morto eroicamente in guerra.\nIl protagonista scoprir\u00e0 per\u00f2 con amarezza che Bardacci \u00e8 vivo e vegeto, ma nascosto nella soffitta di casa in attesa della fine della guerra e dell'occupazione nazi-fascista. La delusione e la solitudine di Arcovazzi traspare struggente da un malinconico scambio di parole con la giovane e bella parente di Bardacci, che poco prima gli ha rivelato la vigliaccheria dell'ex maestro di mistica e che forse si \u00e8 innamorata di lui. Tuttavia Arcovazzi finge di non avvedersi del sentimento della ragazza e insegue il suo ordine di riportare il prigioniero a Roma, prigioniero che proprio Bardacci fa fuggire in treno poich\u00e9 convinto che Arcovazzi durante la notte abbia approfittato delle grazie di sua moglie.\nRaggiunto il treno, Arcovazzi scopre il professore antifascista, sventandone l'ennesimo tentativo di fuga. Rimessisi in cammino, Bonaf\u00e9 e Arcovazzi incontrano ancora la piccola ladra Lisa. La ragazzina, in cambio della divisa precedentemente rubata ad Arcovazzi, gliene offre una, nuova di sartoria, da federale. Arcovazzi stenta per pudore, ma convinto da Bonaf\u00e8 la indossa, e ne diventa assolutamente orgoglioso. Cos\u00ec vestito, il milite entra a piedi finalmente in Roma con il suo prigioniero, senza sapere che la citt\u00e0 \u00e8 gi\u00e0 caduta nelle mani degli angloamericani e che fascisti e tedeschi si sono ritirati al Nord.\nIl graduato si rende conto della situazione solo quando viene inseguito e aggredito da un gruppo di partigiani infuriati, che iniziano a picchiarlo e intendono linciarlo. Solo l'intervento del professore, che chiede loro la consegna del fascista con l'impegno di finirlo personalmente, lo sottrae alla morte certa. E cos\u00ec Bonaf\u00e8 si allontana con lo zoppicante Arcovazzi sotto tiro. Girato un angolo, Arcovazzi chiede di essere fucilato in fretta, ma il professore lo libera e lo spinge a forza a dileguarsi. Memorabile l'ultima scena dove il fascista, svuotato di tutti i suoi ideali e prospettive, quasi rifiuta di spogliarsi della divisa e non sa dove dirigersi, mentre il Bonaf\u00e8 allontanatosi in direzione opposta, guadagna un'automobile dei partigiani che sono passati a riprenderlo.\nAspetti storici.\nIl prof. Giovanni Sabbatucci, in un suo intervento a \"Il tempo e la storia\", riferendosi al film \"Il federale\" racconta che \"la figura dell'anziano leader politico del CLN, anche se non viene indicato in questo modo, insomma, il vecchio antifascista [...] chiaramente rappresenta Ivanoe Bonomi\".\nLa canzone spesso intonata dall'aspirante federale Arcovazzi \u00e8 \"La canzone dei sommergibili\", attuale canzone della Marina italiana.\nProduzione.\nTra le location del film figurano Palestrina, Castel San Pietro Romano e Roma.\nCritica.\nMentre in Alfonso Canziani (1978) \"Il federale\" viene giudicato come una \u00absuperficiale satira del fascismo non priva di punte qualunquiste che raggiunse un grosso successo di pubblico grazie alla sua accattivante comicit\u00e0\u00bb , Gian Piero Brunetta (1982) ritiene che questo film abbia contribuito, insieme a \"La marcia su Roma\", \"Gli anni ruggenti\" e \"Tutti a casa\" \u00aba maturare a livello di massa il senso del distacco completo dagli ideali e dal comportamento dell'italiano di Mussolini\u00bb .\nColonna sonora.\nSi tratta del primo film del quale Ennio Morricone abbia curato le musiche."}
{"id": "1321301", "revid": "773636", "url": "https://it.wikipedia.org/wiki?curid=1321301", "title": "Chiesa di San Biagio (Scalvaia)", "text": "La chiesa di San Biagio \u00e8 un edificio sacro che si trova a Scalvaia, nel territorio comunale di Monticiano.\nStoria e descrizione.\nLa parrocchia compare nei documenti a partire dal XIII secolo, come suffraganea della pieve di Luriano.\nNel corso del Settecento venne completamente riedificata in un luogo diverso da quello originario. L'edificio attuale \u00e8 frutto di un ulteriore restauro compiuto alla fine degli anni trenta del XX secolo in stile neoromanico, con parato a pietroni grigi, portale con arco a tutto sesto e bifora poco sottostante al timpano. Alla chiesa fu annesso, nello stesso intervento, il campanile a sezione quadrangolare."}
{"id": "1321308", "revid": "1573940", "url": "https://it.wikipedia.org/wiki?curid=1321308", "title": "Chiesa del Castello di Tocchi", "text": "La chiesa del Castello di Tocchi \u00e8 un edificio sacro che si trova a Tocchi, nel territorio comunale di Monticiano (SI).\nDescrizione.\nLa piccola chiesa non lascia supporre dall'aspetto modesto dell'esterno la bella decorazione pittorica che la arricchisce all'interno. Nella lunetta sopra l'altar maggiore \u00e8 raffigurata la \"Madonna col Bambino tra Santa Lucia e un Santo re\"; a fianco del gruppo centrale sono raffigurati \"San Rocco\" a sinistra e \"Sant'Antonio Abate\" a destra. Sebbene alterate dagli interventi di restauro, le pitture rivelano una notevole qualit\u00e0 compositiva che rimanda alla produzione senese di fine Cinquecento. Due lapidi testimoniano due eventi: una ricorda la terribile pestilenza che invase le campagne toscane intorno al 1630 e che lasci\u00f2 indenni gli abitanti di Tocchi; l'altra attesta il restauro dell'edificio effettuato nel 1858."}
{"id": "1321310", "revid": "599013", "url": "https://it.wikipedia.org/wiki?curid=1321310", "title": "Termitana", "text": ""}
{"id": "1321317", "revid": "2130303", "url": "https://it.wikipedia.org/wiki?curid=1321317", "title": "Pieve di Santa Maria Assunta (Tocchi)", "text": "La pieve di Santa Maria Assunta \u00e8 un edificio sacro che si trova a Tocchi, nel territorio comunale di Monticiano.\nStoria e descrizione.\nL'origine della chiesa risale all'XI secolo, ma l'attuale edificio fu costruito nel XVI secolo. L'edificio \u00e8 un'austera costruzione a navata unica, con la facciata a capanna, intonacata, su cui si apre il portale sormontato da un arco a tutto sesto sovrastato da una finestra circolare. L'interno ha l'aspetto dovuto al restauro del 1911, con copertura a capriate, e pareti decorate a fasce bianche e nere; a quell'intervento si devono l'altare in stile neorinascimentale e il fonte battesimale. Vi \u00e8 esposta una \"Madonna col Bambino\" della fine del XVII secolo, oggetto di grande devozione. In una stanza attigua alla chiesa furono scoperti frammenti di affreschi trecenteschi raffiguranti \"Santi\", restaurati nel 1922."}
{"id": "1321320", "revid": "122315", "url": "https://it.wikipedia.org/wiki?curid=1321320", "title": "Capra aegagrus hircus", "text": ""}
{"id": "1321322", "revid": "339392", "url": "https://it.wikipedia.org/wiki?curid=1321322", "title": "Sledge Hammer!", "text": ""}
{"id": "1321330", "revid": "300067", "url": "https://it.wikipedia.org/wiki?curid=1321330", "title": "Gord Aitchison", "text": "Carriera.\nHa vinto la medaglia d'argento con la nazionale di pallacanestro del Canada alle Olimpiadi di Berlino 1936, giocando sei partite."}
{"id": "1321335", "revid": "1410725", "url": "https://it.wikipedia.org/wiki?curid=1321335", "title": "Nicky Hopkins", "text": " Oltre a pubblicare diversi dischi da solista, fu il pi\u00f9 ricercato pianista \"session man\" della musica rock negli anni sessanta e settanta, avendo collaborato con numerosi gruppi musicali di quel periodo. I gravi problemi di salute che lo afflissero per tutta la vita, gli impedirono di esibirsi spesso dal vivo, costringendolo a limitare il suo grande talento quasi esclusivamente nelle registrazioni in studio.\nBiografia.\nInfanzia.\nNato nel Middlesex in una facoltosa famiglia, dimostr\u00f2 il proprio talento musicale all'et\u00e0 di tre anni, quando la madre gli compr\u00f2 un pianoforte. A sei anni inizi\u00f2 a prendere lezioni private di piano, studiando musica classica, ma presto si appassion\u00f2 al rock and roll. A undici anni vinse una borsa di studio che gli permise di iscriversi alla prestigiosa Royal Academy of Music di Londra. Sin da bambino ebbe seri problemi di salute e in seguito gli sarebbe stata diagnosticata la malattia di Crohn.\nInizio carriera.\nInterruppe gli studi nel 1960 per unirsi a The Savages, una rock and roll band con il batterista Carlo Little, che avrebbe suonato con i Rolling Stones, il chitarrista Bernie Watson e il bassista Rick \"Fenson\" Brown. Nel 1961 il cantante Dave Sutch si un\u00ec al gruppo, che prese il nome Screaming Lord Sutch and The Savages. Nel maggio 1962 Hopkins e Watson lasciarono i Savages per entrare nei Cliff Bennett and his Rebel Rousers, il primo gruppo a firmare con il manager dei Beatles Brian Epstein. In questo periodo Hopkins conobbe i musicisti di Liverpool, che in seguito lo avrebbero ingaggiato come session man. Dopo un solo mese Hopkins e Watson lasciarono Bennett ed entrarono nei Rhythm and Blues All Stars del gi\u00e0 famoso Cyril Davies, pioniere del british blues, band della quale facevano parte anche Long John Baldry e Carlo Little. Tennero concerti ogni settimana al Marquee Club ed alcune volte i Rolling Stones furono il loro gruppo spalla. Nel luglio 1963 le All Stars si sciolsero per i problemi di salute di Davies. Quell'anno Nicky incise i suoi primi 45 giri con il gruppo di Davies.\nSession man.\nLa sua prima registrazione come session man fu nel 1963 per il singolo \"One Way Ticket/I'm Gonna Love\" del gruppo Casey Jones &amp; The Engineers, di cui faceva parte anche Eric Clapton. Fu quindi ricoverato in ospedale dove gli fu diagnosticata la malattia di Crohn, con gravi complicanze che posero a rischio la sua vita e lo costrinsero a una degenza di 18 mesi. Fu in tale periodo che mor\u00ec Cyril Davies, e quando Hopkins riprese la carriera nei primi mesi del 1965, era ormai famoso e fu subito invitato a suonare nei primi singoli e nell'album di esordio \"My Generation\" degli Who, con i quali avrebbe inciso in seguito anche \"Who's Next\" e \"The Who by Numbers\". Nel 1965 collabor\u00f2 anche con Peter and Gordon e in due album dei Kinks, con i quali suon\u00f2 in diverse occasioni. Fu anche membro per un breve periodo di The Lancasters e The Outlaws, dove suon\u00f2 con Ritchie Blackmore. Il 1966 vide le sue prime pubblicazioni, il singolo \"Mr. Big\" ed il primo album \"The Revolutionary Piano of Nicky Hopkins\".\nVerso fine anno prese parte alle incisioni per la colonna sonora di Brian Jones del film \"Vivi ma non uccidere\", con una band di cui facevano parte Jimmy Page e lo stesso Jones. Questi fu impressionato dal suo talento ed ebbe subito inizio la lunga collaborazione di Hopkins con i Rolling Stones, partecipando al singolo \"Something Happened to me Yesterday\" e realizzando la sovraincisione al piano per l'album \"Between the Buttons\". Altri album del gruppo londinese in cui ha suonato sono \"Their Satanic Majesties Request\" (1967), \"Beggars Banquet\" (1968), \"Let It Bleed\" (1969), \"Sticky Fingers\" (1971), \"Exile on Main St.\" (1972), \"Goats Head Soup\" (1973) e \"It's Only Rock 'n' Roll\" (1974). Le canzoni degli Stones in cui il suo contributo \u00e8 maggiormente celebrato sono \"Angie\", \"She's a Rainbow\", \"Gimme Shelter\" e \"Tumbling Dice\".\nHopkins ha collaborato con i Rolling Stones alternandosi assai spesso con quello che avrebbe dovuto essere il pianista \"titolare\" degli Stones, Ian \"Stu\" Stewart ed \u00e8 Hopkins ad essere ricordato come \"la sesta pietra\". Durante le pause di registrazione per l'album \"Let It Bleed\" degli Stones, ebbe modo di incidere anche il disco \"Jamming with Edward!\" improvvisando con Ry Cooder, Mick Jagger, Charlie Watts e Bill Wyman. Registrato nel 1969, l'album fu pubblicato nel 1972.\nNell'aprile del 1967 prese parte alle registrazioni dell'ultimo album degli Yardbirds \"Little Games\". Il mese dopo suon\u00f2 nella registrazione del brano degli Stones \"Sing This All Together (See What Happens)\", a cui presero parte anche John Lennon e Paul McCartney, che invitarono Hopkins per l'incisione del singolo dei Beatles \"Revolution\" del 1968. Altri musicisti con cui ha suonato in questo periodo sono Rod Stewart, Keith Richards, Keith Emerson, Georgie Fame, Jeff Beck Group, Bill Wyman, John McLaughlin, Andy White e Marc Bolan. Nel brano di quest'ultimo, \"Jasper C. Debussy\", oltre a Hopkins parteciparono David Bowie e Jimmy Page. Nel 1968 suon\u00f2 per il disco \"The Cheerful Insanity of Giles, Giles &amp; Fripp\" con Robert Fripp, che poco dopo avrebbe fondato i King Crimson. Quello stesso anno fu attribuito a Hopkins e ad altri musicisti, tra cui Jimmy Page, John Paul Jones e Albert Lee, l'album \"No Introduction\". In quel periodo ricevette l'invito a diventare membro dei Led Zeppelin, ma prefer\u00ec rinunciare per gli impegni presi con Jeff Beck.\nEsperienza negli Stati Uniti.\nAvendo suonato nelle principali band della British Invasion, Hopkins si era fatto conoscere anche negli Stati Uniti. Ebbe modo di apprezzare il Paese e la sua scena musicale durante le frequenti tourn\u00e9e americane che fece con il Jeff Beck Group, del quale divenne un membro. Durante la prima, avvenuta nel 1968, Jimi Hendrix suon\u00f2 con il gruppo durante diversi concerti, rimanendo impressionato da Hopkins. Nella seconda ebbe modo di suonare con Frank Zappa e di registrare due album con la Steve Miller Band. In questo periodo, il gruppo suon\u00f2 per l'album \"Barabajagal\" di Donovan. Nel corso della nuova tourn\u00e9e americana, nel 1969 Hopkins lasci\u00f2 la band e si stabil\u00ec a Mill Valley, nei dintorni di San Francisco, dove era entrato in contatto con altre band della West Coast, come i Jefferson Airplane e i Quicksilver Messenger Service. Sommerso dagli impegni, gli Stone dovettero volare a Los Angeles per finire con lui le registrazioni di \"Let it Bleed\". Al ritorno a San Francisco partecip\u00f2 alle incisioni di \"Volunteers\" dei Jefferson, suonando con la band al Festival di Woodstock nell'agosto 1969.\nDivent\u00f2 quindi membro dei Quicksilver in occasione di \"Shady Grove\", il secondo album della band, nel quale esegu\u00ec un notevole assolo di piano nel brano \"Edward, the Mad Shirt Grinder\". Sarebbe rimasto con la band per quattro album, compreso quello delle riunione nel 1975. Nel periodo iniziale a Mill Valley, spos\u00f2 in prime nozze Linda. Nel 1972 prese parte alla famosa tourn\u00e9e americana degli Stones. Il successo procuratogli dalla pubblicazione di \"Jamming with Edwards\" gli valse un contratto con la Columbia e pot\u00e9 realizzare nel 1973 il suo secondo album, \"The Tin Man Was a Dreamer\", che malgrado un cast di grandi musicisti comprendente George Harrison, dimostr\u00f2 lo scarso richiamo di Hopkins nelle vesti di \"front man\". Il successivo \"No More Changes\" del 1975 non ebbe maggior fortuna e fu il suo ultimo album solista. Dopo un breve periodo in Inghilterra torn\u00f2 negli Stati Uniti, dove rimase diversi anni.\nDopo lo scioglimento dei Beatles, Hopkins ebbe modo negli anni settanta di lavorare in album di tutti e quattro i membri del gruppo: \"Imagine\" e \"Walls and Bridges\" di Lennon, \"Living in the Material World\" di Harrison, \"Ringo\" di Ringo Starr e \"Flowers in the Dirt\" di McCartney. Verso la fine degli anni settanta aggrav\u00f2 la propria salute esagerando nel consumo di droghe e alcolici; i concerti che fece con Jerry Garcia e Joe Cocker furono spesso rovinati da comportamenti deprecabili. Gi\u00e0 debilitato dalla malattia cronica, fu quindi costretto a seguire un programma di disintossicazione. Il talento e la professionalit\u00e0 gli permisero di continuare a lavorare con molti musicisti, compresi Rod Stewart, Graham Parker, Meat Loaf, Julio Iglesias e molti gruppi emergenti.\nDopo aver divorziato nel 1986 dalla prima moglie, conobbe e spos\u00f2 Moira Buchanan, con la quale visse felice gli ultimi anni di vita. Ritorn\u00f2 in patria e collabor\u00f2 nei lavori di Art Garfunkel, Jack Bruce, Gary Moore e degli Sky, ma l'ambiente musicale non lo soddisf\u00f2. Si trasfer\u00ec a Los Angeles, dove molto del suo lavoro fu concentrato su musiche per film e televisione, ottenendo grande successo in Giappone con le colonne sonore.\nMorte e tributi.\nUn nuovo aggravamento della salute lo costrinse nel 1993 ad un nuovo ricovero ospedaliero e all'inizio del 1994 and\u00f2 a vivere a Nashville, in Tennessee. Continu\u00f2 a lavorare fino alla morte, che avvenne nel 1994 quando aveva 50 anni per complicazioni legate alla sua vecchia malattia e alla sua fragilit\u00e0.\nCon le sue collaborazioni in centinaia di dischi, pochi hanno suonato in cos\u00ec tanti lavori di alto livello come fece Hopkins. Fu grandemente richiesto dai migliori artisti per la velocit\u00e0 e precisione con cui sapeva eseguire qualsiasi tipo di musica gli fosse richiesto. Era inoltre gradito ai colleghi non solo per la sua abilit\u00e0, ma anche per la sua professionalit\u00e0 ed allegria. Bill Wyman dei Rolling Stones lo ha definito il pi\u00f9 grande pianista del rock and roll, i Kinks gli hanno dedicato il brano \"Session Man\" nell'album \"Face to Face\" del 1966, il critico statunitense Dave Marsh lo ha considerato il pi\u00f9 importante session man di tutti i tempi. Nils Lofgren disse che \"Nicky scrisse il libro sul pianoforte nel rock and roll\".\nLa biografia di Julian Dawson \"And on Piano - Nicky Hopkins: The Extraordinary Life of Rock's Greatest Session Man\" a lui dedicata \u00e8 stata pubblicata nel 2011.\nDiscografia.\nPartecipazioni.\nDi seguito una lista parziale delle sue partecipazioni in album di altri musicisti:\nCon i Jefferson Airplane.\nStudio album:\nLive album:\nCon John Lennon.\nStudio album:\nSingoli:\nCon Paul McCartney.\nStudio album:\nCon George Harrison.\nStudio album:\nSingoli:\nCon David Bowie.\nSingoli:"}
{"id": "1321336", "revid": "300067", "url": "https://it.wikipedia.org/wiki?curid=1321336", "title": "Al Allison", "text": "Carriera.\nAltre fonti riportano che nacque nel 1907. Ha vinto la medaglia d'argento con la nazionale di pallacanestro del Canada alle Olimpiadi di Berlino 1936, giocando sei partite."}
{"id": "1321337", "revid": "80339", "url": "https://it.wikipedia.org/wiki?curid=1321337", "title": "Vja\u010deslav Molotov", "text": ""}
{"id": "1321341", "revid": "547034", "url": "https://it.wikipedia.org/wiki?curid=1321341", "title": "Morto manovrato", "text": "La tecnica di pesca del morto manovrato (o tecnica \"drakovic\") \u00e8 una tecnica in cui il pescatore utilizza piccoli pesci come scardole e vaironi morti, innescandoli su un terminale d'acciaio composto da due cavetti terminanti con una o pi\u00f9 ancorette.\nQuesta tecnica permette al pesce morto che viene calato sul fondale del fiume o del lago di tenere una postura che lo faccia sembrare vivo agli occhi del pesce predatore. Alla realizzazione dell'effetto contribuiscono sia il movimento che il pescatore imprime alla sua esca nell'alzarla e rifarla calare rispetto al fondale, sempre mantenendo la sagoma del pesce nella sua postura naturale, sia grazie alle correnti dell'acqua che fanno muovere il pesce da destra a sinistra e viceversa sul perno dove \u00e8 stato fissato in precedenza, un po' come le correnti d'aria e i venti fanno orientare la banderuola a forma di gallo che viene posta sui tetti delle case di campagna."}
{"id": "1321342", "revid": "300067", "url": "https://it.wikipedia.org/wiki?curid=1321342", "title": "Art Chapman", "text": "Carriera.\nAltre fonti riportano che nacque nel 1912. Ha vinto la medaglia d'argento con la nazionale di pallacanestro del Canada alle Olimpiadi di Berlino 1936, giocando sei partite."}
{"id": "1321343", "revid": "1573940", "url": "https://it.wikipedia.org/wiki?curid=1321343", "title": "Chiesa dei Santi Vincenzo e Anastasio (Bagnaia)", "text": "La chiesa dei Santi Vincenzo e Anastasio \u00e8 una chiesa cattolica che si trova a Bagnaia, nel comune di Murlo.\nCitata gi\u00e0 nel XII secolo, mantiene il semplice profilo di epoca romanica, col tetto a capanna, il portale sormontato da un arco a tutto sesto, il paramento a grosse bozze tufacee interrotto in alto da una monofora decorata da due colonnette.\nL'interno, a navata unica, \u00e8 scandito da tre altari: quello maggiore in stucco bianco terminante ai lati con due angeli adoranti; quello di sinistra, con una tela settecentesca con il \"Transito di San Giuseppe\"; quello di destra con un'immagine cinquecentesca della \"Madonna col Bambino\", contenuta in un tabernacolo intagliato e dorato, assai venerata dalla popolazione, come testimoniano i molti \"ex voto\" appesi alle pareti. Da notare le due acquasantiere, una cinquecentesca e una settecentesca."}
{"id": "1321346", "revid": "1851848", "url": "https://it.wikipedia.org/wiki?curid=1321346", "title": "Mauro Bicicli", "text": "Carriera.\nGiocatore.\nFece parte della Grande Inter; nella squadra nerazzurra esord\u00ec in Serie A il 17 aprile 1955 (Inter- 0-1) e nelle file di essa gioc\u00f2 a intermittenza per un totale di nove stagioni, per complessive 182 presenze, con 27 gol all'attivo. In Serie A gioc\u00f2 anche due stagioni nel Genoa accanto a Gigi Meroni e una nel Lanerossi Vicenza. Fu chiamato a sostituire l'infortunato Luisito Suarez nella finale di Coppa dei Campioni del 1967, persa dall'Inter contro il per 2-1.\nAllenatore.\nDopo la fine della carriera agonistica intraprese quella di allenatore, che svolse inizialmente nel settore giovanile del Brescia, con due apparizioni anche sulla panchina della prima squadra: nel 1977 a sostituire Antonio Valent\u00edn Angelillo in Serie B e nel 1982 per sostituire Maurizio Bruno in Serie C1. Allen\u00f2 poi anche Ospitaletto, Fanfulla e . Scomparve per un tumore al fegato nel 2001, a 66 anni."}
{"id": "1321352", "revid": "466539", "url": "https://it.wikipedia.org/wiki?curid=1321352", "title": "Mercedes Cup", "text": "La Mercedes Cup, nota anche come St\u00fcttgart Outdoor, \u00e8 un torneo tennistico annuale che si disputa a Stoccarda, Germania che fa parte della categoria ATP Tour 250.\nL'evento ha fatto parte della serie di tornei dell'International Series Gold nell'ambito dell'ATP; si tiene dal 1978 e fino al 2014 si \u00e8 giocato sulla terra battuta, mentre dal 2015 si gioca su erba. I giocatori pi\u00f9 titolati nell'albo d'oro del torneo sono lo spagnolo Rafael Nadal, con tre vittorie (due sulla terra battuta, una sull'erba), l'argentino Mart\u00edn Jaite, l'austriaco Thomas Muster e il brasiliano Gustavo Kuerten, con due vittorie a testa. L'edizione del 2020 non viene disputata a causa della pandemia di COVID-19."}
{"id": "1321353", "revid": "74801", "url": "https://it.wikipedia.org/wiki?curid=1321353", "title": "Mikael Niemi", "text": "Dopo studi di ingegneria elettrica, ha lavorato come insegnante e per una piccola casa editrice.\nDopo alcune raccolte poetiche e due racconti per ragazzi, \"Kyrkdj\u00e4vulen\" (Il diavolo della chiesa) e \"Blodsugarna\" (Vampiri), pubblicati rispettivamente nel 1994 e nel 1997, raggiunge il grande successo di critica e pubblico con il romanzo \"Musica rock da Vittula\" (\"Popul\u00e4rmusik fr\u00e5n Vittula\") che si aggiudica il prestigioso Premio August nel 2000, supera le copie e viene tradotto in 26 lingue. Dal romanzo \u00e8 stata realizzata una trasposizione cinematografica di cui Niemi \u00e8 stato co-sceneggiatore."}
{"id": "1321357", "revid": "287204", "url": "https://it.wikipedia.org/wiki?curid=1321357", "title": "Geta (calzatura)", "text": "I sono dei sandali tradizionali giapponesi a met\u00e0 tra gli zoccoli e le infradito. Sono un tipo di calzatura con una suola in legno rialzata da due tasselli, tenuta sul piede con una stringa che divide l'alluce dalle altre dita del piede. Vengono indossate con gli abiti tradizionali giapponesi, come gli yukata e meno frequentemente con i kimono, ma durante l'estate (in Giappone) vengono portate anche con abiti occidentali. Grazie alla suola fortemente rialzata, con la neve o la pioggia, vengono preferite ad altri sandali tradizionali come gli z\u014dri. Generalmente, i geta, vengono portati sia senza calzini che con appositi calzini chiamati \"tabi\".\nLa calzatura consta di una tavoletta legno grezzo, chiamata \"dai\" (\u53f0, supporto), con una stringa di tessuto chiamata \"hanao\" (\u9f3b\u7dd2) che passa tra l'alluce ed il secondo dito. I due tasselli sotto la suola vengono chiamati \"ha\" (\u6b6f, denti); anch'essi sono in legno, di solito di \"kiri\" (\u6850, paulownia), ed emettono un suono particolare a contatto col suolo, che \u00e8 chiamato \u30ab\u30e9\u30f3\u30b3\u30ed\u30f3 o \"karankoron\". Questo suono talvolta viene menzionato come uno dei suoni quotidiani che mancano di pi\u00f9 ai giapponesi anziani nella vita moderna.\nIl \"dai\" pu\u00f2 variare molto: la forma pu\u00f2 essere ovale (ritenuto pi\u00f9 femminile) o rettangolare (ritenuto pi\u00f9 virile), il colore pu\u00f2 essere naturale, laccato o dipinto. Anche l\"ha\" pu\u00f2 variare, ad esempio, i \"tengu-geta\" hanno un tassello unico al centro della suola, mentre esiste un tipo poco comune di geta che ha tre tasselli. I tasselli non sono separati, ovvero l'intera scarpa, di solito, viene ottenuta lavorando un solo blocco di legno; inoltre, gli \"ha\" possono avere una base di gomma, incollata alle estremit\u00e0.\nL\"hanao\" pu\u00f2 essere pi\u00f9 o meno largo, rigido e di vari tessuti. Il cotone con stampati motivi tradizionali giapponesi \u00e8 molto popolare ma esistono versioni in vinile e pelle. All'interno dell\"hanao\" c'\u00e8 una corda (recentemente sintetica ma tradizionalmente di canapa) che viene annodata in modo particolare nei tre fori del \"dai\" e talvolta pu\u00f2 esserci un'imbottitura. L\"hanao\" pu\u00f2 essere cambiato se consumato e viene posto tra le prime due dita del piede e al centro della suola perch\u00e9 se non posizionato in quel punto, i geta, camminando, entrerebbero in collisione tra loro.\nRecentemente sono entrati in commercio dei geta con fattezze pi\u00f9 occidentali, con una forma pi\u00f9 arrotondata e con un \"dai\" ergonomico, un tacco unico come negli zoccoli invece che due tasselli distinti e una stringa laterale come nelle infradito.\nQuesti sandali vengono indossati anche dalle apprendiste geisha, le \"maiko\", che portano dei geta particolari chiamati \"okobo\", simili alle chopine in voga nella Venezia rinascimentale. Gli \"okobo\" sono chiamate anche \"pokkuri\" e \"koppori\" e vengono indossati anche dalle ragazze molto giovani oltre che dalle \"maiko\". A differenza dei geta veri e propri, non hanno due tasselli sotto la suola, ma un tacco unico simile ad una zeppa scavato nella parte anteriore del piede, parte che quindi non poggia per terra normalmente. La stringa degli \"okobo\" \u00e8 solitamente di colore rosso e a differenza delle geta, queste calzature non vengono portate con gli yukata ma con dei kimono molto formali."}
{"id": "1321362", "revid": "287204", "url": "https://it.wikipedia.org/wiki?curid=1321362", "title": "Chain Hang Low", "text": "Chain Hang Low, \u00e8 il primo singolo estratto dall'album di debutto \"Jibbs feat. Jibbs\" di Jibbs.\nLa canzone ha raggiunto i 20.000 download in 2 settimane e la sua posizione pi\u00f9 alta in classifica \u00e8 stata al 7\u00ba posto nella Billboard Hot 100.\nIl video della canzone ritrae degli adolescenti ballare la Snap dance.\nDi \"Chain Hang Low\" esiste una versione strumentale ed un remix (creato da Jibbs in collaborazione con Lil' Wayne, Young Joc, Lil' Mont e Rich Boy)."}
{"id": "1321367", "revid": "599013", "url": "https://it.wikipedia.org/wiki?curid=1321367", "title": "Chuck Chapman", "text": "Carriera.\nHa vinto la medaglia d'argento con la nazionale di pallacanestro del Canada alle Olimpiadi di Berlino 1936, giocando quattro partite. Anche il fratello minore Arthur faceva parte della nazionale.\nNel 1933 e nel 1935 ha vinto il campionato canadese con la maglia dei Victoria Blue Ribbons. Nel 1936 va ai Windsor Fords, squadra contro cui aveva perso il titolo lo stesso anno, per partecipare alle olimpiadi. Torna poi a Victoria, ai Victoria Dominoes, con cui vince il titolo nazionale nel 1939 e nel 1946. La squadra del 1946 vinse tutte le partite, entrando nella Hall of Fame del \"Basketball Canada\"."}
{"id": "1321368", "revid": "184509", "url": "https://it.wikipedia.org/wiki?curid=1321368", "title": "Chain hang low", "text": ""}
{"id": "1321369", "revid": "1543377", "url": "https://it.wikipedia.org/wiki?curid=1321369", "title": "Trattato di Portsmouth", "text": "Il trattato di Portsmouth \u00e8 il trattato che pose formalmente fine alla guerra russo-giapponese del 1904-1905. Firmato dall\u2019Impero giapponese e dall'Impero russo, venne ratificato il 5 settembre 1905 nello Stato del New Hampshire, Stati Uniti, al termine di una serie di negoziazioni avvenute tra il 6 e il 30 agosto nella cittadina navale di Portsmouth.\nContesto.\nTra il 1904 e il 1905 il Giappone e l\u2019Impero russo si contesero il controllo della regione della Manciuria, strategicamente importante per il controllo dei traffici commerciali in Asia Orientale. Dopo la guerra sino giapponese, Tokyo aveva cercato di imporre la propria presenza politica e militare in Cina, ma i suoi sforzi erano stati frustrati dall\u2019intervento delle potenze occidentali, e soprattutto dalla Russia che mal vedeva la presenza giapponese nella penisola coreana. Tokyo puntava al riconoscimento dei suoi diritti in Manciuria, per affermarsi come potenza di primo piano nel teatro dell\u2019Estremo oriente. Di contro, la Russia voleva mantenere il controllo sulla regione per esercitare pressione sulla Cina a discapito dell\u2019Impero britannico. Nel 1904, i giapponesi ruppero gli indugi ed attaccarono preventivamente i russi a Port Arthur dando inizio alle ostilit\u00e0. Dopo una serie di scontri tra la Penisola del Liaodong e in Manciuria, i giapponesi spazzarono via la flotta russa a Tsushima, eliminando la presenza navale russa in Estremo oriente. Tsushima fu un cataclisma per i russi: la guerra era molto impopolare per il paese, e il peso economico del conflitto fece scoppiare delle proteste che sfociarono nella rivoluzione russa del 1905. Allo stesso modo, nonostante le grandi vittorie, l\u2019economia giapponese era in procinto di collassare a causa dello sforzo bellico, e le sue forze armate in Manciuria erano ormai esauste dopo un anno di tremendi scontri e decine di migliaia di morti. Per evitare di dover continuare a combattere una guerra che stava devastando l\u2019economia di entrambi gli stati, sin dal 1904 i giapponesi cominciarono a cercare degli intermediari per porre fine alle ostilit\u00e0.\nLa scelta dei giapponesi ricadde sul presidente americano Theodore Roosevelt, che aveva espresso sentimenti pro-giapponesi sin dall\u2019inizio della guerra. Tuttavia, con il proseguire delle ostilit\u00e0, Roosevelt aveva incominciato a mostrare preoccupazione per il rafforzamento del potere militare giapponese in Estremo oriente e sull'impatto a lungo termine che questo avrebbe potuto avere sugli interessi commerciali degli americani in Cina in caso di cessione dell'area mancese ai giapponesi. Nel febbraio 1905, Roosevelt invi\u00f2 un messaggio al governo russo attraverso la sua ambasciata a San Pietroburgo, tramite cui chiedeva alla Russia di cessare le ostilit\u00e0 per garantire la stabilit\u00e0 nella regione cinese. Inizialmente le reazioni della Russia non furono positive, con lo zar Nicola che ancora credeva nella vittoria russa. Anche il governo giapponese era cauto su un trattato di pace, data la lunga serie di vittorie che stava ottenendo, e la possibilit\u00e0 di conseguire maggiori vantaggi sul tavolo delle trattative. Tuttavia, la Battaglia di Mudken, estremamente costosa dal punto di vista umano per entrambi gli schieramenti, convinse il ministro degli esteri giapponese Komura Jutaro a cercare entro il pi\u00f9 breve tempo possibile una soluzione diplomatica.\nNel marzo del 1905, il ministro delle forze armate Terauchi Masatake incontr\u00f2 il ministro americano in Giappone Lloyd Griscom, per riferire a Roosevelt che il Giappone era pronto a trattare. Tuttavia, fino alla Battaglia di Tsushima in maggio, i russi non avrebbero dato il loro consenso alla trattativa. Due giorni dopo lo scontro, lo zar Nicola incontr\u00f2 la sua leadership di guerra composta da duchi e comandanti dell'esercito e acconsent\u00ec a discutere la pace. Il 7 giugno 1905, Roosevelt incontr\u00f2 Kaneko Kentaro, un diplomatico giapponese, e l\u20198 giugno ricevette responso positivo dalla Russia. Roosevelt scelse Portsmouth, nel New Hampshire, come sito per le negoziazioni, principalmente per il suo clima decisamente pi\u00f9 fresco rispetto a Washington.\nConferenza di pace di Portsmouth.\nIl 6 agosto 1905 le delegazioni del Giappone e della Russia si riunirono presso il Portsmouth Navy Yard Building n. 86. La delegazione giapponese alla Conferenza di pace di Portsmouth era formata dal ministro degli esteri giapponese Komura Jutaro, assistito dall\u2019ambasciatore di Washington Takahira Kogoro. Quella russa, era invece formata dall\u2019ex ministro delle finanze Sergei Witte, assistito dall\u2019ex ambasciatore in Giappone Roman Rosen e dall\u2019esperto in relazioni internazionali Friedrich Martens.\nPrima dell\u2019inizio delle discussioni, lo zar Nicola II aveva imposto ai suoi delegati una linea dura, impedendo loro di cedere a qualsiasi richiesta di concessione territoriale, riparazione o limitazione alla dislocazione di forze russe in Estremo oriente. I giapponesi, inizialmente, chiesero il riconoscimento dei loro diritti in Corea, il ritiro delle forze russe in Manciuria e sostanziose riparazioni di guerra. Volevano inoltre il riconoscimento del loro controllo su Sakhalin, che i giapponesi avevano occupato nel luglio del 1905, in parte anche per usarla come merce di scambio nelle negoziazioni.\nVi furono un totale di 12 sessioni tra il 9 e il 30 agosto. Al termine dell\u2019ottava sessione i delegati furono in grado di raggiungere un accordo di otto punti che includeva un immediato cessate il fuoco, il riconoscimento dei diritti giapponesi in Corea e l\u2019evacuazione delle forze russe in Manciuria. Alla Russia fu inoltre richiesto di restituire alla Cina le concessioni che questa le aveva fatto su Port Arthur e Talien, e di consegnare la Ferrovia della Manciuria meridionale al Giappone, nonch\u00e9 i suoi possedimenti minerari nella regione. La Russia accett\u00f2 solo la prima proposta.\nLe restanti otto sessioni furono quelle pi\u00f9 dure, in quanto riguardavano le riparazioni di guerra e le concessioni territoriali. Il 18 di Agosto Roosevelt propose a Rosen di dividere a met\u00e0 l\u2019Isola di Sakhalin per risolvere il problema delle concessioni al Giappone. Il 23 agosto, tuttavia, Witte propose ai giapponesi di tenere l\u2019isola di Sakhalin, ma di far cadere le sue pretese di riparazione dei danni di guerra. Quando Komura rifiut\u00f2 di netto la proposta, Witte dichiar\u00f2 che aveva ricevuto istruzioni di interrompere le negoziazioni e di continuare il conflitto, nel caso la proposta non fosse andata a buon fine. Questo ultimatum arriv\u00f2 non appena quattro nuove divisioni russe arrivarono in Manciuria, e la delegazione russa ostent\u00f2 uno spettacolo ordinando di fare i bagagli per ritornare in patria. Witte era convinto che i giapponesi non avrebbero potuto continuare la guerra, e fece pressioni attraverso la stampa americana per convincerli che un compenso pecuniario come riparazione di guerra era qualcosa su cui San Pietroburgo non sarebbe mai scesa a compromessi Sotto questa macchinazione orchestrata da Witte, Komura cedette, e in cambio della parte meridionale dell\u2019Isola di Sakhalin i giapponesi rinunciarono all\u2019indennizzo.\nIl trattato di Portsmouth fu siglato il 5 settembre, ratificato dal Consiglio privato giapponese il 10 ottobre e dalla Russia il 14 ottobre 1905.\nTesto del trattato.\nQui di seguito qui i 15 articoli del trattato nella loro versione in russo, giapponese e la traduzione di italiano.\n\u0415. \u0432. \u0438\u043c\u043f\u0435\u0440\u0430\u0442\u043e\u0440 \u0432\u0441\u0435\u0440\u043e\u0441\u0441\u0438\u0439\u0441\u043a\u0438\u0439, \u0441 \u043e\u0434\u043d\u043e\u0439 \u0441\u0442\u043e\u0440\u043e\u043d\u044b, \u0438 \u0435. \u0432. \u0438\u043c\u043f\u0435\u0440\u0430\u0442\u043e\u0440 \u042f\u043f\u043e\u043d\u0438\u0438, \u0441 \u0434\u0440\u0443\u0433\u043e\u0439, \u0431\u0443\u0434\u0443\u0447\u0438 \u043e\u0434\u0443\u0448\u0435\u0432\u043b\u0435\u043d\u044b \u0436\u0435\u043b\u0430\u043d\u0438\u0435\u043c \u0432\u043e\u0441\u0441\u0442\u0430\u043d\u043e\u0432\u0438\u0442\u044c \u043f\u043e\u043b\u044c\u0437\u043e\u0432\u0430\u043d\u0438\u0435 \u0431\u043b\u0430\u0433\u0430\u043c\u0438 \u043c\u0438\u0440\u0430 \u0434\u043b\u044f \u0438\u0445 \u0441\u0442\u0440\u0430\u043d \u0438 \u043d\u0430\u0440\u043e\u0434\u043e\u0432, \u0440\u0435\u0448\u0438\u043b\u0438 \u0437\u0430\u043a\u043b\u044e\u0447\u0438\u0442\u044c \u043c\u0438\u0440\u043d\u044b\u0439 \u0434\u043e\u0433\u043e\u0432\u043e\u0440 \u0438 \u043d\u0430\u0437\u043d\u0430\u0447\u0438\u043b\u0438 \u0434\u043b\u044f \u0441\u0435\u0433\u043e \u0441\u0432\u043e\u0438\u043c\u0438 \u0443\u043f\u043e\u043b\u043d\u043e\u043c\u043e\u0447\u0435\u043d\u043d\u044b\u043c\u0438, \u0430 \u0438\u043c\u0435\u043d\u043d\u043e:\n\u0435. \u0432. \u0438\u043c\u043f\u0435\u0440\u0430\u0442\u043e\u0440 \u0432\u0441\u0435\u0440\u043e\u0441\u0441\u0438\u0439\u0441\u043a\u0438\u0439 - \u0435\u0433\u043e \u0432\u044b\u0441\u043e\u043a\u043e\u043f\u0440\u0435\u0432-\u0441\u0442\u0432\u043e \u0433. \u0421\u0435\u0440\u0433\u0435\u044f \u0412\u0438\u0442\u0442\u0435, \u0441\u0432\u043e\u0435\u0433\u043e \u0441\u0442\u0430\u0442\u0441-\u0441\u0435\u043a\u0440\u0435\u0442\u0430\u0440\u044f \u0438 \u043f\u0440\u0435\u0434\u0441\u0435\u0434\u0430\u0442\u0435\u043b\u044f \u041a\u043e\u043c\u0438\u0442\u0435\u0442\u0430 \u043c\u0438\u043d\u0438\u0441\u0442\u0440\u043e\u0432 \u0420\u043e\u0441\u0441\u0438\u0439\u0441\u043a\u043e\u0439 \u0438\u043c\u043f\u0435\u0440\u0438\u0438, \u0438\n\u0435\u0433\u043e \u043f\u0440\u0435\u0432-\u0441\u0442\u0432\u043e \u0431\u0430\u0440\u043e\u043d\u0430 \u0420\u043e\u043c\u0430\u043d\u0430 \u0420\u043e\u0437\u0435\u043d\u0430, ... \u0441\u0432\u043e\u0435\u0433\u043e \u0447\u0440\u0435\u0437\u0432\u044b\u0447\u0430\u0439\u043d\u043e\u0433\u043e \u0438 \u043f\u043e\u043b\u043d\u043e\u043c\u043e\u0447\u043d\u043e\u0433\u043e \u043f\u043e\u0441\u043b\u0430 \u043f\u0440\u0438 \u0410\u043c\u0435\u0440\u0438\u043a\u0430\u043d\u0441\u043a\u0438\u0445 \u0421\u043e\u0435\u0434\u0438\u043d\u0435\u043d\u043d\u044b\u0445 \u0428\u0442\u0430\u0442\u0430\u0445; \u0435. \u0432. \u0438\u043c\u043f\u0435\u0440\u0430\u0442\u043e\u0440 \u042f\u043f\u043e\u043d\u0438\u0438 \u2014 \u0435\u0433\u043e \u043f\u0440\u0435\u0432-\u0441\u0442\u0432\u043e \u0431\u0430\u0440\u043e\u043d\u0430 \u041a\u043e\u043c\u0443\u0440\u0430 \u042e\u0442\u0430\u0440\u043e, \u042e\u0441\u0430\u043c\u043c\u0438, ... \u0441\u0432\u043e\u0435\u0433\u043e \u043c\u0438\u043d\u0438\u0441\u0442\u0440\u0430 \u0438\u043d\u043e\u0441\u0442\u0440\u0430\u043d\u043d\u044b\u0445 \u0434\u0435\u043b, \u0438 \u0435\u0433\u043e \u043f\u0440\u0435\u0432-\u0441\u0442\u0432\u043e \u0433. \u0422\u0430\u043a\u0430\u0445\u0438\u0440\u0430 \u041a\u043e\u0433\u043e\u0440\u043e, \u042e\u0441\u0430\u043c\u043c\u0438, ... \u0441\u0432\u043e\u0435\u0433\u043e \u0447\u0440\u0435\u0437\u0432\u044b\u0447\u0430\u0439\u043d\u043e\u0433\u043e \u043f\u043e\u0441\u043b\u0430\u043d\u043d\u0438\u043a\u0430 \u0438 \u043f\u043e\u043b\u043d\u043e\u043c\u043e\u0447\u043d\u043e\u0433\u043e \u043c\u0438\u043d\u0438\u0441\u0442\u0440\u0430 \u043f\u0440\u0438 \u0410\u043c\u0435\u0440\u0438\u043a\u0430\u043d\u0441\u043a\u0438\u0445 \u0421\u043e\u0435\u0434\u0438\u043d\u0435\u043d\u043d\u044b\u0445 \u0428\u0442\u0430\u0442\u0430\u0445, \u043a\u0430\u043a\u043e\u0432\u044b\u0435 \u043f\u043e \u0440\u0430\u0437\u043c\u0435\u043d\u0435 \u0441\u0432\u043e\u0438\u0445 \u043f\u043e\u043b\u043d\u043e\u043c\u043e\u0447\u0438\u0439, \u043d\u0430\u0439\u0434\u0435\u043d\u043d\u044b\u0445 \u0432 \u043d\u0430\u0434\u043b\u0435\u0436\u0430\u0449\u0435\u0439 \u0444\u043e\u0440\u043c\u0435, \u043f\u043e\u0441\u0442\u0430\u043d\u043e\u0432\u0438\u043b\u0438 \u0441\u043b\u0435\u0434\u0443\u044e\u0449\u0438\u0435 \u0441\u0442\u0430\u0442\u044c\u0438.\n\u65e5\u672c\u570b\u7687\u5e1d\u965b\u4e0b\u53ca\u5168\u9732\u897f\u4e9e\u570b\u7687\u5e1d\u965b\u4e0b\u30cf\u5169\u570b\u53ca\u5176\u30ce\u4eba\u6c11\u30cb\u5e73\u548c\u30ce\u5e78\u798f\u30f2\u56de\u5fa9\u30bb\u30e0\u30b3\u30c8\u30f2\u6b32\u30b7\u8b1b\u548c\u689d\u7d04\u30f2\u7de0\u7d50\u30b9\u30eb\u30b3\u30c8\u30cb\u6c7a\u5b9a\u30b7\u4e4b\u30ab\u7232\u30cb\u65e5\u672c\u570b\u7687\u5e1d\u965b\u4e0b\u30cf\u5916\u52d9\u5927\u81e3\u5f9e\u4e09\u4f4d\u52f2\u4e00\u7b49\u7537\u7235\u5c0f\u6751\u58fd\u592a\u90ce\u95a3\u4e0b\u53ca\u4e9e\u7c73\u5229\u52a0\u5408\u8846\u570b\u99d0\u5273\u7279\u547d\u5168\u6b0a\u516c\u4f7f\u5f9e\u4e09\u4f4d\u52f2\u4e00\u7b49\u9ad8\u5e73\u5c0f\u4e94\u90ce\u95a3\u4e0b\u30f2\u5168\u9732\u897f\u4e9e\u570b\u7687\u5e1d\u965b\u4e0b\u30cf\u300c\u30d7\u30ec\u30b7\u30c7\u30f3\u30c8\u3001\u30aa\u30f4\u3001\u30bc\u3001\u30b3\u30e0\u30df\u30c4\u30c1\u30fc\u3001\u30aa\u30f4\u3001\u30df\u30cb\u30b9\u30bf\u30fc\u30b9\u3001\u30aa\u30f4\u3001\u30bc\u3001\u30a8\u30e0\u30d1\u30a4\u30a2\u3001\u30aa\u30f4\u3001\u30ed\u30b7\u30a2\u300d\u300c\u30bb\u30af\u30ec\u30bf\u30ea\u30fc\u3001\u30aa\u30f4\u3001\u30b9\u30c6\u30fc\u30c8\u300d\u300c\u30bb\u30eb\u30b8\u3001\u30a6\u30f0\u30c4\u30c6\u300d\u95a3\u4e0b\u53ca\u4e9e\u7c73\u5229\u52a0\u5408\u8846\u570b\u99d0\u5273\u7279\u547d\u5168\u6b0a\u5927\u4f7f\u300c\u30de\u30b9\u30bf\u30fc\u3001\u30aa\u30f4\u3001\u30bc\u3001\u30a4\u30e0\u30d4\u30ea\u30a2\u30eb\u3001\u30b3\u30fc\u30eb\u30c8\u3001\u30aa\u30f4\u3001\u30ed\u30b7\u30a2\u300d\u7537\u7235\u300c\u30ed\u30fc\u30de\u30f3\u3001\u30ed\u30fc\u30bc\u30f3\u300d\u95a3\u4e0b\u30f2\u5404\u5176\u30ce\u5168\u6b0a\u59d4\u54e1\u30cb\u4efb\u547d\u30bb\u30ea\u56e0\u30c6\u5404\u5168\u6b0a\u59d4\u54e1\u30cf\u4e92\u30cb\u5176\u30ce\u59d4\u4efb\u72b6\u30f2\u793a\u30b7\u5176\u30ce\u826f\u597d\u59a5\u7576\u30ca\u30eb\u30f2\u8a8d\u30e1\u4ee5\u30c6\u5de6\u30ce\u8af8\u689d\u6b3e\u30f2\u5354\u8b70\u6c7a\u5b9a\u30bb\u30ea\n\"L\u2019Imperatore del Giappone da una parte, e l\u2019Imperatore di tutte le Russie dall\u2019altra, animati dal desiderio di ristabilire la benedizione della pace, hanno risolto gli attriti trai due paesi concordando un trattato di pace, e avendo per questo scopo chiamato i propri rispettivi plenipotenziari, nell'ordine, per Sua Maest\u00e0 l\u2019Imperatore del Giappone, il Barone Komura Jutaro, Jusami, Gran Cordone dell\u2019Ordine del Sole Nascente, il Ministro degli Affari esteri, Sua Eccellenza Takahira Kogoro, Ordine Imperiale del Sacro tesoro, il Ministro degli Stati Uniti e per sua Maest\u00e0 l\u2019Imperatore di tutte le Russie, Sua Eccellenza Sergius Witte, Segretario di Stato e Presidente del Consiglio dei Ministri dell\u2019Impero Russo, e Sua Eccellenza il Barone Roman Rosen, Maestro della Corte imperiale di Russia, ambasciatore di Sua Maest\u00e0 negli Stati Uniti i quali, dopo aver esercitato i loro pieni poteri, nella loro forma corretta, hanno concluso i seguenti articoli:\"\nArticolo uno.\n\u0421\u0442\u0430\u0442\u044c\u044f I\n\u041c\u0438\u0440 \u0438 \u0434\u0440\u0443\u0436\u0431\u0430 \u043f\u0440\u0435\u0431\u0443\u0434\u0443\u0442 \u043e\u0442\u043d\u044b\u043d\u0435 \u043c\u0435\u0436\u0434\u0443 \u0438\u0445 \u0432\u0435\u043b\u0438\u0447\u0435\u0441\u0442\u0432\u0430\u043c\u0438 \u0438\u043c\u043f\u0435\u0440\u0430\u0442\u043e\u0440\u043e\u043c \u0432\u0441\u0435\u0440\u043e\u0441\u0441\u0438\u0439\u0441\u043a\u0438\u043c \u0438 \u0438\u043c\u043f\u0435\u0440\u0430\u0442\u043e\u0440\u043e\u043c \u042f\u043f\u043e\u043d\u0438\u0438, \u0440\u0430\u0432\u043d\u043e \u043a\u0430\u043a \u043c\u0435\u0436\u0434\u0443 \u0438\u0445 \u0433\u043e\u0441\u0443\u0434\u0430\u0440\u0441\u0442\u0432\u0430\u043c\u0438 \u0438 \u043e\u0431\u043e\u044e\u0434\u043d\u044b\u043c\u0438 \u043f\u043e\u0434\u0434\u0430\u043d\u043d\u044b\u043c\u0438.\n\u7b2c\u4e00\u689d \u65e5\u672c\u570b\u7687\u5e1d\u965b\u4e0b\u30c8\u5168\u9732\u897f\u4e9e\u570b\u7687\u5e1d\u965b\u4e0b\u30c8\u30ce\u9593\u53ca\u5169\u570b\u4e26\u5169\u570b\u81e3\u6c11\u30ce\u9593\u30cb\u5c07\u4f86\u5e73\u548c\u53ca\u89aa\u7766\u30a2\u30eb\u30d8\u30b7\n\"D\u2019ora in poi tra Sua Maest\u00e0 l\u2019Imperatore del Giappone e l\u2019imperatore di Tutte le Russie, e le loro rispettive nazioni e popoli, vi sar\u00e0 da questo momento pace e amicizia.\"\nArticolo due.\n\u0421\u0442\u0430\u0442\u044c\u044f II\n\u0420\u043e\u0441\u0441\u0438\u0439\u0441\u043a\u043e\u0435 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e, \u043f\u0440\u0438\u0437\u043d\u0430\u0432\u0430\u044f \u0437\u0430 \u042f\u043f\u043e\u043d\u0438\u0435\u0439 \u0432 \u041a\u043e\u0440\u0435\u0435 \u043f\u0440\u0435\u043e\u0431\u043b\u0430\u0434\u0430\u044e\u0449\u0438\u0435 \u0438\u043d\u0442\u0435\u0440\u0435\u0441\u044b \u043f\u043e\u043b\u0438\u0442\u0438\u0447\u0435\u0441\u043a\u0438\u0435, \u0432\u043e\u0435\u043d\u043d\u044b\u0435 \u0438 \u044d\u043a\u043e\u043d\u043e\u043c\u0438\u0447\u0435\u0441\u043a\u0438\u0435, \u043e\u0431\u044f\u0437\u0443\u0435\u0442\u0441\u044f \u043d\u0435 \u0432\u0441\u0442\u0443\u043f\u0430\u0442\u044c\u0441\u044f \u0438 \u043d\u0435 \u043f\u0440\u0435\u043f\u044f\u0442\u0441\u0442\u0432\u043e\u0432\u0430\u0442\u044c \u0442\u0435\u043c \u043c\u0435\u0440\u0430\u043c \u0440\u0443\u043a\u043e\u0432\u043e\u0434\u0441\u0442\u0432\u0430, \u043f\u043e\u043a\u0440\u043e\u0432\u0438\u0442\u0435\u043b\u044c\u0441\u0442\u0432\u0430 \u0438 \u043d\u0430\u0434\u0437\u043e\u0440\u0430, \u043a\u043e\u0438 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u044f\u043f\u043e\u043d\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e \u043c\u043e\u0433\u043b\u043e \u0431\u044b \u043f\u043e\u0447\u0435\u0441\u0442\u044c \u043d\u0435\u043e\u0431\u0445\u043e\u0434\u0438\u043c\u044b\u043c \u043f\u0440\u0438\u043d\u044f\u0442\u044c \u0432 \u041a\u043e\u0440\u0435\u0435.\n\u0423\u0441\u043b\u043e\u0432\u043b\u0435\u043d\u043e, \u0447\u0442\u043e \u0440\u0443\u0441\u0441\u043a\u043e-\u043f\u043e\u0434\u0434\u0430\u043d\u043d\u044b\u0435 \u0432 \u041a\u043e\u0440\u0435\u0435 \u0431\u0443\u0434\u0443\u0442 \u043f\u043e\u043b\u044c\u0437\u043e\u0432\u0430\u0442\u044c\u0441\u044f \u0441\u043e\u0432\u0435\u0440\u0448\u0435\u043d\u043d\u043e \u0442\u0430\u043a\u0438\u043c \u0436\u0435 \u043f\u043e\u043b\u043e\u0436\u0435\u043d\u0438\u0435\u043c, \u043a\u0430\u043a \u043f\u043e\u0434\u0434\u0430\u043d\u043d\u044b\u0435 \u0434\u0440\u0443\u0433\u0438\u0445 \u0438\u043d\u043e\u0441\u0442\u0440\u0430\u043d\u043d\u044b\u0445 \u0433\u043e\u0441\u0443\u0434\u0430\u0440\u0441\u0442\u0432, \u0430 \u0438\u043c\u0435\u043d\u043d\u043e, \u0447\u0442\u043e \u043e\u043d\u0438 \u0431\u0443\u0434\u0443\u0442 \u043f\u043e\u0441\u0442\u0430\u0432\u043b\u0435\u043d\u044b \u0432 \u0442\u0435 \u0436\u0435 \u0443\u0441\u043b\u043e\u0432\u0438\u044f, \u043a\u0430\u043a \u0438 \u043f\u043e\u0434\u0434\u0430\u043d\u043d\u044b\u0435 \u043d\u0430\u0438\u0431\u043e\u043b\u0435\u0435 \u0431\u043b\u0430\u0433\u043e\u043f\u0440\u0438\u044f\u0442\u0441\u0442\u0432\u0443\u0435\u043c\u043e\u0439 \u0441\u0442\u0440\u0430\u043d\u044b. \u0420\u0430\u0432\u043d\u044b\u043c \u043e\u0431\u0440\u0430\u0437\u043e\u043c \u0443\u0441\u0442\u0430\u043d\u043e\u0432\u043b\u0435\u043d\u043e, \u0447\u0442\u043e, \u0432\u043e \u0438\u0437\u0431\u0435\u0436\u0430\u043d\u0438\u0435 \u0432\u0441\u044f\u043a\u043e\u0433\u043e \u043f\u043e\u0432\u043e\u0434\u0430 \u043a \u043d\u0435\u0434\u043e\u0440\u0430\u0437\u0443\u043c\u0435\u043d\u0438\u044f\u043c, \u043e\u0431\u0435 \u0432\u044b\u0441\u043e\u043a\u0438\u0435 \u0434\u043e\u0433\u043e\u0432\u0430\u0440\u0438\u0432\u0430\u044e\u0449\u0438\u0435\u0441\u044f \u0441\u0442\u043e\u0440\u043e\u043d\u044b \u0432\u043e\u0437\u0434\u0435\u0440\u0436\u0430\u0442\u0441\u044f \u043e\u0442 \u043f\u0440\u0438\u043d\u044f\u0442\u0438\u044f \u043d\u0430 \u0440\u0443\u0441\u0441\u043a\u043e-\u043a\u043e\u0440\u0435\u0439\u0441\u043a\u043e\u0439 \u0433\u0440\u0430\u043d\u0438\u0446\u0435 \u043a\u0430\u043a\u0438\u0445-\u043b\u0438\u0431\u043e \u0432\u043e\u0435\u043d\u043d\u044b\u0445 \u043c\u0435\u0440, \u043c\u043e\u0433\u0443\u0449\u0438\u0445 \u0443\u0433\u0440\u043e\u0436\u0430\u0442\u044c \u0431\u0435\u0437\u043e\u043f\u0430\u0441\u043d\u043e\u0441\u0442\u0438 \u0440\u0443\u0441\u0441\u043a\u043e\u0439 \u0438\u043b\u0438 \u043a\u043e\u0440\u0435\u0439\u0441\u043a\u043e\u0439 \u0442\u0435\u0440\u0440\u0438\u0442\u043e\u0440\u0438\u0438.\n\u7b2c\u4e8c\u689d \u9732\u897f\u4e9e\u5e1d\u570b\u653f\u5e9c\u30cf\u65e5\u672c\u570b\u30ab\u97d3\u570b\u30cb\u65bc\u30c6\u653f\u4e8b\u4e0a\u3001\u8ecd\u4e8b\u4e0a\u53ca\u7d93\u6fdf\u4e0a\u30ce\u5353\u7d76\u30ca\u30eb\u5229\u76ca\u30f2\u6709\u30b9\u30eb\u30b3\u30c8\u30f2\u627f\u8a8d\u30b7\u65e5\u672c\u5e1d\u570b\u653f\u5e9c\u30ab\u97d3\u570b\u30cb\u65bc\u30c6\u5fc5\u8981\u30c8\u8a8d\u30e0\u30eb\u6307\u5c0e\u3001\u4fdd\u8b77\u53ca\u76e3\u7406\u30ce\u63aa\u7f6e\u30f2\u57f7\u30eb\u30cb\u65b9\u30ea\u4e4b\u30f2\u963b\u7919\u30b7\u53c8\u30cf\u4e4b\u30cb\u5e72\u6e09\u30bb\u30b6\u30eb\u30b3\u30c8\u30f2\u7d04\u30b9\n\u97d3\u570b\u30cb\u65bc\u30b1\u30eb\u9732\u897f\u4e9e\u570b\u81e3\u6c11\u30cf\u4ed6\u30ce\u5916\u570b\u30ce\u81e3\u6c11\u53c8\u30cf\u4eba\u6c11\u30c8\u5168\u7136\u540c\u6a23\u30cb\u5f85\u9047\u30bb\u30e9\u30eb\u30d8\u30af\u4e4b\u30f2\u63db\u8a00\u30b9\u30ec\u30cf\u6700\u60e0\u570b\u30ce\u81e3\u6c11\u53c8\u30cf\u4eba\u6c11\u30c8\u540c\u4e00\u30ce\u5730\u4f4d\u30cb\u7f6e\u30ab\u30eb\u30d8\u30ad\u30e2\u30ce\u30c8\u77e5\u30eb\u30d8\u30b7\n\u5169\u7de0\u7d04\u570b\u30cf\u4e00\u5207\u8aa4\u89e3\u30ce\u539f\u56e0\u30f2\u907f\u30b1\u30e0\u30ab\u7232\u9732\u97d3\u9593\u30ce\u570b\u5883\u30cb\u65bc\u30c6\u9732\u897f\u4e9e\u570b\u53c8\u30cf\u97d3\u570b\u30ce\u9818\u571f\u30ce\u5b89\u5168\u30f2\u4fb5\u8feb\u30b9\u30eb\u4e8b\u30a2\u30eb\u30d8\u30ad\u4f55\u7b49\u30ce\u8ecd\u4e8b\u4e0a\u63aa\u7f6e\u30f2\u57f7\u30e9\u30b5\u30eb\u30b3\u30c8\u30cb\u540c\u610f\u30b9\n\"Il governo della Russia Imperiale riconosce che il Giappone possiede poteri politici, militari e economici supremi sulla Corea e si impegna a non interferire con le misure prese da quest\u2019ultimo in fatto di guida, protezione e controllo che il Governo Imperiale del Giappone potrebbe trovare necessario adottare in Corea. \u00c8 come consegue sottinteso che i cittadini russi in Corea saranno trattati al pari degli altri cittadini di potenze straniere , e ci si aspetta che vengano trattati nella stessa maniera dei cittadini appartenenti alla pi\u00f9 favorita delle nazioni. \u00c8 anche stabilito che, in modo da evitare malintesi, che le due controparti si asterranno dal prendere qualsiasi misura militare sul confine russo-coreano che possa in ogni modo minacciare la sicurezza dei territori russi e coreani.\"\nArticolo tre.\n\u0421\u0442\u0430\u0442\u044c\u044f \u0428\n\u0420\u043e\u0441\u0441\u0438\u044f \u0438 \u042f\u043f\u043e\u043d\u0438\u044f \u0432\u0437\u0430\u0438\u043c\u043d\u043e \u043e\u0431\u044f\u0437\u0443\u044e\u0442\u0441\u044f:\n1) \u044d\u0432\u0430\u043a\u0443\u0438\u0440\u043e\u0432\u0430\u0442\u044c \u0441\u043e\u0432\u0435\u0440\u0448\u0435\u043d\u043d\u043e \u0438 \u043e\u0434\u043d\u043e\u0432\u0440\u0435\u043c\u0435\u043d\u043d\u043e \u041c\u0430\u043d\u044c\u0447\u0436\u0443\u0440\u0438\u044e, \u0437\u0430 \u0438\u0441\u043a\u043b\u044e\u0447\u0435\u043d\u0438\u0435\u043c \u0442\u0435\u0440\u0440\u0438\u0442\u043e\u0440\u0438\u0438, \u043d\u0430 \u043a\u043e\u0442\u043e\u0440\u0443\u044e \u0440\u0430\u0441\u043f\u0440\u043e\u0441\u0442\u0440\u0430\u043d\u044f\u0435\u0442\u0441\u044f \u0430\u0440\u0435\u043d\u0434\u0430 \u041b\u044f\u043e\u0434\u0443\u043d\u0441\u043a\u043e\u0433\u043e \u043f\u043e\u043b\u0443\u043e\u0441\u0442\u0440\u043e\u0432\u0430, \u0441\u043e\u0433\u043b\u0430\u0441\u043d\u043e \u043f\u043e\u0441\u0442\u0430\u043d\u043e\u0432\u043b\u0435\u043d\u0438\u044f\u043c \u0434\u043e\u043f\u043e\u043b\u043d\u0438\u0442\u0435\u043b\u044c\u043d\u043e\u0439 I \u0441\u0442\u0430\u0442\u044c\u0438, \u043f\u0440\u0438\u043b\u043e\u0436\u0435\u043d\u043d\u043e\u0439 \u043a \u0441\u0435\u043c\u0443 \u0434\u043e\u0433\u043e\u0432\u043e\u0440\u0443, \u0438\n2) \u0432\u043e\u0437\u0432\u0440\u0430\u0442\u0438\u0442\u044c \u0432 \u0438\u0441\u043a\u043b\u044e\u0447\u0438\u0442\u0435\u043b\u044c\u043d\u043e\u0435 \u0443\u043f\u0440\u0430\u0432\u043b\u0435\u043d\u0438\u0435 \u041a\u0438\u0442\u0430\u044f \u0432\u043f\u043e\u043b\u043d\u0435 \u0438 \u0432\u043e \u0432\u0441\u0435\u043c \u043e\u0431\u044a\u0435\u043c\u0435 \u0432\u0441\u0435 \u0447\u0430\u0441\u0442\u0438 \u041c\u0430\u043d\u044c\u0447\u0436\u0443\u0440\u0438\u0438, \u043a\u043e\u0442\u043e\u0440\u044b\u0435 \u043d\u044b\u043d\u0435 \u0437\u0430\u043d\u044f\u0442\u044b \u0440\u0443\u0441\u0441\u043a\u0438\u043c\u0438 \u0438\u043b\u0438 \u044f\u043f\u043e\u043d\u0441\u043a\u0438\u043c\u0438 \u0432\u043e\u0439\u0441\u043a\u0430\u043c\u0438 \u0438\u043b\u0438 \u043a\u043e\u0442\u043e\u0440\u044b\u0435 \u043d\u0430\u0445\u043e\u0434\u044f\u0442\u0441\u044f \u043f\u043e\u0434 \u0438\u0445 \u043d\u0430\u0434\u0437\u043e\u0440\u043e\u043c, \u0437\u0430 \u0438\u0441\u043a\u043b\u044e\u0447\u0435\u043d\u0438\u0435\u043c \u0432\u044b\u0448\u0435\u0443\u043f\u043e\u043c\u044f\u043d\u0443\u0442\u043e\u0439 \u0442\u0435\u0440\u0440\u0438\u0442\u043e\u0440\u0438\u0438.\n\u0420\u043e\u0441\u0441\u0438\u0439\u0441\u043a\u043e\u0435 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e \u043e\u0431\u044a\u044f\u0432\u043b\u044f\u0435\u0442, \u0447\u0442\u043e \u043e\u043d\u043e \u043d\u0435 \u043e\u0431\u043b\u0430\u0434\u0430\u0435\u0442 \u0432 \u041c\u0430\u043d\u044c\u0447\u0436\u0443\u0440\u0438\u0438 \u0437\u0435\u043c\u0435\u043b\u044c\u043d\u044b\u043c\u0438 \u043f\u0440\u0435\u0438\u043c\u0443\u0449\u0435\u0441\u0442\u0432\u0430\u043c\u0438 \u043b\u0438\u0431\u043e \u043f\u0440\u0435\u0444\u0435\u0440\u0435\u043d\u0446\u0438\u0430\u043b\u044c\u043d\u044b\u043c\u0438 \u0438\u043b\u0438 \u0438\u0441\u043a\u043b\u044e\u0447\u0438\u0442\u0435\u043b\u044c\u043d\u044b\u043c\u0438 \u043a\u043e\u043d\u0446\u0435\u0441\u0441\u0438\u044f\u043c\u0438, \u043c\u043e\u0433\u0443\u0449\u0438\u043c\u0438 \u0437\u0430\u0442\u0440\u043e\u043d\u0443\u0442\u044c \u0432\u0435\u0440\u0445\u043e\u0432\u043d\u044b\u0435 \u043f\u0440\u0430\u0432\u0430 \u041a\u0438\u0442\u0430\u044f \u0438\u043b\u0438 \u043d\u0435\u0441\u043e\u0432\u043c\u0435\u0441\u0442\u0438\u043c\u044b\u043c\u0438 \u0441 \u043f\u0440\u0438\u043d\u0446\u0438\u043f\u043e\u043c \u0440\u0430\u0432\u043d\u043e\u043f\u0440\u0430\u0432\u043d\u043e\u0441\u0442\u0438.\n\u7b2c\u4e09\u689d \u65e5\u672c\u570b\u53ca\u9732\u897f\u4e9e\u570b\u30cf\u4e92\u30cb\u5de6\u30ce\u4e8b\u30f2\u7d04\u30b9\n\u4e00 \u672c\u689d\u7d04\u30cb\u9644\u5c6c\u30b9\u30eb\u8ffd\u52a0\u7d04\u6b3e\u7b2c\u4e00\u30ce\u898f\u5b9a\u30cb\u5f9e\u30d2\u907c\u6771\u534a\u5cf6\u79df\u501f\u6b0a\u30ab\u5176\u30ce\u6548\u529b\u30f2\u53ca\u30db\u30b9\u5730\u57df\u4ee5\u5916\u30ce\u6eff\u6d32\u30e8\u30ea\u5168\u7136\u4e14\u540c\u6642\u30cb\u64a4\u5175\u30b9\u30eb\u30b3\u30c8\n\u4e8c \u524d\u8a18\u5730\u57df\u30f2\u9664\u30af\u30ce\u5916\u73fe\u30cb\u65e5\u672c\u570b\u53c8\u30cf\u9732\u897f\u4e9e\u570b\u30ce\u8ecd\u968a\u30cb\u65bc\u30c6\u5360\u9818\u30b7\u53c8\u30cf\u5176\u30ce\u76e3\u7406\u30ce\u4e0b\u30cb\u5728\u30eb\u6eff\u6d32\u5168\u90e8\u30f2\u64e7\u30b1\u30c6\u5168\u7136\u6e05\u570b\u5c08\u5c6c\u30ce\u884c\u653f\u30cb\u9084\u9644\u30b9\u30eb\u30b3\u30c8\n\u9732\u897f\u4e9e\u5e1d\u570b\u653f\u5e9c\u30cf\u6e05\u570b\u30ce\u4e3b\u6b0a\u30f2\u4fb5\u5bb3\u30b7\u53c8\u30cf\u6a5f\u6703\u5747\u7b49\u4e3b\u7fa9\u30c8\u76f8\u5bb9\u30ec\u30b5\u30eb\u4f55\u7b49\u30ce\u9818\u571f\u4e0a\u5229\u76ca\u53c8\u30cf\u512a\u5148\u7684\u82e5\u30cf\u5c08\u5c6c\u7684\u8b93\u8207\u30f2\u6eff\u6d32\u30cb\u65bc\u30c6\u6709\u30bb\u30b5\u30eb\u30b3\u30c8\u30f2\u8072\u660e\u30b9\n\"Impegni reciproci tra le due parti Giappone e Russia:\"\n\"Primo:Per evacuare completamente e simultaneamente la Manciuria, eccetto quei territori annessi o collegati alla Penisola del Liaotung, in conformit\u00e0 con le norme dell\u2019addizionale articolo uno di questo trattato e\"\n\"Secondo: restituire completamente e interamente l\u2019amministrazione delle porzioni di Manciuria ora occupate o sotto il controllo delle truppe giapponesi o russe, con l\u2019eccezione dei territori sovra menzionati, interamente alla Cina.\"\n\"Il Governo imperiale della Russia dichiara che esso non ha in Manciuria alcun vantaggio territoriale e/o preferenziale e/o esclusivo in qualche modo tendenti alla modifica o alla menomazione della sovranit\u00e0 cinese, o incompatibili con i principi di eguale opportunit\u00e0.\"\nArticolo quattro.\n\u0421\u0442\u0430\u0442\u044c\u044f IV\n\u0420\u043e\u0441\u0441\u0438\u044f \u0438 \u042f\u043f\u043e\u043d\u0438\u044f \u0432\u0437\u0430\u0438\u043c\u043d\u043e \u043e\u0431\u044f\u0437\u0443\u044e\u0442\u0441\u044f \u043d\u0435 \u0441\u0442\u0430\u0432\u0438\u0442\u044c \u043d\u0438\u043a\u0430\u043a\u0438\u0445 \u043f\u0440\u0435\u043f\u044f\u0442\u0441\u0442\u0432\u0438\u0439 \u043e\u0431\u0449\u0438\u043c \u043c\u0435\u0440\u0430\u043c, \u043a\u043e\u0442\u043e\u0440\u044b\u0435 \u043f\u0440\u0438\u043c\u0435\u043d\u044f\u044e\u0442\u0441\u044f \u0440\u0430\u0432\u043d\u043e \u043a\u043e \u0432\u0441\u0435\u043c \u043d\u0430\u0440\u043e\u0434\u0430\u043c \u0438 \u043a\u043e\u0442\u043e\u0440\u044b\u0435 \u041a\u0438\u0442\u0430\u0439 \u043c\u043e\u0433 \u0431\u044b \u043f\u0440\u0438\u043d\u044f\u0442\u044c \u0432 \u0432\u0438\u0434\u0430\u0445 \u0440\u0430\u0437\u0432\u0438\u0442\u0438\u044f \u0442\u043e\u0440\u0433\u043e\u0432\u043b\u0438 \u0438 \u043f\u0440\u043e\u043c\u044b\u0448\u043b\u0435\u043d\u043d\u043e\u0441\u0442\u0438 \u0432 \u041c\u0430\u043d\u044c\u0447\u0436\u0443\u0440\u0438\u0438.\n\u7b2c\u56db\u689d \u65e5\u672c\u570b\u53ca\u9732\u897f\u4e9e\u570b\u30cf\u6e05\u570b\u30ab\u6eff\u6d32\u30ce\u5546\u5de5\u696d\u30f2\u767c\u9054\u30bb\u30b7\u30e1\u30e0\u30ab\u7232\u5217\u570b\u30cb\u5171\u901a\u30b9\u30eb\u4e00\u822c\u30ce\u63aa\u7f6e\u30f2\u57f7\u30eb\u30cb\u65b9\u30ea\u4e4b\u30f2\u963b\u7919\u30bb\u30b5\u30eb\u30b3\u30c8\u30f2\u4e92\u30cb\u7d04\u30b9\n\"Il Giappone e la Russia si impegnano reciprocamente a non ostacolare le misure generali comuni a tutti i paesi che la Cina pu\u00f2 adottare per lo sviluppo del commercio o dell'industria del Manciuria.\"\nArticolo cinque.\n\u0421\u0442\u0430\u0442\u044c\u044f V\n\u0420\u043e\u0441\u0441\u0438\u0439\u0441\u043a\u043e\u0435 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e \u0443\u0441\u0442\u0443\u043f\u0430\u0435\u0442 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u043c\u0443 \u044f\u043f\u043e\u043d\u0441\u043a\u043e\u043c\u0443 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0443, \u0441 \u0441\u043e\u0433\u043b\u0430\u0441\u0438\u044f \u043a\u0438\u0442\u0430\u0439\u0441\u043a\u043e\u0433\u043e \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430, \u0430\u0440\u0435\u043d\u0434\u0443 \u041f\u043e\u0440\u0442-\u0410\u0440\u0442\u0443\u0440\u0430, \u0422\u0430\u043b\u0438\u0435\u043d\u0430 \u0438 \u043f\u0440\u0438\u043b\u0435\u0433\u0430\u044e\u0449\u0438\u0445 \u0442\u0435\u0440\u0440\u0438\u0442\u043e\u0440\u0438\u0439 \u0438 \u0442\u0435\u0440\u0440\u0438\u0442\u043e\u0440\u0438\u0430\u043b\u044c\u043d\u044b\u0445 \u0432\u043e\u0434, \u0430 \u0442\u0430\u043a\u0436\u0435 \u0432\u0441\u0435 \u043f\u0440\u0430\u0432\u0430, \u043f\u0440\u0435\u0438\u043c\u0443\u0449\u0435\u0441\u0442\u0432\u0430 \u0438 \u043a\u043e\u043d\u0446\u0435\u0441\u0441\u0438\u0438, \u0441\u0432\u044f\u0437\u0430\u043d\u043d\u044b\u0435 \u0441 \u044d\u0442\u043e\u0439 \u0430\u0440\u0435\u043d\u0434\u043e\u0439 \u0438\u043b\u0438 \u0441\u043e\u0441\u0442\u0430\u0432\u043b\u044f\u044e\u0449\u0438\u0435 \u0435\u0435 \u0447\u0430\u0441\u0442\u044c, \u0438 \u0443\u0441\u0442\u0443\u043f\u0430\u0435\u0442 \u0440\u0430\u0432\u043d\u044b\u043c \u043e\u0431\u0440\u0430\u0437\u043e\u043c \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u043c\u0443 \u044f\u043f\u043e\u043d\u0441\u043a\u043e\u043c\u0443 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0443 \u0432\u0441\u0435 \u043e\u0431\u0449\u0435\u0441\u0442\u0432\u0435\u043d\u043d\u044b\u0435 \u0441\u043e\u043e\u0440\u0443\u0436\u0435\u043d\u0438\u044f \u0438 \u0438\u043c\u0443\u0449\u0435\u0441\u0442\u0432\u0430 \u043d\u0430 \u0442\u0435\u0440\u0440\u0438\u0442\u043e\u0440\u0438\u0438, \u043d\u0430 \u043a\u043e\u0442\u043e\u0440\u0443\u044e \u0440\u0430\u0441\u043f\u0440\u043e\u0441\u0442\u0440\u0430\u043d\u044f\u0435\u0442\u0441\u044f \u0432\u044b\u0448\u0435\u0443\u043f\u043e\u043c\u044f\u043d\u0443\u0442\u0430\u044f \u0430\u0440\u0435\u043d\u0434\u0430...\n\u041e\u0431\u0435 \u0432\u044b\u0441\u043e\u043a\u0438\u0435 \u0434\u043e\u0433\u043e\u0432\u0430\u0440\u0438\u0432\u0430\u044e\u0449\u0438\u0435\u0441\u044f \u0441\u0442\u043e\u0440\u043e\u043d\u044b \u0432\u0437\u0430\u0438\u043c\u043d\u043e \u043e\u0431\u044f\u0437\u0443\u044e\u0442\u0441\u044f \u0434\u043e\u0441\u0442\u0438\u0433\u043d\u0443\u0442\u044c \u0443\u043f\u043e\u043c\u0438\u043d\u0430\u0435\u043c\u043e\u0433\u043e \u0432 \u0432\u044b\u0448\u0435\u0443\u043a\u0430\u0437\u0430\u043d\u043d\u043e\u043c \u043f\u043e\u0441\u0442\u0430\u043d\u043e\u0432\u043b\u0435\u043d\u0438\u0438 \u0441\u043e\u0433\u043b\u0430\u0441\u0438\u044f \u043a\u0438\u0442\u0430\u0439\u0441\u043a\u043e\u0433\u043e \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430.\n\u0418\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u044f\u043f\u043e\u043d\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e \u0437\u0430\u0432\u0435\u0440\u044f\u0435\u0442 \u0441\u043e \u0441\u0432\u043e\u0435\u0439 \u0441\u0442\u043e\u0440\u043e\u043d\u044b, \u0447\u0442\u043e \u043f\u0440\u0430\u0432\u0430 \u0441\u043e\u0431\u0441\u0442\u0432\u0435\u043d\u043d\u043e\u0441\u0442\u0438 \u0440\u0443\u0441\u0441\u043a\u043e-\u043f\u043e\u0434\u0434\u0430\u043d\u043d\u044b\u0445 \u043d\u0430 \u0432\u044b\u0448\u0435\u0443\u043f\u043e\u043c\u044f\u043d\u0443\u0442\u043e\u0439 \u0442\u0435\u0440\u0440\u0438\u0442\u043e\u0440\u0438\u0438 \u0431\u0443\u0434\u0443\u0442 \u0432\u043f\u043e\u043b\u043d\u0435 \u0443\u0432\u0430\u0436\u0435\u043d\u044b.\n\u7b2c\u4e94\u689d \u9732\u897f\u4e9e\u5e1d\u570b\u653f\u5e9c\u30cf\u6e05\u570b\u653f\u5e9c\u30ce\u627f\u8afe\u30f2\u4ee5\u30c6\u65c5\u9806\u53e3\u3001\u5927\u84ee\u4e26\u5176\u30ce\u9644\u8fd1\u30ce\u9818\u571f\u53ca\u9818\u6c34\u30ce\u79df\u501f\u6b0a\u53ca\u8a72\u79df\u501f\u6b0a\u30cb\u95dc\u806f\u30b7\u53c8\u30cf\u5176\u30ce\u4e00\u90e8\u30f2\u7d44\u6210\u30b9\u30eb\u4e00\u5207\u30ce\u6b0a\u5229\u3001\u7279\u6b0a\u53ca\u8b93\u8207\u30f2\u65e5\u672c\u5e1d\u570b\u653f\u5e9c\u30cb\u79fb\u8f49\u8b93\u6e21\u30b9\u9732\u897f\u4e9e\u5e1d\u570b\u653f\u5e9c\u30cf\u53c8\u524d\u8a18\u79df\u501f\u6b0a\u30ab\u5176\u30ce\u6548\u529b\u30f2\u53ca\u30db\u30b9\u5730\u57df\u30cb\u65bc\u30b1\u30eb\u4e00\u5207\u30ce\u516c\u5171\u71df\u9020\u7269\u53ca\u8ca1\u7523\u30f2\u65e5\u672c\u5e1d\u570b\u653f\u5e9c\u30cb\u79fb\u8f49\u8b93\u6e21\u30b9\n\u5169\u7de0\u7d04\u570b\u30cf\u524d\u8a18\u898f\u5b9a\u30cb\u4fc2\u30eb\u6e05\u570b\u653f\u5e9c\u30ce\u627f\u8afe\u30f2\u5f97\u30d8\u30ad\u30b3\u30c8\u30f2\u4e92\u30cb\u7d04\u30b9\n\u65e5\u672c\u5e1d\u570b\u653f\u5e9c\u30cb\u65bc\u30c6\u30cf\u524d\u8a18\u5730\u57df\u30cb\u65bc\u30b1\u30eb\u9732\u897f\u4e9e\u570b\u81e3\u6c11\u30ce\u8ca1\u7523\u6b0a\u30ab\u5b8c\u5168\u30cb\u5c0a\u91cd\u30bb\u30e9\u30eb\u30d8\u30ad\u30b3\u30c8\u30f2\u7d04\u30b9\n\"Il Governo della Russia imperiale trasferisce e assegna al Governo imperiale giapponese, con il consenso del Governo della Cina, il contratto di locazione su Porth Arthur, Talien e i territori e le acque ad essi adiacenti, e tutti i diritti, privilegi e le concessioni connesse con o facenti parte di tale contratto di locazione a essi trasferito, e trasferisce e assegna inoltre al Governo imperiale del Giappone tutte le attivit\u00e0 pubbliche e le propriet\u00e0 nei territori in cui vi \u00e8 in vigore il suddetto trattato trasferito.\"\n\"Le due parti si impegnano reciprocamente a ottenere il consenso del Governo cinese menzionato nelle precedenti disposizioni.\"\n\"Il Governo imperiale del Giappone, da parte sua, si impegna a rispettare i diritti di propriet\u00e0 dei cittadini russi nei territori sopra menzionati.\"\nArticolo sei.\n\u0421\u0442\u0430\u0442\u044c\u044f VI\n\u0420\u043e\u0441\u0441\u0438\u0439\u0441\u043a\u043e\u0435 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e \u043e\u0431\u044f\u0437\u0443\u0435\u0442\u0441\u044f \u0443\u0441\u0442\u0443\u043f\u0438\u0442\u044c \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u043c\u0443 \u044f\u043f\u043e\u043d\u0441\u043a\u043e\u043c\u0443 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0443 \u0431\u0435\u0437 \u0432\u043e\u0437\u043d\u0430\u0433\u0440\u0430\u0436\u0434\u0435\u043d\u0438\u044f, \u0441 \u0441\u043e\u0433\u043b\u0430\u0441\u0438\u044f \u043a\u0438\u0442\u0430\u0439\u0441\u043a\u043e\u0433\u043e \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430, \u0436\u0435\u043b\u0435\u0437\u043d\u0443\u044e \u0434\u043e\u0440\u043e\u0433\u0443 \u043c\u0435\u0436\u0434\u0443 \u0427\u0430\u043d-\u0447\u0443\u043d\u044c (\u041a\u0443\u0430\u043d-\u0447\u0435\u043d-\u0446\u0437\u044b) \u0438 \u041f\u043e\u0440\u0442-\u0410\u0440\u0442\u0443\u0440\u043e\u043c \u0438 \u0432\u0441\u0435 \u0435\u0435 \u0440\u0430\u0437\u0432\u0435\u0442\u0432\u043b\u0435\u043d\u0438\u044f \u0441\u043e \u0432\u0441\u0435\u043c\u0438 \u043f\u0440\u0438\u043d\u0430\u0434\u043b\u0435\u0436\u0430\u0449\u0438\u043c\u0438 \u0435\u0439 \u043f\u0440\u0430\u0432\u0430\u043c\u0438, \u043f\u0440\u0438\u0432\u0438\u043b\u0435\u0433\u0438\u044f\u043c\u0438 \u0438 \u0438\u043c\u0443\u0449\u0435\u0441\u0442\u0432\u043e\u043c \u0432 \u044d\u0442\u043e\u0439 \u043c\u0435\u0441\u0442\u043d\u043e\u0441\u0442\u0438, \u0430 \u0442\u0430\u043a\u0436\u0435 \u0432\u0441\u0435 \u043a\u0430\u043c\u0435\u043d\u043d\u043e\u0443\u0433\u043e\u043b\u044c\u043d\u044b\u0435 \u043a\u043e\u043f\u0438 \u0432 \u043d\u0430\u0437\u0432\u0430\u043d\u043d\u043e\u0439 \u043c\u0435\u0441\u0442\u043d\u043e\u0441\u0442\u0438, \u043f\u0440\u0438\u043d\u0430\u0434\u043b\u0435\u0436\u0430\u0449\u0438\u0435 \u043e\u0437\u043d\u0430\u0447\u0435\u043d\u043d\u043e\u0439 \u0436\u0435\u043b\u0435\u0437\u043d\u043e\u0439 \u0434\u043e\u0440\u043e\u0433\u0435 \u0438\u043b\u0438 \u0440\u0430\u0437\u0440\u0430\u0431\u0430\u0442\u044b\u0432\u0430\u0435\u043c\u044b\u0435 \u0432 \u0435\u0435 \u043f\u043e\u043b\u044c\u0437\u0443.\n\u041e\u0431\u0435 \u0432\u044b\u0441\u043e\u043a\u0438\u0435 \u0434\u043e\u0433\u043e\u0432\u0430\u0440\u0438\u0432\u0430\u044e\u0449\u0438\u0435\u0441\u044f \u0441\u0442\u043e\u0440\u043e\u043d\u044b \u0432\u0437\u0430\u0438\u043c\u043d\u043e \u043e\u0431\u044f\u0437\u0443\u044e\u0442\u0441\u044f \u0434\u043e\u0441\u0442\u0438\u0433\u043d\u0443\u0442\u044c \u0443\u043f\u043e\u043c\u0438\u043d\u0430\u0435\u043c\u043e\u0433\u043e \u0432 \u043f\u0440\u0438\u0432\u0435\u0434\u0435\u043d\u043d\u043e\u043c \u043f\u043e\u0441\u0442\u0430\u043d\u043e\u0432\u043b\u0435\u043d\u0438\u0438 \u0441\u043e\u0433\u043b\u0430\u0441\u0438\u044f \u043a\u0438\u0442\u0430\u0439\u0441\u043a\u043e\u0433\u043e \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430.\n\u7b2c\u516d\u689d \u9732\u897f\u4e9e\u5e1d\u570b\u653f\u5e9c\u30cf\u9577\u6625\uff08\u5bdb\u57ce\u5b50\uff09\u65c5\u9806\u53e3\u9593\u30ce\u9435\u9053\u53ca\u5176\u30ce\u4e00\u5207\u30ce\u652f\u7dda\u4e26\u540c\u5730\u65b9\u30cb\u65bc\u30c6\u4e4b\u30cb\u9644\u5c6c\u30b9\u30eb\u4e00\u5207\u30ce\u6b0a\u5229\u3001\u7279\u6b0a\u53ca\u8ca1\u7523\u53ca\u540c\u5730\u65b9\u30cb\u65bc\u30c6\u8a72\u9435\u9053\u30cb\u5c6c\u30b7\u53c8\u30cf\u5176\u30ce\u5229\u76ca\u30ce\u7232\u30e1\u30cb\u7d93\u71df\u30bb\u30e9\u30eb\u30eb\u4e00\u5207\u30ce\u70ad\u5751\u30f2\u88dc\u511f\u30f2\u53d7\u30af\u30eb\u30b3\u30c8\u30ca\u30af\u4e14\u6e05\u570b\u653f\u5e9c\u30ce\u627f\u8afe\u30f2\u4ee5\u30c6\u65e5\u672c\u5e1d\u570b\u653f\u5e9c\u30cb\u79fb\u8f49\u8b93\u6e21\u30b9\u30d8\u30ad\u30b3\u30c8\u30f2\u7d04\u30b9\n\u5169\u7de0\u7d04\u570b\u30cf\u524d\u8a18\u898f\u5b9a\u30cb\u4fc2\u30eb\u6e05\u570b\u653f\u5e9c\u30ce\u627f\u8afe\u30f2\u5f97\u30d8\u30ad\u30b3\u30c8\u30f2\u4e92\u30cb\u7d04\u30b9\n\"Il Governo della Russia imperiale si impegna a trasferire e assegnare al Governo del Giappone, con il consenso del Governo della Cina, la ferrovia tra Chang-Chunfu e il Kuanchangtsu e Port Arthur, insieme alle sue ramificazioni, ai suoi diritti, i privilegi e le propriet\u00e0 ivi appartenenti in quella regione, cos\u00ec come le miniere di carbone nella suddetta regione appartenenti alla o lavoranti per il beneficio di tale ferrovia. Le due parti contrattuali si impegnano reciprocamente a ottenere il consenso del Governo.\"\nVerhandlungen zum Vertrag von Portsmouth 1905 - Empfang der Delegierten.jpg|La delegazione russa e giapponese\nArticolo sette.\n\u0421\u0442\u0430\u0442\u044c\u044f V\u041f\n\u0420\u043e\u0441\u0441\u0438\u044f \u0438 \u042f\u043f\u043e\u043d\u0438\u044f \u043e\u0431\u044f\u0437\u0443\u044e\u0442\u0441\u044f \u044d\u043a\u0441\u043f\u043b\u043e\u0430\u0442\u0438\u0440\u043e\u0432\u0430\u0442\u044c \u043f\u0440\u0438\u043d\u0430\u0434\u043b\u0435\u0436\u0430\u0449\u0438\u0435 \u0438\u043c \u0432 \u041c\u0430\u043d\u044c\u0447\u0436\u0443\u0440\u0438\u0438 \u0436\u0435\u043b\u0435\u0437\u043d\u044b\u0435 \u0434\u043e\u0440\u043e\u0433\u0438 \u0438\u0441\u043a\u043b\u044e\u0447\u0438\u0442\u0435\u043b\u044c\u043d\u043e \u0432 \u0446\u0435\u043b\u044f\u0445 \u043a\u043e\u043c\u043c\u0435\u0440\u0447\u0435\u0441\u043a\u0438\u0445 \u0438 \u043f\u0440\u043e\u043c\u044b\u0448\u043b\u0435\u043d\u043d\u044b\u0445, \u043d\u043e \u043d\u0438\u043a\u043e\u0438\u043c \u043e\u0431\u0440\u0430\u0437\u043e\u043c \u043d\u0435 \u0432 \u0446\u0435\u043b\u044f\u0445 \u0441\u0442\u0440\u0430\u0442\u0435\u0433\u0438\u0447\u0435\u0441\u043a\u0438\u0445.\n\u0423\u0441\u0442\u0430\u043d\u043e\u0432\u043b\u0435\u043d\u043e, \u0447\u0442\u043e \u044d\u0442\u043e \u043e\u0433\u0440\u0430\u043d\u0438\u0447\u0435\u043d\u0438\u0435 \u043d\u0435 \u043a\u0430\u0441\u0430\u0435\u0442\u0441\u044f \u0436\u0435\u043b\u0435\u0437\u043d\u044b\u0445 \u0434\u043e\u0440\u043e\u0433 \u043d\u0430 \u0442\u0435\u0440\u0440\u0438\u0442\u043e\u0440\u0438\u0438, \u043d\u0430 \u043a\u043e\u0442\u043e\u0440\u0443\u044e \u0440\u0430\u0441\u043f\u0440\u043e\u0441\u0442\u0440\u0430\u043d\u044f\u0435\u0442\u0441\u044f \u0430\u0440\u0435\u043d\u0434\u0430 \u041b\u044f\u043e\u0434\u0443\u043d\u0441\u043a\u043e\u0433\u043e \u043f\u043e\u043b\u0443\u043e\u0441\u0442\u0440\u043e\u0432\u0430.\n\u7b2c\u4e03\u689d \u65e5\u672c\u570b\u53ca\u9732\u897f\u4e9e\u570b\u30cf\u6eff\u6d32\u30cb\u65bc\u30b1\u30eb\u5404\u81ea\u30ce\u9435\u9053\u30f2\u5168\u30af\u5546\u5de5\u696d\u30ce\u76ee\u7684\u30cb\u9650\u30ea\u7d93\u71df\u30b7\u6c7a\u30b7\u30c6\u8ecd\u7565\u30ce\u76ee\u7684\u30f2\u4ee5\u30c6\u4e4b\u30f2\u7d93\u71df\u30bb\u30b5\u30eb\u30b3\u30c8\u30f2\u7d04\u30b9\n\u8a72\u5236\u9650\u30cf\u907c\u6771\u534a\u5cf6\u79df\u501f\u6b0a\u529b\uff5b\u30de\u30de\uff5d\u5176\u30ce\u6548\u529b\u30f2\u53ca\u30db\u30b9\u5730\u57df\u30cb\u65bc\u30b1\u30eb\u9435\u9053\u30cb\u9069\u7528\u30bb\u30b5\u30eb\u30e2\u30ce\u30c8\u77e5\u30eb\u30d8\u30b7\n\"Il Giappone e la Russia si impegnano a utilizzare e sviluppare le proprie rispettive ferrovie in Manciuria esclusivamente per scopi commerciali ed industriali e non per scopi strategici. \u00c8 sottinteso che questa restrizione non si applica a quelle ferrovie e a quei territori sottoposti alle clausole del contratto di locazione della Penisola del Liaotung.\"\nArticolo otto.\n\u0421\u0442\u0430\u0442\u044c\u044f VIII\n\u0418\u043c\u043f\u0435\u0440\u0430\u0442\u043e\u0440\u0441\u043a\u0438\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430 \u0440\u043e\u0441\u0441\u0438\u0439\u0441\u043a\u043e\u0435 \u0438 \u044f\u043f\u043e\u043d\u0441\u043a\u043e\u0435, \u0432 \u0432\u0438\u0434\u0430\u0445 \u043f\u043e\u043e\u0449\u0440\u0435\u043d\u0438\u044f \u0438 \u043e\u0431\u043b\u0435\u0433\u0447\u0435\u043d\u0438\u044f \u0441\u043d\u043e\u0448\u0435\u043d\u0438\u0439 \u0438 \u0442\u043e\u0440\u0433\u043e\u0432\u043b\u0438, \u0437\u0430\u043a\u043b\u044e\u0447\u0430\u0442, \u0432 \u0441\u043a\u043e\u0440\u0435\u0439\u0448\u0435\u043c \u043f\u043e \u0432\u043e\u0437\u043c\u043e\u0436\u043d\u043e\u0441\u0442\u0438 \u0432\u0440\u0435\u043c\u0435\u043d\u0438, \u043e\u0442\u0434\u0435\u043b\u044c\u043d\u0443\u044e \u043a\u043e\u043d\u0432\u0435\u043d\u0446\u0438\u044e \u0434\u043b\u044f \u043e\u043f\u0440\u0435\u0434\u0435\u043b\u0435\u043d\u0438\u044f \u0443\u0441\u043b\u043e\u0432\u0438\u0439 \u043e\u0431\u0441\u043b\u0443\u0436\u0438\u0432\u0430\u043d\u0438\u044f \u0441\u043e\u0435\u0434\u0438\u043d\u0435\u043d\u043d\u044b\u0445 \u0436\u0435\u043b\u0435\u0437\u043d\u043e\u0434\u043e\u0440\u043e\u0436\u043d\u044b\u0445 \u043b\u0438\u043d\u0438\u0439 \u0432 \u041c\u0430\u043d\u044c\u0447\u0436\u0443\u0440\u0438\u0438.\n\u7b2c\u516b\u689d \u65e5\u672c\u5e1d\u570b\u653f\u5e9c\u53ca\u9732\u897f\u4e9e\u5e1d\u570b\u653f\u5e9c\u30cf\u4ea4\u901a\u53ca\u904b\u8f38\u30f2\u5897\u9032\u30b7\u4e14\u4e4b\u30f2\u4fbf\u6613\u30ca\u30e9\u30b7\u30e0\u30eb\u30ce\u76ee\u7684\u30f2\u4ee5\u30c6\u6eff\u6d32\u30cb\u65bc\u30b1\u30eb\u5176\u30ce\u63a5\u7e8c\u9435\u9053\u696d\u52d9\u30f2\u898f\u5b9a\u30bb\u30f3\u30ab\u7232\u6210\u30eb\u30d8\u30af\u901f\u30cb\u5225\u7d04\u30f2\u7de0\u7d50\u30b9\u30d8\u30b7\n\"I governi imperiali del Giappone e della Russia al fine di promuovere e facilitare il rapporto e il traffico stipuleranno, quanto prima possibile, una convenzione separata per la regolamentazione dei loro servizi ferroviari di collegamento in Manciuria.\"\nArticolo nove.\n\u0421\u0442\u0430\u0442\u044c\u044f IX\n\u0420\u043e\u0441\u0441\u0438\u0439\u0441\u043a\u043e\u0435 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u043e \u0443\u0441\u0442\u0443\u043f\u0430\u0435\u0442 \u0438\u043c\u043f\u0435\u0440\u0430\u0442\u043e\u0440\u0441\u043a\u043e\u043c\u0443 \u044f\u043f\u043e\u043d\u0441\u043a\u043e\u043c\u0443 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0443 \u0432 \u0432\u0435\u0447\u043d\u043e\u0435 \u0438 \u043f\u043e\u043b\u043d\u043e\u0435 \u0432\u043b\u0430\u0434\u0435\u043d\u0438\u0435 \u044e\u0436\u043d\u0443\u044e \u0447\u0430\u0441\u0442\u044c \u043e\u0441\u0442\u0440\u043e\u0432\u0430 \u0421\u0430\u0445\u0430\u043b\u0438\u043d\u0430 \u0438 \u0432\u0441\u0435 \u043f\u0440\u0438\u043b\u0435\u0433\u0430\u044e\u0449\u0438\u0435 \u043a \u043f\u043e\u0441\u043b\u0435\u0434\u043d\u0435\u0439 \u043e\u0441\u0442\u0440\u043e\u0432\u0430, \u0440\u0430\u0432\u043d\u043e \u043a\u0430\u043a \u0438 \u0432\u0441\u0435 \u043e\u0431\u0449\u0435\u0441\u0442\u0432\u0435\u043d\u043d\u044b\u0435 \u0441\u043e\u043e\u0440\u0443\u0436\u0435\u043d\u0438\u044f \u0438 \u0438\u043c\u0443\u0449\u0435\u0441\u0442\u0432\u0430, \u0442\u0430\u043c \u043d\u0430\u0445\u043e\u0434\u044f\u0449\u0438\u0435\u0441\u044f. \u041f\u044f\u0442\u0438\u0434\u0435\u0441\u044f\u0442\u0430\u044f \u043f\u0430\u0440\u0430\u043b\u043b\u0435\u043b\u044c \u0441\u0435\u0432\u0435\u0440\u043d\u043e\u0439 \u0448\u0438\u0440\u043e\u0442\u044b \u043f\u0440\u0438\u043d\u0438\u043c\u0430\u0435\u0442\u0441\u044f \u0437\u0430 \u043f\u0440\u0435\u0434\u0435\u043b \u0443\u0441\u0442\u0443\u043f\u0430\u0435\u043c\u043e\u0439 \u0442\u0435\u0440\u0440\u0438\u0442\u043e\u0440\u0438\u0438. \u0422\u043e\u0447\u043d\u0430\u044f \u0433\u0440\u0430\u043d\u0438\u0447\u043d\u0430\u044f \u043b\u0438\u043d\u0438\u044f \u044d\u0442\u043e\u0439 \u0442\u0435\u0440\u0440\u0438\u0442\u043e\u0440\u0438\u0438 \u0431\u0443\u0434\u0435\u0442 \u043e\u043f\u0440\u0435\u0434\u0435\u043b\u0435\u043d\u0430 \u0441\u043e\u0433\u043b\u0430\u0441\u043d\u043e \u043f\u043e\u0441\u0442\u0430\u043d\u043e\u0432\u043b\u0435\u043d\u0438\u044f\u043c \u0434\u043e\u043f\u043e\u043b\u043d\u0438\u0442\u0435\u043b\u044c\u043d\u043e\u0439 II \u0441\u0442\u0430\u0442\u044c\u0438, \u043f\u0440\u0438\u043b\u043e\u0436\u0435\u043d\u043d\u043e\u0439 \u043a \u0441\u0435\u043c\u0443 \u0434\u043e\u0433\u043e\u0432\u043e\u0440\u0443.\n\u0420\u043e\u0441\u0441\u0438\u044f \u0438 \u042f\u043f\u043e\u043d\u0438\u044f \u0432\u0437\u0430\u0438\u043c\u043d\u043e \u0441\u043e\u0433\u043b\u0430\u0448\u0430\u044e\u0442\u0441\u044f \u043d\u0435 \u0432\u043e\u0437\u0432\u043e\u0434\u0438\u0442\u044c \u0432 \u0441\u0432\u043e\u0438\u0445 \u0432\u043b\u0430\u0434\u0435\u043d\u0438\u044f\u0445 \u043d\u0430 \u043e\u0441\u0442\u0440\u043e\u0432\u0435 \u0421\u0430\u0445\u0430\u043b\u0438\u043d\u0435 \u0438 \u043d\u0430 \u043f\u0440\u0438\u043b\u0435\u0433\u0430\u044e\u0449\u0438\u0445 \u043a \u043d\u0435\u043c\u0443 \u043e\u0441\u0442\u0440\u043e\u0432\u0430\u0445 \u043d\u0438\u043a\u0430\u043a\u0438\u0445 \u0443\u043a\u0440\u0435\u043f\u043b\u0435\u043d\u0438\u0439, \u043d\u0438 \u043f\u043e\u0434\u043e\u0431\u043d\u044b\u0445 \u0432\u043e\u0435\u043d\u043d\u044b\u0445 \u0441\u043e\u043e\u0440\u0443\u0436\u0435\u043d\u0438\u0439. \u0420\u0430\u0432\u043d\u044b\u043c \u043e\u0431\u0440\u0430\u0437\u043e\u043c \u043e\u043d\u0438 \u0432\u0437\u0430\u0438\u043c\u043d\u043e \u043e\u0431\u044f\u0437\u0443\u044e\u0442\u0441\u044f \u043d\u0435 \u043f\u0440\u0438\u043d\u0438\u043c\u0430\u0442\u044c \u043d\u0438\u043a\u0430\u043a\u0438\u0445 \u0432\u043e\u0435\u043d\u043d\u044b\u0445 \u043c\u0435\u0440, \u043a\u043e\u0442\u043e\u0440\u044b\u0435 \u043c\u043e\u0433\u043b\u0438 \u0431\u044b \u043f\u0440\u0435\u043f\u044f\u0442\u0441\u0442\u0432\u043e\u0432\u0430\u0442\u044c \u0441\u0432\u043e\u0431\u043e\u0434\u043d\u043e\u043c\u0443 \u043f\u043b\u0430\u0432\u0430\u043d\u0438\u044e \u0432 \u043f\u0440\u043e\u043b\u0438\u0432\u0430\u0445 \u041b\u0430\u043f\u0435\u0440\u0443\u0437\u043e\u0432\u043e\u043c \u0438 \u0422\u0430\u0442\u0430\u0440\u0441\u043a\u043e\u043c.\n\u7b2c\u4e5d\u689d \u9732\u897f\u4e9e\u5e1d\u570b\u653f\u5e9c\u30cf\u85a9\u54c8\u55f9\u5cf6\u5357\u90e8\u53ca\u5176\u30ce\u9644\u8fd1\u30cb\u65bc\u30b1\u30eb\u4e00\u5207\u30ce\u5cf6\u5dbc\u4e26\u8a72\u5730\u65b9\u30cb\u65bc\u30b1\u30eb\u4e00\u5207\u30ce\u516c\u5171\u71df\u9020\u7269\u53ca\u8ca1\u7523\u30f2\u5b8c\u5168\u30ca\u30eb\u4e3b\u6b0a\u30c8\u5171\u30cb\u6c38\u9060\u65e5\u672c\u5e1d\u570b\u653f\u5e9c\u30cb\u8b93\u8207\u30b9\u5176\u30ce\u8b93\u8207\u5730\u57df\u30ce\u5317\u65b9\u5883\u754c\u30cf\u5317\u7def\u4e94\u5341\u5ea6\u30c8\u5b9a\u30e0\u8a72\u5730\u57df\u30ce\u6b63\u78ba\u30ca\u30eb\u5883\u754c\u7dda\u30cf\u672c\u689d\u7d04\u30cb\u9644\u5c6c\u30b9\u30eb\u8ffd\u52a0\u7d04\u6b3e\u7b2c\u4e8c\u30ce\u898f\u5b9a\u30cb\u5f9e\u30d2\u4e4b\u30f2\u6c7a\u5b9a\u30b9\u30d8\u30b7\n\u65e5\u672c\u570b\u53ca\u9732\u897f\u4e9e\u570b\u30cf\u85a9\u54c8\u55f9\u5cf6\u53c8\u30cf\u5176\u30ce\u9644\u8fd1\u30ce\u5cf6\u5dbc\u30cb\u65bc\u30b1\u30eb\u5404\u81ea\u30ce\u9818\u5730\u5185\u30cb\u5821\u58d8\u5176\u30ce\u4ed6\u4e4b\u30cb\u985e\u30b9\u30eb\u8ecd\u4e8b\u4e0a\u5de5\u4f5c\u7269\u30f2\u7bc9\u9020\u30bb\u30b5\u30eb\u30b3\u30c8\u30cb\u4e92\u30cb\u540c\u610f\u30b9\u53c8\u5169\u570b\u30cf\u5404\u5b97\u8c37\u6d77\u5ce1\u53ca\u97c3\u977c\u6d77\u5ce1\u30ce\u81ea\u7531\u822a\u6d77\u30f2\u9632\u7919\u30b9\u30eb\u30b3\u30c8\u30a2\u30eb\u30d8\u30ad\u4f55\u7b49\u30ce\u8ecd\u4e8b\u4e0a\u501f\u7f6e\u30f2\u57f7\u30e9\u30b5\u30eb\u30b3\u30c8\u30f2\u7d04\u30b9\n\"Il Governo Imperiale della Russia cede al Governo imperiale giapponese la porzione meridionale dell\u2019Isola di Sakhalin in perpetuo e in piena sovranit\u00e0, nonch\u00e9 le isole ad essa adiacenti e le propriet\u00e0 ivi collocate. Il quindicesimo parallelo a latitudine nord \u00e8 adottato come confine del territorio ceduto. L\u2019esatto allineamento di tale territorio dovrebbe essere determinato in accordo con le clausole dell\u2019articolo addizionale numero due di questo trattato.\"\n\"Il Giappone e la Russia approvano reciprocamente a di non costruire nei loro rispettivi possedimenti nell\u2019isola fortificazioni o altre simili costruzioni militari. Si impegnano inoltre a non prendere nessuna misura militare che potrebbe impedire il libero traffico commerciale su mare intorno all\u2019isola e nello Stretto di Perouse e lo Stretto dei Tartari.\"\nArticolo dieci.\n\u0421\u0442\u0430\u0442\u044c\u044f X\n\u0420\u0443\u0441\u0441\u043a\u0438\u043c \u043f\u043e\u0434\u0434\u0430\u043d\u043d\u044b\u043c, \u0436\u0438\u0442\u0435\u043b\u044f\u043c \u0443\u0441\u0442\u0443\u043f\u043b\u0435\u043d\u043d\u043e\u0439 \u042f\u043f\u043e\u043d\u0438\u0438 \u0442\u0435\u0440\u0440\u0438\u0442\u043e\u0440\u0438\u0438, \u043f\u0440\u0435\u0434\u043e\u0441\u0442\u0430\u0432\u043b\u044f\u0435\u0442\u0441\u044f \u043f\u0440\u043e\u0434\u0430\u0432\u0430\u0442\u044c \u0441\u0432\u043e\u0435 \u043d\u0435\u0434\u0432\u0438\u0436\u0438\u043c\u043e\u0435 \u0438\u043c\u0443\u0449\u0435\u0441\u0442\u0432\u043e \u0438 \u0443\u0434\u0430\u043b\u044f\u0442\u044c\u0441\u044f \u0432 \u0441\u0432\u043e\u044e \u0441\u0442\u0440\u0430\u043d\u0443, \u043d\u043e \u0435\u0441\u043b\u0438 \u043e\u043d\u0438 \u043f\u0440\u0435\u0434\u043f\u043e\u0447\u0442\u0443\u0442 \u043e\u0441\u0442\u0430\u0442\u044c\u0441\u044f \u0432 \u043f\u0440\u0435\u0434\u0435\u043b\u0430\u0445 \u0443\u0441\u0442\u0443\u043f\u043b\u0435\u043d\u043d\u043e\u0439 \u0442\u0435\u0440\u0440\u0438\u0442\u043e\u0440\u0438\u0438, \u0437\u0430 \u043d\u0438\u043c\u0438 \u0431\u0443\u0434\u0443\u0442 \u0441\u043e\u0445\u0440\u0430\u043d\u0435\u043d\u044b \u0438 \u043e\u0431\u0435\u0441\u043f\u0435\u0447\u0435\u043d\u044b \u043f\u043e\u043a\u0440\u043e\u0432\u0438\u0442\u0435\u043b\u044c\u0441\u0442\u0432\u043e\u043c \u0432 \u043f\u043e\u043b\u043d\u043e\u0439 \u043c\u0435\u0440\u0435 \u0438\u0445 \u043f\u0440\u043e\u043c\u044b\u0448\u043b\u0435\u043d\u043d\u0430\u044f \u0434\u0435\u044f\u0442\u0435\u043b\u044c\u043d\u043e\u0441\u0442\u044c \u0438 \u043f\u0440\u0430\u0432\u0430 \u0441\u043e\u0431\u0441\u0442\u0432\u0435\u043d\u043d\u043e\u0441\u0442\u0438, \u043f\u0440\u0438 \u0443\u0441\u043b\u043e\u0432\u0438\u0438 \u043f\u043e\u0434\u0447\u0438\u043d\u0435\u043d\u0438\u044f \u044f\u043f\u043e\u043d\u0441\u043a\u0438\u043c \u0437\u0430\u043a\u043e\u043d\u0430\u043c \u0438 \u044e\u0440\u0438\u0441\u0434\u0438\u043a\u0446\u0438\u0438. \u042f\u043f\u043e\u043d\u0438\u044f \u0431\u0443\u0434\u0435\u0442 \u0432\u043f\u043e\u043b\u043d\u0435 \u0441\u0432\u043e\u0431\u043e\u0434\u043d\u0430 \u043b\u0438\u0448\u0438\u0442\u044c \u043f\u0440\u0430\u0432\u0430 \u043f\u0440\u0435\u0431\u044b\u0432\u0430\u043d\u0438\u044f \u0432 \u044d\u0442\u043e\u0439 \u0442\u0435\u0440\u0440\u0438\u0442\u043e\u0440\u0438\u0438 \u0432\u0441\u0435\u0445 \u0436\u0438\u0442\u0435\u043b\u0435\u0439, \u043d\u0435 \u043e\u0431\u043b\u0430\u0434\u0430\u044e\u0449\u0438\u0445 \u043f\u043e\u043b\u0438\u0442\u0438\u0447\u0435\u0441\u043a\u043e\u0439 \u0438\u043b\u0438 \u0430\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u043e\u0439 \u043f\u0440\u0430\u0432\u043e\u0441\u043f\u043e\u0441\u043e\u0431\u043d\u043e\u0441\u0442\u044c\u044e, \u0438\u043b\u0438 \u0436\u0435 \u0432\u044b\u0441\u0435\u043b\u0438\u0442\u044c \u0438\u0445 \u0438\u0437 \u044d\u0442\u043e\u0439 \u0442\u0435\u0440\u0440\u0438\u0442\u043e\u0440\u0438\u0438. \u041e\u043d\u0430 \u043e\u0431\u044f\u0437\u0443\u0435\u0442\u0441\u044f, \u043e\u0434\u043d\u0430\u043a\u043e, \u0432\u043f\u043e\u043b\u043d\u0435 \u043e\u0431\u0435\u0441\u043f\u0435\u0447\u0438\u0442\u044c \u0437\u0430 \u044d\u0442\u0438\u043c\u0438 \u0436\u0438\u0442\u0435\u043b\u044f\u043c\u0438 \u0438\u0445 \u0438\u043c\u0443\u0449\u0435\u0441\u0442\u0432\u0435\u043d\u043d\u044b\u0435 \u043f\u0440\u0430\u0432\u0430.\n\u7b2c\u5341\u689d \u65e5\u672c\u570b\u30cb\u8b93\u8207\u30bb\u30e9\u30ec\u30bf\u30eb\u5730\u57df\u30ce\u4f4f\u6c11\u30bf\u30eb\u9732\u897f\u4e9e\u570b\u81e3\u6c11\u30cb\u4ed8\u30c6\u30cf\u5176\u30ce\u4e0d\u52d5\u7523\u30f2\u8ce3\u5374\u30b7\u30c6\u672c\u570b\u30cb\u9000\u53bb\u30b9\u30eb\u30ce\u81ea\u7531\u30f2\u7559\u4fdd\u30b9\u4f46\u30b7\u8a72\u9732\u897f\u4e9e\u570b\u81e3\u6c11\u30cb\u65bc\u30c6\u8b93\u8207\u5730\u57df\u30cb\u5728\u7559\u30bb\u30e0\u30c8\u6b32\u30b9\u30eb\u30c8\u30ad\u30cf\u65e5\u672c\u570b\u30ce\u6cd5\u5f8b\u53ca\u7ba1\u8f44\u6b0a\u30cb\u670d\u5f9e\u30b9\u30eb\u30b3\u30c8\u30f2\u689d\u4ef6\u30c8\u30b7\u30c6\u5b8c\u5168\u30cb\u5176\u30ce\u8077\u696d\u30cb\u5f9e\u4e8b\u30b7\u4e14\u8ca1\u7523\u6b0a\u30f2\u884c\u4f7f\u30b9\u30eb\u30cb\u65bc\u30c6\u652f\u6301\u4fdd\u8b77\u30bb\u30e9\u30eb\u30d8\u30b7\u65e5\u672c\u570b\u30cf\u653f\u4e8b\u4e0a\u53c8\u30cf\u884c\u653f\u4e0a\u30ce\u6b0a\u80fd\u30f2\u5931\u30d2\u30bf\u30eb\u4f4f\u6c11\u30cb\u5c0d\u30b7\u524d\u8a18\u5730\u57df\u30cb\u65bc\u30b1\u30eb\u5c45\u4f4f\u6b0a\u30f2\u64a4\u56de\u30b7\u53c8\u30cf\u4e4b\u30f2\u8a72\u5730\u57df\u30e8\u30ea\u653e\u9010\u30b9\u30d8\u30ad\u5145\u5206\u30ce\u81ea\u7531\u30f2\u6709\u30b9\u4f46\u30b7\u65e5\u672c\u570b\u30cf\u524d\u8a18\u4f4f\u6c11\u30ce\u8ca1\u7523\u6b0a\u30ab\u5b8c\u5168\u30cb\u5c0a\u91cd\u30bb\u30e9\u30eb\u30d8\u30ad\u30b3\u30c8\u30f2\u7d04\u30b9\n\"\u00c8 riservato ai soggetti russi, abitanti del territorio ceduto in Giappone, a vendere la loro propriet\u00e0 immobiliare e ritirarsi nel loro paese, ma se preferiscono restare nel territorio ceduto, verranno mantenuti protetti nel pieno esercizio delle loro industrie e diritti di propriet\u00e0 a condizione di sottomettersi alle leggi e alla giurisdizione giapponesi. Il Giappone avr\u00e0 la piena libert\u00e0 di ritirare il diritto di soggiorno o di deportare da tale territorio gli abitanti che lavorano sotto disabilit\u00e0 politica o amministrativa. Esso si impegna, tuttavia, a rispettare pienamente i diritti dei cittadini russi sull\u2019isola.\"\nArticolo undici.\n\u0421\u0442\u0430\u0442\u044c\u044f XI\n\u0420\u043e\u0441\u0441\u0438\u044f \u043e\u0431\u044f\u0437\u0443\u0435\u0442\u0441\u044f \u0432\u043e\u0439\u0442\u0438 \u0441 \u042f\u043f\u043e\u043d\u0438\u0435\u0439 \u0432 \u0441\u043e\u0433\u043b\u0430\u0448\u0435\u043d\u0438\u0435 \u0432 \u0432\u0438\u0434\u0430\u0445 \u043f\u0440\u0435\u0434\u043e\u0441\u0442\u0430\u0432\u043b\u0435\u043d\u0438\u044f \u044f\u043f\u043e\u043d\u0441\u043a\u0438\u043c \u043f\u043e\u0434\u0434\u0430\u043d\u043d\u044b\u043c \u043f\u0440\u0430\u0432 \u043f\u043e \u0440\u044b\u0431\u043d\u043e\u0439 \u043b\u043e\u0432\u043b\u0435 \u0432\u0434\u043e\u043b\u044c \u0431\u0435\u0440\u0435\u0433\u043e\u0432 \u0440\u0443\u0441\u0441\u043a\u0438\u0445 \u0432\u043b\u0430\u0434\u0435\u043d\u0438\u0439 \u0432 \u043c\u043e\u0440\u044f\u0445 \u042f\u043f\u043e\u043d\u0441\u043a\u043e\u043c, \u041e\u0445\u043e\u0442\u0441\u043a\u043e\u043c \u0438 \u0411\u0435\u0440\u0438\u043d\u0433\u043e\u0432\u043e\u043c. \u0423\u0441\u043b\u043e\u0432\u043b\u0435\u043d\u043e, \u0447\u0442\u043e \u0442\u0430\u043a\u043e\u0432\u043e\u0435 \u043e\u0431\u044f\u0437\u0430\u0442\u0435\u043b\u044c\u0441\u0442\u0432\u043e \u043d\u0435 \u0437\u0430\u0442\u0440\u043e\u043d\u0435\u0442 \u043f\u0440\u0430\u0432, \u0443\u0436\u0435 \u043f\u0440\u0438\u043d\u0430\u0434\u043b\u0435\u0436\u0430\u0449\u0438\u0445 \u0440\u0443\u0441\u0441\u043a\u0438\u043c \u0438\u043b\u0438 \u0438\u043d\u043e\u0441\u0442\u0440\u0430\u043d\u043d\u044b\u043c \u043f\u043e\u0434\u0434\u0430\u043d\u043d\u044b\u043c \u0432 \u044d\u0442\u0438\u0445 \u043a\u0440\u0430\u044f\u0445.\n\u7b2c\u5341\u4e00\u689d \u9732\u897f\u4e9e\u570b\u30cf\u65e5\u672c\u6d77\u30fb\u300c\u30aa\u30b3\u30fc\u30c4\u30af\u300d\u6d77\u53ca\u300c\u30d9\u30fc\u30ea\u30f3\u30b0\u300d\u6d77\u30cb\u7015\u30b9\u30eb\u9732\u897f\u4e9e\u570b\u9818\u5730\u30ce\u6cbf\u5cb8\u30cb\u65bc\u30b1\u30eb\u6f01\u696d\u6b0a\u30f2\u65e5\u672c\u570b\u81e3\u6c11\u30cb\u8a31\u8207\u30bb\u30e0\u30ab\u7232\u65e5\u672c\u570b\u30c8\u5354\u5b9a\u30f2\u30ca\u30b9\u30d8\u30ad\u30b3\u30c8\u30f2\u7d04\u30b9\n\u524d\u9805\u30ce\u7d04\u675f\u30cf\u524d\u8a18\u65b9\u9762\u30cb\u65bc\u30c6\u65e2\u30cb\u9732\u897f\u4e9e\u570b\u53c8\u30cf\u5916\u570b\u30ce\u81e3\u6c11\u30cb\u5c6c\u30b9\u30eb\u6240\u30ce\u6b0a\u5229\u30cb\u5f71\u97ff\u30f2\u53ca\u30b5\u30b5\u30eb\u30b3\u30c8\u30cb\u96d9\u65b9\u540c\u610f\u30b9\n\"La Russia impegna a organizzare con il Giappone la concessione ai soggetti giapponesi di diritti di pesca lungo le coste del possesso russo in Giappone, Okhotsk e Bering Seas. \u00c8 concordato che il precedente impegno non pregiudichi i diritti gi\u00e0 appartenenti a soggetti russi o stranieri in tali regioni.\"\nArticolo dodici.\n\u0421\u0442\u0430\u0442\u044c\u044f XII\n\u0422\u0430\u043a \u043a\u0430\u043a \u0434\u0435\u0439\u0441\u0442\u0432\u0438\u0435 \u0434\u043e\u0433\u043e\u0432\u043e\u0440\u0430 \u043e \u0442\u043e\u0440\u0433\u043e\u0432\u043b\u0435 \u0438 \u043c\u043e\u0440\u0435\u043f\u043b\u0430\u0432\u0430\u043d\u0438\u0438 \u043c\u0435\u0436\u0434\u0443 \u0420\u043e\u0441\u0441\u0438\u0435\u0439 \u0438 \u042f\u043f\u043e\u043d\u0438\u0435\u0439 \u0443\u043f\u0440\u0430\u0437\u0434\u043d\u0435\u043d\u043e \u0431\u044b\u043b\u043e \u0432\u043e\u0439\u043d\u043e\u0439, \u0438\u043c\u043f\u0435\u0440\u0430\u0442\u043e\u0440\u0441\u043a\u0438\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430 \u0440\u043e\u0441\u0441\u0438\u0439\u0441\u043a\u043e\u0435 \u0438 \u044f\u043f\u043e\u043d\u0441\u043a\u043e\u0435 \u043e\u0431\u044f\u0437\u0443\u044e\u0442\u0441\u044f \u043f\u0440\u0438\u043d\u044f\u0442\u044c \u0432 \u043e\u0441\u043d\u043e\u0432\u0430\u043d\u0438\u0435 \u0441\u0432\u043e\u0438\u0445 \u043a\u043e\u043c\u043c\u0435\u0440\u0447\u0435\u0441\u043a\u0438\u0445 \u0441\u043d\u043e\u0448\u0435\u043d\u0438\u0439, \u0432\u043f\u0440\u0435\u0434\u044c \u0434\u043e \u0437\u0430\u043a\u043b\u044e\u0447\u0435\u043d\u0438\u044f \u043d\u043e\u0432\u043e\u0433\u043e \u0434\u043e\u0433\u043e\u0432\u043e\u0440\u0430 \u043e \u0442\u043e\u0440\u0433\u043e\u0432\u043b\u0435 \u0438 \u043c\u043e\u0440\u0435\u043f\u043b\u0430\u0432\u0430\u043d\u0438\u0438 \u043d\u0430 \u043d\u0430\u0447\u0430\u043b\u0430\u0445 \u0434\u043e\u0433\u043e\u0432\u043e\u0440\u0430, \u0434\u0435\u0439\u0441\u0442\u0432\u043e\u0432\u0430\u0432\u0448\u0435\u0433\u043e \u043f\u0435\u0440\u0435\u0434 \u043d\u0430\u0441\u0442\u043e\u044f\u0449\u0435\u0439 \u0432\u043e\u0439\u043d\u043e\u0439, \u0441\u0438\u0441\u0442\u0435\u043c\u0443 \u0432\u0437\u0430\u0438\u043c\u043d\u043e\u0441\u0442\u0438 \u043d\u0430 \u043d\u0430\u0447\u0430\u043b\u0430\u0445 \u043d\u0430\u0438\u0431\u043e\u043b\u044c\u0448\u0435\u0433\u043e \u0431\u043b\u0430\u0433\u043e\u043f\u0440\u0438\u044f\u0442\u0441\u0442\u0432\u043e\u0432\u0430\u043d\u0438\u044f, \u0432\u043a\u043b\u044e\u0447\u0430\u044f \u0441\u044e\u0434\u0430 \u0442\u0430\u0440\u0438\u0444\u044b \u043f\u043e \u0432\u0432\u043e\u0437\u0443 \u0438 \u0432\u044b\u0432\u043e\u0437\u0443, \u0442\u0430\u043c\u043e\u0436\u0435\u043d\u043d\u044b\u0435 \u043e\u0431\u0440\u044f\u0434\u043d\u043e\u0441\u0442\u0438, \u0442\u0440\u0430\u043d\u0437\u0438\u0442\u043d\u044b\u0435 \u0438 \u0442\u043e\u043d\u043d\u0430\u0436\u043d\u044b\u0435 \u0441\u0431\u043e\u0440\u044b, \u0430 \u0442\u0430\u043a\u0436\u0435 \u0443\u0441\u043b\u043e\u0432\u0438\u044f \u0434\u043e\u043f\u0443\u0449\u0435\u043d\u0438\u044f \u0438 \u043f\u0440\u0435\u0431\u044b\u0432\u0430\u043d\u0438\u044f \u0430\u0433\u0435\u043d\u0442\u043e\u0432, \u043f\u043e\u0434\u0434\u0430\u043d\u043d\u044b\u0445 \u0438 \u0441\u0443\u0434\u043e\u0432 \u043e\u0434\u043d\u043e\u0433\u043e \u0433\u043e\u0441\u0443\u0434\u0430\u0440\u0441\u0442\u0432\u0430 \u0432 \u043f\u0440\u0435\u0434\u0435\u043b\u0430\u0445 \u0434\u0440\u0443\u0433\u043e\u0433\u043e.\n\u7b2c\u5341\u4e8c\u689d \u65e5\u9732\u901a\u5546\u822a\u6d77\u689d\u7d04\u30cf\u6230\u722d\u30ce\u7232\u5ee2\u6b62\u30bb\u30e9\u30ec\u30bf\u30eb\u30f2\u4ee5\u30c6\u65e5\u672c\u5e1d\u570b\u653f\u5e9c\u53ca\u9732\u897f\u4e9e\u5e1d\u570b\u653f\u5e9c\u30cf\u73fe\u4e0b\u30ce\u6230\u722d\u4ee5\u524d\u30cb\u6548\u529b\u30f2\u6709\u30b7\u30bf\u30eb\u689d\u7d04\u30f2\u57fa\u790e\u30c8\u30b7\u30c6\u65b0\u30cb\u901a\u5546\u822a\u6d77\u689d\u7d04\u30f2\u7de0\u7d50\u30b9\u30eb\u30cb\u81f3\u30eb\u30de\u30c6\u30ce\u9593\u5169\u570b\u901a\u5546\u95dc\u4fc2\u30ce\u57fa\u790e\u30c8\u30b7\u30c6\u76f8\u4e92\u30cb\u6700\u60e0\u570b\u30ce\u5730\u4f4d\u30cb\u65bc\u30b1\u30eb\u5f85\u9047\u30f2\u8207\u30d5\u30eb\u30ce\u65b9\u6cd5\u30f2\u63a1\u7528\u30b9\u30d8\u30ad\u30b3\u30c8\u30f2\u7d04\u30b9\u800c\u30b7\u30c6\u8f38\u5165\u7a0e\u53ca\u8f38\u51fa\u7a0e\u3001\u7a0e\u95dc\u624b\u7e8c\u3001\u901a\u904e\u7a0e\u53ca\u5678\u7a0e\u4e26\u4e00\u65b9\u30ce\u4ee3\u8fa8\u8005\u3001\u81e3\u6c11\u53ca\u8239\u8236\u30cb\u5c0d\u30b9\u30eb\u4ed6\u30ce\u4e00\u65b9\u30ce\u9818\u571f\u30cb\u65bc\u30b1\u30eb\u5165\u570b\u30ce\u8a31\u53ef\u53ca\u5f85\u9047\u30cf\u4f55\u30ec\u30e2\u524d\u8a18\u30ce\u65b9\u6cd5\u30cb\u4f9d\u30eb\n\"Il trattato di commercio e navigazione tra il Giappone e la Russia \u00e8 stato annullato dalla guerra. I governi imperiali del Giappone e della Russia si impegnano ad adottarlo come base per le loro relazioni commerciali in attesa della conclusione di un nuovo trattato di commercio e navigazione la base del trattato che era in vigore prima della guerra attuale, il sistema di trattamento reciproco alla base della nazione pi\u00f9 favorita, in cui sono inclusi i dazi all'importazione e all'esportazione, le formalit\u00e0 doganali, i diritti di transito e di tonnellaggio e l'ammissione e il trattamento di agenti, soggetti e navi di un paese nei territori dell'altro.\"\nArticolo tredici.\n\u0421\u0442\u0430\u0442\u044c\u044f XIII\n\u0412 \u0432\u043e\u0437\u043c\u043e\u0436\u043d\u043e \u0441\u043a\u043e\u0440\u0435\u0439\u0448\u0438\u0439 \u0441\u0440\u043e\u043a \u043f\u043e \u0432\u0432\u0435\u0434\u0435\u043d\u0438\u0438 \u0432 \u0434\u0435\u0439\u0441\u0442\u0432\u0438\u0435 \u043d\u0430\u0441\u0442\u043e\u044f\u0449\u0435\u0433\u043e \u0434\u043e\u0433\u043e\u0432\u043e\u0440\u0430 \u0432\u0441\u0435 \u0432\u043e\u0435\u043d\u043d\u043e\u043f\u043b\u0435\u043d\u043d\u044b\u0435 \u0431\u0443\u0434\u0443\u0442 \u0432\u0437\u0430\u0438\u043c\u043d\u043e \u0432\u043e\u0437\u0432\u0440\u0430\u0449\u0435\u043d\u044b. \u0418\u043c\u043f\u0435\u0440\u0430\u0442\u043e\u0440\u0441\u043a\u0438\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430 \u0440\u043e\u0441\u0441\u0438\u0439\u0441\u043a\u043e\u0435 \u0438 \u044f\u043f\u043e\u043d\u0441\u043a\u043e\u0435 \u043d\u0430\u0437\u043d\u0430\u0447\u0430\u0442 \u043a\u0430\u0436\u0434\u043e\u0435 \u0441\u043e \u0441\u0432\u043e\u0435\u0439 \u0441\u0442\u043e\u0440\u043e\u043d\u044b \u043e\u0441\u043e\u0431\u043e\u0433\u043e \u043a\u043e\u043c\u0438\u0441\u0441\u0430\u0440\u0430, \u043a\u043e\u0442\u043e\u0440\u044b\u0439 \u043f\u0440\u0438\u043c\u0435\u0442 \u043d\u0430 \u0441\u0432\u043e\u0435 \u043f\u043e\u043f\u0435\u0447\u0435\u043d\u0438\u0435 \u043f\u043b\u0435\u043d\u043d\u044b\u0445. \u0412\u0441\u0435 \u043f\u043b\u0435\u043d\u043d\u044b\u0435, \u043d\u0430\u0445\u043e\u0434\u044f\u0449\u0438\u0435\u0441\u044f \u0432\u043e \u0432\u043b\u0430\u0441\u0442\u0438 \u043e\u0434\u043d\u043e\u0433\u043e \u0438\u0437 \u043f\u0440\u0430\u0432\u0438\u0442\u0435\u043b\u044c\u0441\u0442\u0432, \u0431\u0443\u0434\u0443\u0442 \u043f\u0435\u0440\u0435\u0434\u0430\u043d\u044b \u043a\u043e\u043c\u0438\u0441\u0441\u0430\u0440\u0443 \u0434\u0440\u0443\u0433\u043e\u0433\u043e \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430 \u0438\u043b\u0438 \u0435\u0433\u043e \u043f\u0440\u0435\u0434\u0441\u0442\u0430\u0432\u0438\u0442\u0435\u043b\u044e, \u043d\u0430\u0434\u043b\u0435\u0436\u0430\u0449\u0438\u043c \u043e\u0431\u0440\u0430\u0437\u043e\u043c \u043d\u0430 \u0442\u043e \u0443\u043f\u043e\u043b\u043d\u043e\u043c\u043e\u0447\u0435\u043d \u043d\u043e\u043c\u0443, \u043a\u043e\u0442\u043e\u0440\u044b\u0439 \u043f\u0440\u0438\u043c\u0435\u0442 \u0438\u0445 \u0432 \u0442\u043e\u043c \u0447\u0438\u0441\u043b\u0435 \u0438 \u0432 \u0442\u0435\u0445 \u0443\u0434\u043e\u0431\u043d\u044b\u0445 \u043f\u043e\u0440\u0442\u0430\u0445 \u043f\u0435\u0440\u0435\u0434\u0430\u044e\u0449\u0435\u0433\u043e \u0433\u043e\u0441\u0443\u0434\u0430\u0440\u0441\u0442\u0432\u0430, \u043a\u043e\u0438 \u0431\u0443\u0434\u0443\u0442 \u0437\u0430\u0431\u043b\u0430\u0433\u043e\u0432\u0440\u0435\u043c\u0435\u043d\u043d\u043e \u0443\u043a\u0430\u0437\u0430\u043d\u044b \u043f\u043e\u0441\u043b\u0435\u0434\u043d\u0438\u043c \u043a\u043e\u043c\u0438\u0441\u0441\u0430\u0440\u0443 \u043f\u0440\u0438\u043d\u0438\u043c\u0430\u044e\u0449\u0435\u0433\u043e \u0433\u043e\u0441\u0443\u0434\u0430\u0440\u0441\u0442\u0432\u0430.\n\u0420\u043e\u0441\u0441\u0438\u0439\u0441\u043a\u043e\u0435 \u0438 \u044f\u043f\u043e\u043d\u0441\u043a\u043e\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430 \u043f\u0440\u0435\u0434\u0441\u0442\u0430\u0432\u044f\u0442 \u0434\u0440\u0443\u0433 \u0434\u0440\u0443\u0433\u0443 \u0432 \u0441\u043a\u043e\u0440\u0435\u0439\u0448\u0435\u043c \u043f\u043e \u0432\u043e\u0437\u043c\u043e\u0436\u043d\u043e\u0441\u0442\u0438 \u0432\u0440\u0435\u043c\u0435\u043d\u0438, \u043f\u043e\u0441\u043b\u0435 \u043e\u043a\u043e\u043d\u0447\u0430\u043d\u0438\u044f \u043f\u0435\u0440\u0435\u0434\u0430\u0447\u0438 \u043f\u043b\u0435\u043d\u043d\u044b\u0445, \u0434\u043e\u043a\u0443\u043c\u0435\u043d\u0442\u0430\u043c\u0438 \u043e\u043f\u0440\u0430\u0432\u0434\u0430\u043d\u043d\u044b\u0439 \u0441\u0447\u0435\u0442 \u043f\u0440\u044f\u043c\u044b\u0445 \u0440\u0430\u0441\u0445\u043e\u0434\u043e\u0432, \u043f\u0440\u043e\u0438\u0437\u0432\u0435\u0434\u0435\u043d\u043d\u044b\u0445 \u043a\u0430\u0436\u0434\u044b\u043c \u0438\u0437 \u043d\u0438\u0445 \u043f\u043e \u0443\u0445\u043e\u0434\u0443 \u0437\u0430 \u043f\u043b\u0435\u043d\u043d\u044b\u043c\u0438 \u0438 \u0438\u0445 \u0441\u043e\u0434\u0435\u0440\u0436\u0430\u043d\u0438\u044e \u0441\u043e \u0434\u043d\u044f \u043f\u043b\u0435\u043d\u0435\u043d\u0438\u044f \u0438\u043b\u0438 \u0441\u0434\u0430\u0447\u0438 \u0434\u043e \u0434\u043d\u044f \u0441\u043c\u0435\u0440\u0442\u0438 \u0438\u043b\u0438 \u0432\u043e\u0437\u0432\u0440\u0430\u0449\u0435\u043d\u0438\u044f. \u0420\u043e\u0441\u0441\u0438\u044f \u043e\u0431\u044f\u0437\u0443\u0435\u0442\u0441\u044f \u0432\u043e\u0437\u043c\u0435\u0441\u0442\u0438\u0442\u044c \u042f\u043f\u043e\u043d\u0438\u0438 \u0432 \u0432\u043e\u0437\u043c\u043e\u0436\u043d\u043e \u0441\u043a\u043e\u0440\u0435\u0439\u0448\u0438\u0439 \u0441\u0440\u043e\u043a \u043f\u043e \u043e\u0431\u043c\u0435\u043d\u0435 \u044d\u0442\u0438\u0445 \u0441\u0447\u0435\u0442\u043e\u0432, \u043a\u0430\u043a \u0432\u044b\u0448\u0435 \u0443\u0441\u0442\u0430\u043d\u043e\u0432\u043b\u0435\u043d\u043e, \u0440\u0430\u0437\u043d\u0438\u0446\u0443 \u043c\u0435\u0436\u0434\u0443 \u0434\u0435\u0439\u0441\u0442\u0432\u0438\u0442\u0435\u043b\u044c\u043d\u044b\u043c \u0440\u0430\u0437\u043c\u0435\u0440\u043e\u043c \u043f\u0440\u043e\u0438\u0437\u0432\u0435\u0434\u0435\u043d\u043d\u044b\u0445 \u0442\u0430\u043a\u0438\u043c \u043e\u0431\u0440\u0430\u0437\u043e\u043c \u042f\u043f\u043e\u043d\u0438\u0435\u0439 \u0440\u0430\u0441\u0445\u043e\u0434\u043e\u0432 \u0438 \u0434\u0435\u0439\u0441\u0442\u0432\u0438\u0442\u0435\u043b\u044c\u043d\u044b\u043c \u0440\u0430\u0437\u043c\u0435\u0440\u043e\u043c \u0440\u0430\u0432\u043d\u044b\u043c \u043e\u0431\u0440\u0430\u0437\u043e\u043c \u043f\u0440\u043e\u0438\u0437\u0432\u0435\u0434\u0435\u043d\u043d\u044b\u0445 \u0420\u043e\u0441\u0441\u0438\u0435\u0439 \u0438\u0437\u0434\u0435\u0440\u0436\u0435\u043a.\n\u7b2c\u5341\u4e09\u689d \u672c\u689d\u7d04\u5be6\u65bd\u30ce\u5f8c\u6210\u30eb\u30d8\u30af\u901f\u30cb\u4e00\u5207\u30ce\u4fd8\u865c\u30cf\u4e92\u30cb\u4e4b\u30f2\u9084\u4ed8\u30b9\u30d8\u30b7\u65e5\u672c\u5e1d\u570b\u653f\u5e9c\u53ca\u9732\u897f\u4e9e\u5e1d\u570b\u653f\u5e9c\u30cf\u5404\u4fd8\u865c\u30f2\u5f15\u53d7\u30af\u30d8\u30ad\u4e00\u540d\u30ce\u7279\u5225\u59d4\u54e1\u30f2\u4efb\u547d\u30b9\u30d8\u30b7\u4e00\u65b9\u30ce\u653f\u5e9c\u30ce\u6536\u5bb9\u30cb\u4fc2\u30eb\u4e00\u5207\u30ce\u4fd8\u865c\u30cf\u4ed6\u30ce\u4e00\u65b9\u30ce\u653f\u5e9c\u30ce\u7279\u5225\u59d4\u54e1\u53c8\u30cf\u6b63\u7576\u30cb\u5176\u30ce\u59d4\u4efb\u30f2\u53d7\u30b1\u30bf\u30eb\u4ee3\u8868\u8005\u30cb\u5f15\u6e21\u30b7\u540c\u59d4\u54e1\u53c8\u30cf\u5176\u30ce\u4ee3\u8868\u8005\u30cb\u65bc\u30c6\u4e4b\u30f2\u53d7\u9818\u30b9\u30d8\u30af\u800c\u30b7\u30c6\u5176\u30ce\u5f15\u6e21\u53ca\u53d7\u9818\u30cf\u5f15\u6e21\u570b\u30e8\u30ea\u8c6b\u30e1\u53d7\u9818\u570b\u30ce\u7279\u5225\u59d4\u54e1\u30cb\u901a\u77e5\u30b9\u30d8\u30ad\u4fbf\u5b9c\u30ce\u4eba\u54e1\u53ca\u5f15\u6e21\u570b\u30cb\u65bc\u30b1\u30eb\u4fbf\u5b9c\u30ce\u51fa\u5165\u5730\u30cb\u65bc\u30c6\u4e4b\u30f2\u884c\u30d5\u30d8\u30b7\n\u65e5\u672c\u570b\u653f\u5e9c\u53ca\u9732\u897f\u4e9e\u570b\u653f\u5e9c\u30cf\u4fd8\u865c\u5f15\u6e21\u5b8c\u4e86\u30ce\u5f8c\u6210\u30eb\u30d8\u30af\u901f\u30cb\u4fd8\u865c\u30ce\u6355\u7372\u53c8\u30cf\u6295\u964d\u30ce\u65e5\u30e8\u30ea\u6b7b\u4ea1\u53c8\u30cf\u5f15\u6e21\u30ce\u6642\u30cb\u81f3\u30eb\u30de\u30c6\u4e4b\u30ab\u4fdd\u8b77\u7d66\u990a\u30ce\u7232\u30cb\u5404\u8ca0\u64d4\u30b7\u30bf\u30eb\u76f4\u63a5\u8cbb\u7528\u30ce\u8a08\u7b97\u66f8\u30f2\u4e92\u30cb\u63d0\u51fa\u30b9\u30d8\u30b7\u540c\u8a08\u7b97\u66f8\u4ea4\u63db\u30ce\u5f8c\u9732\u897f\u4e9e\u570b\u30cf\u6210\u30eb\u30d8\u30af\u901f\u30cb\u65e5\u672c\u570b\u30ab\u524d\u8a18\u30ce\u7528\u9014\u30cb\u652f\u51fa\u30b7\u30bf\u30eb\u5be6\u969b\u30ce\u91d1\u984d\u30c8\u9732\u897f\u4e9e\u570b\u30ab\u540c\u6a23\u30cb\u652f\u51fa\u30b7\u30bf\u30eb\u5be6\u969b\u30ce\u91d1\u984d\u30c8\u30ce\u5dee\u984d\u30f2\u65e5\u672c\u570b\u30cb\u62c2\u623b\u30b9\u30d8\u30ad\u30b3\u30c8\u30f2\u7d04\u30b9\n\"Quanto prima possibile dopo la stipulazione del presente trattato tutti i prigionieri di guerra devono essere reciprocamente rilasciati e rimpatriati. I Governi imperiali di Giappone e Russia dovrebbero ognuno prendere un commissario speciale che si prenda in carico i prigionieri. Tutti i prigionieri nelle mani di un governo dovrebbero essere riconsegnati e ricevuti da un commissario dell\u2019altro governo o da chi autorizzato rappresentativamente per dovere ad informare preventivamente il commissario dello stato ricevente il numero dei prigionieri e i porti per il rimpatrio, e viceversa.\"\n\"I Governi di Giappone e Russia dovrebbero ratificare quanto prima della partenza dei prigionieri una dichiarazione delle spese dirette rispettivamente sostenute da loro per la cura e la manutenzione del prigioniero dalla data di cattura o di consegna e fino al momento della morte o della consegna. La Russia si impegna quanto prima a ripagare nel pi\u00f9 breve tempo possibile dopo lo scambio delle dichiarazioni come specificato sopra la differenza tra l'importo effettivo cos\u00ec speso dal Giappone e l'importo effettivo similmente versato dalla Russia.\"\nArticolo quattordici.\n\u0421\u0442\u0430\u0442\u044c\u044f XIV\n\u041d\u0430\u0441\u0442\u043e\u044f\u0449\u0438\u0439 \u0434\u043e\u0433\u043e\u0432\u043e\u0440 \u0431\u0443\u0434\u0435\u0442 \u0440\u0430\u0442\u0438\u0444\u0438\u043a\u043e\u0432\u0430\u043d \u0438\u0445 \u0432\u0435\u043b\u0438\u0447\u0435\u0441\u0442\u0432\u0430\u043c\u0438 \u0438\u043c\u043f\u0435\u0440\u0430\u0442\u043e\u0440\u043e\u043c \u0432\u0441\u0435\u0440\u043e\u0441\u0441\u0438\u0439\u0441\u043a\u0438\u043c \u0438 \u0438\u043c\u043f\u0435\u0440\u0430\u0442\u043e\u0440\u043e\u043c \u042f\u043f\u043e\u043d\u0438\u0438. \u041e \u0442\u0430\u043a\u043e\u0432\u043e\u0439 \u0440\u0430\u0442\u0438\u0444\u0438\u043a\u0430\u0446\u0438\u0438, \u0432 \u0432\u043e\u0437\u043c\u043e\u0436\u043d\u043e \u043a\u043e\u0440\u043e\u0442\u043a\u0438\u0439 \u0441\u0440\u043e\u043a \u0438 \u0432\u043e \u0432\u0441\u044f\u043a\u043e\u043c \u0441\u043b\u0443\u0447\u0430\u0435 \u043d\u0435 \u043f\u043e\u0437\u0434\u043d\u0435\u0435 \u043a\u0430\u043a \u0447\u0435\u0440\u0435\u0437 \u043f\u044f\u0442\u044c\u0434\u0435\u0441\u044f\u0442 \u0434\u043d\u0435\u0439 \u0441\u043e \u0434\u043d\u044f \u043f\u043e\u0434\u043f\u0438\u0441\u0430\u043d\u0438\u044f \u0434\u043e\u0433\u043e\u0432\u043e\u0440\u0430, \u0431\u0443\u0434\u0435\u0442 \u0432\u0437\u0430\u0438\u043c\u043d\u043e \u0441\u043e\u043e\u0431\u0449\u0435\u043d\u043e \u0438\u043c\u043f\u0435\u0440\u0430\u0442\u043e\u0440\u0441\u043a\u0438\u043c \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430\u043c \u0440\u043e\u0441\u0441\u0438\u0439\u0441\u043a\u043e\u043c\u0443 \u0438 \u044f\u043f\u043e\u043d\u0441\u043a\u043e\u043c\u0443 \u0447\u0435\u0440\u0435\u0437 \u043f\u043e\u0441\u0440\u0435\u0434\u0441\u0442\u0432\u043e \u043f\u043e\u0441\u043b\u0430 \u0410\u043c\u0435\u0440\u0438\u043a\u0430\u043d\u0441\u043a\u0438\u0445 \u0421\u043e\u0435\u0434\u0438\u043d\u0435\u043d\u043d\u044b\u0445 \u0428\u0442\u0430\u0442\u043e\u0432 \u0432 \u0421.-\u041f\u0435\u0442\u0435\u0440\u0431\u0443\u0440\u0433\u0435 \u0438 \u0444\u0440\u0430\u043d\u0446\u0443\u0437\u0441\u043a\u043e\u0433\u043e \u043f\u043e\u0441\u043b\u0430\u043d\u043d\u0438\u043a\u0430 \u0432 \u0422\u043e\u043a\u0438\u043e, \u0438 \u0441\u043e \u0434\u043d\u044f \u043f\u043e\u0441\u043b\u0435\u0434\u043d\u0435\u0433\u043e \u0438\u0437 \u0442\u0430\u043a\u043e\u0432\u044b\u0445 \u043e\u043f\u043e\u0432\u0435\u0449\u0435\u043d\u0438\u0439 \u044d\u0442\u043e\u0442 \u0434\u043e\u0433\u043e\u0432\u043e\u0440 \u0432\u0441\u0442\u0443\u043f\u0438\u0442 \u0432\u043e \u0432\u0441\u0435\u0445 \u0441\u0432\u043e\u0438\u0445 \u0447\u0430\u0441\u0442\u044f\u0445 \u0432 \u043f\u043e\u043b\u043d\u0443\u044e \u0441\u0438\u043b\u0443.\n\u0424\u043e\u0440\u043c\u0430\u043b\u044c\u043d\u044b\u0439 \u0440\u0430\u0437\u043c\u0435\u043d \u0440\u0430\u0442\u0438\u0444\u0438\u043a\u0430\u0446\u0438\u0439 \u043f\u043e\u0441\u043b\u0435\u0434\u0443\u0435\u0442 \u0432 \u0412\u0430\u0448\u0438\u043d\u0433\u0442\u043e\u043d\u0435 \u0432 \u0432\u043e\u0437\u043c\u043e\u0436\u043d\u043e \u0441\u043a\u043e\u0440\u0435\u0439\u0448\u0435\u043c \u0432\u0440\u0435\u043c\u0435\u043d\u0438.\n\u7b2c\u5341\u56db\u689d \u672c\u689d\u7d04\u30cf\u65e5\u672c\u570b\u7687\u5e1d\u965b\u4e0b\u53ca\u5168\u9732\u897f\u4e9e\u570b\u7687\u5e1d\u965b\u4e0b\u30cb\u65bc\u30c6\u6279\u51c6\u30bb\u30e9\u30eb\u30d8\u30b7\u8a72\u6279\u51c6\u30cf\u6210\u30eb\u30d8\u30af\u901f\u30cb\u4e14\u5982\u4f55\u30ca\u30eb\u5834\u5408\u30cb\u65bc\u30c6\u30e2\u672c\u689d\u7d04\u8abf\u5370\u30ce\u65e5\u30e8\u30ea\u4e94\u5341\u65e5\u4ee5\u5185\u30cb\u6771\u4eac\u99d0\u5273\u4f5b\u862d\u897f\u570b\u516c\u4f7f\u53ca\u8056\u5f7c\u5f97\u5821\u99d0\u5273\u4e9e\u7c73\u5229\u52a0\u5408\u8846\u570b\u5927\u4f7f\u30f2\u7d93\u30c6\u65e5\u672c\u5e1d\u570b\u653f\u5e9c\u53ca\u9732\u897f\u4e9e\u5e1d\u570b\u653f\u5e9c\u30cb\u5404\u4e4b\u30f2\u901a\u544a\u30b9\u30d8\u30b7\u800c\u30b7\u30c6\u5176\u30ce\u7d42\u30ce\u901a\u544a\u30ce\u65e5\u30e8\u30ea\u672c\u689d\u7d04\u30cf\u5168\u90e8\u30f2\u901a\u30b7\u30c6\u5b8c\u5168\u30ce\u6548\u529b\u30f2\u751f\u30b9\u30d8\u30b7\u6b63\u5f0f\u30ce\u6279\u51c6\u4ea4\u63db\u30cf\u6210\u30eb\u30d8\u30af\u901f\u30cb\u83ef\u76db\u9813\u30cb\u65bc\u30c6\u4e4b\u30f2\u884c\u30d5\u30d8\u30b7\n\"Il trattato attuale sar\u00e0 ratificato dalle Loro Maest\u00e0 l'Imperatore del Giappone e l'Imperatore di tutte le Russie. Tale ratifica sar\u00e0 con il pi\u00f9 breve ritardo possibile, e comunque non oltre cinquanta giorni dalla data della firma del trattato, da comunicare ai governi imperiali del Giappone e della Russia rispettivamente tramite il ministro francese di Tokio e Ambasciatore degli Stati Uniti a San Pietroburgo, e dalla data di quest'ultimo di tali annunci saranno in tutte le sue parti entrare in piena forza. Lo scambio formale delle ratifiche si svolger\u00e0 al pi\u00f9 presto a Washington.\"\nArticolo quindici.\n\u0421\u0442\u0430\u0442\u044c\u044f XV\n\u041d\u0430\u0441\u0442\u043e\u044f\u0449\u0438\u0439 \u0434\u043e\u0433\u043e\u0432\u043e\u0440 \u0431\u0443\u0434\u0435\u0442 \u043f\u043e\u0434\u043f\u0438\u0441\u0430\u043d \u0432 \u0434\u0432\u0443\u0445 \u044d\u043a\u0437\u0435\u043c\u043f\u043b\u044f\u0440\u0430\u0445 \u043d\u0430 \u0444\u0440\u0430\u043d\u0446\u0443\u0437\u0441\u043a\u043e\u043c \u0438 \u0430\u043d\u0433\u043b\u0438\u0439\u0441\u043a\u043e\u043c \u044f\u0437\u044b\u043a\u0430\u0445. \u041e\u0431\u0430 \u0442\u0435\u043a\u0441\u0442\u0430 \u0441\u043e\u0432\u0435\u0440\u0448\u0435\u043d\u043d\u043e \u0441\u0445\u043e\u0434\u043d\u044b; \u043d\u043e \u0432 \u0441\u043b\u0443\u0447\u0430\u0435 \u0440\u0430\u0437\u043d\u043e\u0433\u043b\u0430\u0441\u0438\u044f \u0432 \u0442\u043e\u043b\u043a\u043e\u0432\u0430\u043d\u0438\u0438 \u0444\u0440\u0430\u043d\u0446\u0443\u0437\u0441\u043a\u0438\u0439 \u0442\u0435\u043a\u0441\u0442 \u0431\u0443\u0434\u0435\u0442 \u043e\u0431\u044f\u0437\u0430\u0442\u0435\u043b\u044c\u043d\u044b\u043c.\n\u0412 \u0443\u0434\u043e\u0441\u0442\u043e\u0432\u0435\u0440\u0435\u043d\u0438\u0435 \u0447\u0435\u0433\u043e \u043e\u0431\u043e\u044e\u0434\u043d\u044b\u0435 \u0443\u043f\u043e\u043b\u043d\u043e\u043c\u043e\u0447\u0435\u043d\u043d\u044b\u0435 \u043f\u043e\u0434\u043f\u0438\u0441\u0430\u043b\u0438 \u043d\u0430\u0441\u0442\u043e\u044f\u0449\u0438\u0439 \u043c\u0438\u0440\u043d\u044b\u0439 \u0434\u043e\u0433\u043e\u0432\u043e\u0440 \u0438 \u043f\u0440\u0438\u043b\u043e\u0436\u0438\u043b\u0438 \u043a \u043d\u0435\u043c\u0443 \u0441\u0432\u043e\u0438 \u043f\u0435\u0447\u0430\u0442\u0438.\n\u0423\u0447\u0438\u043d\u0435\u043d\u043e \u0432 \u041f\u043e\u0440\u0442\u0441\u043c\u0443\u0442\u0435 (\u041d\u044c\u044e\u0433\u044d\u043c\u043f\u0448\u0438\u0440) \u0434\u0432\u0430\u0434\u0446\u0430\u0442\u044c \u0442\u0440\u0435\u0442\u044c\u0435\u0433\u043e \u0430\u0432\u0433\u0443\u0441\u0442\u0430 (\u043f\u044f\u0442\u043e\u0433\u043e \u0441\u0435\u043d\u0442\u044f\u0431\u0440\u044f) \u0442\u044b\u0441\u044f\u0447\u0430 \u0434\u0435\u0432\u044f\u0442\u044c\u0441\u043e\u0442 \u043f\u044f\u0442\u043e\u0433\u043e \u0433\u043e\u0434\u0430, \u0447\u0442\u043e \u0441\u043e\u043e\u0442\u0432\u0435\u0442\u0441\u0442\u0432\u0443\u0435\u0442 \u043f\u044f\u0442\u043e\u043c\u0443 \u0434\u043d\u044e \u0434\u0435\u0432\u044f\u0442\u043e\u0433\u043e \u043c\u0435\u0441\u044f\u0446\u0430 \u0442\u0440\u0438\u0434\u0446\u0430\u0442\u044c \u0432\u043e\u0441\u044c\u043c\u043e\u0433\u043e \u0433\u043e\u0434\u0430 \u041c\u0435\u0439\u0434\u0436\u0438.\n\u7b2c\u5341\u4e94\u689d \u672c\u689d\u7d04\u30cf\u82f1\u5409\u5229\u6587\u53ca\u4f5b\u862d\u897f\u6587\u30f2\u4ee5\u30c6\u5404\u4e8c\u901a\u30f2\u4f5c\u30ea\u4e4b\u30cb\u8abf\u5370\u30b9\u30d8\u30b7\u5176\u30ce\u5404\u672c\u6587\u30cf\u5168\u7136\u7b26\u5408\u30b9\u30c8\u96d6\u30e2\u5176\u30ce\u89e3\u91cb\u30cb\u5dee\u7570\u30a2\u30eb\u5834\u5408\u30cb\u30cf\u4f5b\u862d\u897f\u6587\u30cb\u64da\u30eb\u30d8\u30b7\n\"Il presente trattato \u00e8 firmato in duplice copia sia in lingua inglese che in francese. I testi sono in conformit\u00e0 assoluta, ma in caso di discrepanza nell'interpretazione prevarr\u00e0 il testo francese.\"\nSubarticolo all'articolo tre.\nI. \u041a \u0421\u0422\u0410\u0422\u042c\u0415 III\n\u0418\u043c\u043f\u0435\u0440\u0430\u0442\u043e\u0440\u0441\u043a\u0438\u0435 \u043f\u0440\u0430\u0432\u0438\u0442\u0435\u043b\u044c\u0441\u0442\u0432\u0430 \u0440\u043e\u0441\u0441\u0438\u0439\u0441\u043a\u043e\u0435 \u0438 \u044f\u043f\u043e\u043d\u0441\u043a\u043e\u0435 \u0432\u0437\u0430\u0438\u043c\u043d\u043e \u043e\u0431\u044f\u0437\u0443\u044e\u0442\u0441\u044f \u043d\u0430\u0447\u0430\u0442\u044c \u0432\u044b\u0432\u043e\u0434 \u0441\u0432\u043e\u0438\u0445 \u0432\u043e\u0435\u043d\u043d\u044b\u0445 \u0441\u0438\u043b \u0438\u0437 \u0442\u0435\u0440\u0440\u0438\u0442\u043e\u0440\u0438\u0438 \u041c\u0430\u043d\u044c\u0447\u0436\u0443\u0440\u0438\u0438 \u043e\u0434\u043d\u043e\u0432\u0440\u0435\u043c\u0435\u043d\u043d\u043e \u0438 \u043d\u0435\u043c\u0435\u0434\u043b\u0435\u043d\u043d\u043e \u043f\u043e \u0432\u0432\u0435\u0434\u0435\u043d\u0438\u0438 \u0432 \u0434\u0435\u0439\u0441\u0442\u0432\u0438\u0435 \u043c\u0438\u0440\u043d\u043e\u0433\u043e \u0434\u043e\u0433\u043e\u0432\u043e\u0440\u0430; \u0438 \u0432 \u0442\u0435\u0447\u0435\u043d\u0438\u0435 \u0432\u043e\u0441\u0435\u043c\u043d\u0430\u0434\u0446\u0430\u0442\u0438 \u043c\u0435\u0441\u044f\u0446\u0435\u0432 \u0441 \u0442\u043e\u0433\u043e \u0434\u043d\u044f \u0432\u043e\u0439\u0441\u043a\u0430 \u043e\u0431\u0435\u0438\u0445 \u0434\u0435\u0440\u0436\u0430\u0432 \u0431\u0443\u0434\u0443\u0442 \u0441\u043e\u0432\u0435\u0440\u0448\u0435\u043d\u043d\u043e \u0432\u044b\u0432\u0435\u0434\u0435\u043d\u044b \u0438\u0437 \u041c\u0430\u043d\u044c\u0447\u0436\u0443\u0440\u0438\u0438, \u0437\u0430 \u0438\u0441\u043a\u043b\u044e\u0447\u0435\u043d\u0438\u0435\u043c \u0430\u0440\u0435\u043d\u0434\u043d\u043e\u0439 \u0442\u0435\u0440\u0440\u0438\u0442\u043e\u0440\u0438\u0438 \u041b\u044f\u043e\u0434\u0443\u043d\u0441\u043a\u043e\u0433\u043e \u043f\u043e\u043b\u0443\u043e\u0441\u0442\u0440\u043e\u0432\u0430. \u0412\u043e\u0439\u0441\u043a\u0430 \u043e\u0431\u0435\u0438\u0445 \u0434\u0435\u0440\u0436\u0430\u0432, \u0437\u0430\u043d\u0438\u043c\u0430\u044e\u0449\u0438\u0435 \u0444\u0440\u043e\u043d\u0442\u0430\u043b\u044c\u043d\u044b\u0435 \u043f\u043e\u0437\u0438\u0446\u0438\u0438, \u0431\u0443\u0434\u0443\u0442 \u043e\u0442\u0432\u0435\u0434\u0435\u043d\u044b \u043f\u0435\u0440\u0432\u044b\u043c\u0438. \u0412\u044b\u0441\u043e\u043a\u0438\u0435 \u0434\u043e\u0433\u043e\u0432\u0430\u0440\u0438\u0432\u0430\u044e\u0449\u0438\u0435\u0441\u044f \u0441\u0442\u043e\u0440\u043e\u043d\u044b \u043f\u0440\u0435\u0434\u043e\u0441\u0442\u0430\u0432\u043b\u044f\u044e\u0442 \u0441\u0435\u0431\u0435 \u043f\u0440\u0430\u0432\u043e \u0441\u043e\u0445\u0440\u0430\u043d\u0438\u0442\u044c \u0441\u0442\u0440\u0430\u0436\u0443 \u0434\u043b\u044f \u043e\u0445\u0440\u0430\u043d\u044b \u0441\u0432\u043e\u0438\u0445 \u0436\u0435\u043b\u0435\u0437\u043d\u043e\u0434\u043e\u0440\u043e\u0436\u043d\u044b\u0445 \u043b\u0438\u043d\u0438\u0439 \u0432 \u041c\u0430\u043d\u044c\u0447\u0436\u0443\u0440\u0438\u0438. \u041a\u043e\u043b\u0438\u0447\u0435\u0441\u0442\u0432\u043e \u044d\u0442\u043e\u0439 \u0441\u0442\u0440\u0430\u0436\u0438 \u043d\u0435 \u0431\u0443\u0434\u0435\u0442 \u043f\u0440\u0435\u0432\u044b\u0448\u0430\u0442\u044c \u043f\u044f\u0442\u043d\u0430\u0434\u0446\u0430\u0442\u0438 \u0447\u0435\u043b\u043e\u0432\u0435\u043a \u043d\u0430 \u043a\u0438\u043b\u043e\u043c\u0435\u0442\u0440; \u0438, \u0432 \u043f\u0440\u0435\u0434\u0435\u043b\u0430\u0445 \u044d\u0442\u043e\u0433\u043e \u043c\u0430\u043a\u0441\u0438\u043c\u0430\u043b\u044c\u043d\u043e\u0433\u043e \u043a\u043e\u043b\u0438\u0447\u0435\u0441\u0442\u0432\u0430, \u043a\u043e\u043c\u0430\u043d\u0434\u0443\u044e\u0449\u0438\u0435 \u0440\u0443\u0441\u0441\u043a\u0438\u043c\u0438 \u0438 \u044f\u043f\u043e\u043d\u0441\u043a\u0438\u043c\u0438 \u0432\u043e\u0439\u0441\u043a\u0430\u043c\u0438 \u0443\u0441\u0442\u0430\u043d\u043e\u0432\u044f\u0442, \u043f\u043e \u043e\u0431\u043e\u044e\u0434\u043d\u043e\u043c\u0443 \u0441\u043e\u0433\u043b\u0430\u0448\u0435\u043d\u0438\u044e, \u0447\u0438\u0441\u043b\u043e \u0441\u0442\u0440\u0430\u0436\u043d\u0438\u043a\u043e\u0432, \u043a\u043e\u0442\u043e\u0440\u044b\u0435 \u0431\u0443\u0434\u0443\u0442 \u043d\u0430\u0437\u043d\u0430\u0447\u0435\u043d\u044b \u0432 \u0432\u043e\u0437\u043c\u043e\u0436\u043d\u043e \u043c\u0435\u043d\u044c\u0448\u0435\u043c \u043a\u043e\u043b\u0438\u0447\u0435\u0441\u0442\u0432\u0435, \u0441\u043e\u0433\u043b\u0430\u0441\u043d\u043e \u0434\u0435\u0439\u0441\u0442\u0432\u0438\u0442\u0435\u043b\u044c\u043d\u044b\u043c \u043f\u043e\u0442\u0440\u0435\u0431\u043d\u043e\u0441\u0442\u044f\u043c. \u041a\u043e\u043c\u0430\u043d\u0434\u0443\u044e\u0449\u0438\u0435 \u0440\u0443\u0441\u0441\u043a\u0438\u043c\u0438 \u0438 \u044f\u043f\u043e\u043d\u0441\u043a\u0438\u043c\u0438 \u0432\u043e\u0439\u0441\u043a\u0430\u043c\u0438 \u0432 \u041c\u0430\u043d\u044c\u0447\u0436\u0443\u0440\u0438\u0438 \u0443\u0441\u043b\u043e\u0432\u044f\u0442\u0441\u044f \u043e\u0431\u043e \u0432\u0441\u0435\u0445 \u043f\u043e\u0434\u0440\u043e\u0431\u043d\u043e\u0441\u0442\u044f\u0445 \u043e\u0442\u043d\u043e\u0441\u0438\u0442\u0435\u043b\u044c\u043d\u043e \u0432\u044b\u043f\u043e\u043b\u043d\u0435\u043d\u0438\u044f \u044d\u0432\u0430\u043a\u0443\u0430\u0446\u0438\u0438, \u0441\u043e\u0433\u043b\u0430\u0441\u043d\u043e \u0432\u044b\u0448\u0435\u0443\u043a\u0430\u0437\u0430\u043d\u043d\u044b\u043c \u043d\u0430\u0447\u0430\u043b\u0430\u043c, \u0438 \u043f\u0440\u0438\u043c\u0443\u0442, \u043f\u043e \u043e\u0431\u043e\u044e\u0434\u043d\u043e\u043c\u0443 \u0441\u043e\u0433\u043b\u0430\u0448\u0435\u043d\u0438\u044e, \u043c\u0435\u0440\u044b, \u043d\u0435\u043e\u0431\u0445\u043e\u0434\u0438\u043c\u044b\u0435 \u0434\u043b\u044f \u043e\u0441\u0443\u0449\u0435\u0441\u0442\u0432\u043b\u0435\u043d\u0438\u044f \u044d\u0432\u0430\u043a\u0443\u0430\u0446\u0438\u0438 \u0432 \u0432\u043e\u0437\u043c\u043e\u0436\u043d\u043e \u0441\u043a\u043e\u0440\u0435\u0439\u0448\u0438\u0439 \u0441\u0440\u043e\u043a \u0438 \u0432\u043e \u0432\u0441\u044f\u043a\u043e\u043c \u0441\u043b\u0443\u0447\u0430\u0435 \u043d\u0435 \u043f\u043e\u0437\u0434\u043d\u0435\u0435 \u043a\u0430\u043a \u0432 \u0442\u0435\u0447\u0435\u043d\u0438\u0435 \u0432\u043e\u0441\u0435\u043c\u043d\u0430\u0434\u0446\u0430\u0442\u0438 \u043c\u0435\u0441\u044f\u0446\u0435\u0432.\n\u7b2c\u4e00 \u7b2c\u4e09\u689d\u30cb\u4ed8\n\u65e5\u672c\u5e1d\u570b\u653f\u5e9c\u53ca\u9732\u897f\u4e9e\u5e1d\u570b\u653f\u5e9c\u30cf\u540c\u6642\u30cb\u4e14\u8b1b\u548c\u689d\u7d04\u30ce\u5be6\u65bd\u5f8c\u76f4\u30cb\u6eff\u6d32\u30ce\u5730\u57df\u30e8\u30ea\u5404\u5176\u30ce\u8ecd\u968a\u30ce\u64a4\u9000\u30f2\u958b\u59cb\u30b9\u30d8\u30ad\u30b3\u30c8\u30f2\u4e92\u30cb\u7d04\u30b9\u800c\u30b7\u30c6\u8b1b\u548c\u689d\u7d04\u5be6\u65bd\u30ce\u65e5\u30e8\u30ea\u5341\u516b\u7b87\u6708\u30ce\u671f\u9593\u5185\u30cb\u5169\u570b\u30ce\u8ecd\u968a\u30cf\u907c\u6771\u534a\u5cf6\u79df\u501f\u5730\u4ee5\u5916\u30ce\u6eff\u6d32\u30e8\u30ea\u5168\u7136\u64a4\u9000\u30b9\u30d8\u30b7\n\u524d\u9762\u9663\u5730\u30f2\u5360\u9818\u30b9\u30eb\u5169\u570b\u8ecd\u968a\u30cf\u6700\u5148\u30cb\u64a4\u9000\u30b9\u30d8\u30b7\n\u5169\u7de0\u7d04\u570b\u30cf\u6eff\u6d32\u30cb\u65bc\u30b1\u30eb\u5404\u81ea\u30ce\u9435\u9053\u7dda\u8def\u30f2\u4fdd\u8b77\u30bb\u30e0\u30ab\u7232\u5b88\u5099\u5175\u30f2\u7f6e\u30af\u30ce\u6b0a\u5229\u30f2\u7559\u4fdd\u30b9\u8a72\u5b88\u5099\u5175\u30ce\u6578\u30cf\u4e00\u300c\u30ad\u30ed\u30e1\u30fc\u30c8\u300d\u30eb\u6bce\u30cb\u5341\u4e94\u540d\u30f2\u8d85\u904e\u30b9\u30eb\u30b3\u30c8\u30f2\u5f97\u30b9\u800c\u30b7\u30c6\u65e5\u672c\u570b\u53ca\u9732\u897f\u4e9c\u570b\u8ecd\u53f8\u4ee4\u5b98\u30cf\u524d\u8a18\u6700\u5927\u6578\u4ee5\u5185\u30cb\u65bc\u30c6\u5be6\u969b\u30ce\u5fc5\u8981\u30cb\u9867\u30df\u4e4b\u30f2\u4f7f\u7528\u30bb\u30e9\u30eb\u30d8\u30ad\u5b88\u5099\u5175\u30ce\u6578\u30f2\u96d9\u65b9\u30ce\u5408\u610f\u30f2\u4ee5\u30c6\u6210\u30eb\u30d8\u30af\u5c0f\u6578\u30cb\u9650\u5b9a\u30b9\u30d8\u30b7\n\u6eff\u6d32\u30cb\u65bc\u30b1\u30eb\u65e5\u672c\u570b\u53ca\u9732\u897f\u4e9e\u570b\u8ecd\u53f8\u4ee4\u5b98\u30cf\u524d\u8a18\u30ce\u539f\u5247\u30cb\u5f9e\u30d2\u64a4\u5175\u30ce\u7d30\u76ee\u30f2\u5354\u5b9a\u30b7\u6210\u30eb\u30d8\u30af\u901f\u30cb\u4e14\u5982\u4f55\u30ca\u30eb\u5834\u5408\u30cb\u65bc\u30c6\u30e2\u5341\u516b\u7b87\u6708\u30f2\u8d85\u30a8\u30b5\u30eb\u671f\u9593\u5185\u30cb\u64a4\u5175\u30f2\u5be6\u884c\u30bb\u30e0\u30ab\u7232\u96d9\u65b9\u30ce\u5408\u610f\u30f2\u4ee5\u30c6\u5fc5\u8981\u30ca\u30eb\u63aa\u7f6e\u30f2\u57f7\u30eb\u30d8\u30b7\n\"I governi imperiali del Giappone e della Russia si impegnano reciprocamente ad avviare il ritiro delle loro forze militari dal territorio della Manciuria simultaneamente e immediatamente dopo l'entrata in vigore del trattato di pace, e entro un periodo di diciotto mesi dopo tale data gli eserciti dei due paesi saranno completamente ritirati dalla Manciuria, ad eccezione del territorio affittato della penisola di Liaotung. Le forze dei due paesi che occupano le posizioni frontali vengono prima rimosse.\"\n\"Le parti contraenti si riservano il diritto di mantenere le guardie per proteggere le rispettive linee ferroviarie in Manciuria. Il numero di tali gruppi di guardia non deve superare i quindici per chilometro e entro tale numero massimo i comandanti degli eserciti giapponesi e russi stabiliscono, di comune accordo, il numero di tali guardie da impiegare il pi\u00f9 piccolo possibile tenendo conto delle esigenze reali.I comandanti delle forze giapponesi e russe in Manciuria concordano i dettagli dell'evacuazione conformemente ai principi di cui sopra e adottano d'accordo le misure necessarie per eseguire l'evacuazione il pi\u00f9 presto possibile, e comunque non oltre Il periodo di diciotto mesi.\"\nSubarticolo all'articolo nove.\nII. \u041a \u0421\u0422\u0410\u0422\u042c\u0415 IX \u0412 \u0432\u043e\u0437\u043c\u043e\u0436\u043d\u043e \u0441\u043a\u043e\u0440\u0435\u0439\u0448\u0438\u0439 \u0441\u0440\u043e\u043a \u043f\u043e \u0432\u0432\u0435\u0434\u0435\u043d\u0438\u0438 \u0432 \u0434\u0435\u0439\u0441\u0442\u0432\u0438\u0435 \u043d\u0430\u0441\u0442\u043e\u044f\u0449\u0435\u0433\u043e \u0434\u043e\u0433\u043e\u0432\u043e\u0440\u0430, \u0420\u0430\u0437\u0433\u0440\u0430\u043d\u0438\u0447\u0438\u0442\u0435\u043b\u044c\u043d\u0430\u044f \u043a\u043e\u043c\u0438\u0441\u0441\u0438\u044f, \u0441\u043e\u0441\u0442\u0430\u0432\u043b\u0435\u043d\u043d\u0430\u044f \u0438\u0437 \u0440\u0430\u0432\u043d\u043e\u0433\u043e \u0447\u0438\u0441\u043b\u0430 \u0447\u043b\u0435\u043d\u043e\u0432, \u043d\u0430\u0437\u043d\u0430\u0447\u0435\u043d\u043d\u044b\u0445 \u043a\u0430\u0436\u0434\u043e\u0439 \u0438\u0437 \u0432\u044b\u0441\u043e\u043a\u0438\u0445 \u0434\u043e\u0433\u043e\u0432\u0430\u0440\u0438\u0432\u0430\u044e\u0449\u0438\u0445\u0441\u044f \u0441\u0442\u043e\u0440\u043e\u043d, \u043e\u0431\u043e\u0437\u043d\u0430\u0447\u0438\u0442 \u043d\u0430 \u043c\u0435\u0441\u0442\u0435 \u043f\u043e\u0441\u0442\u043e\u044f\u043d\u043d\u044b\u043c\u0438 \u0437\u043d\u0430\u043a\u0430\u043c\u0438 \u0442\u043e\u0447\u043d\u0443\u044e \u043b\u0438\u043d\u0438\u044e \u043c\u0435\u0436\u0434\u0443 \u0432\u043b\u0430\u0434\u0435\u043d\u0438\u044f\u043c\u0438 \u0440\u0443\u0441\u0441\u043a\u0438\u043c\u0438 \u0438 \u044f\u043f\u043e\u043d\u0441\u043a\u0438\u043c\u0438 \u043d\u0430 \u043e\u0441\u0442\u0440\u043e\u0432\u0435 \u0421\u0430\u0445\u0430\u043b\u0438\u043d\u0435. \u041a\u043e\u043c\u0438\u0441\u0441\u0438\u044f \u0431\u0443\u0434\u0435\u0442 \u043e\u0431\u044f\u0437\u0430\u043d\u0430, \u043f\u043e\u0441\u043a\u043e\u043b\u044c\u043a\u0443 \u0442\u043e\u043f\u043e\u0433\u0440\u0430\u0444\u0438\u0447\u0435\u0441\u043a\u0438\u0435, \u0443\u0441\u043b\u043e\u0432\u0438\u044f \u043f\u043e\u0437\u0432\u043e\u043b\u044f\u0442, \u043f\u0440\u0438\u0434\u0435\u0440\u0436\u0438\u0432\u0430\u0442\u044c\u0441\u044f 50-\u0439 \u043f\u0430\u0440\u0430\u043b\u043b\u0435\u043b\u0438 \u0441\u0435\u0432\u0435\u0440\u043d\u043e\u0439 \u0448\u0438\u0440\u043e\u0442\u044b \u0434\u043b\u044f \u043f\u0440\u043e\u0432\u0435\u0434\u0435\u043d\u0438\u044f \u0440\u0430\u0437\u0433\u0440\u0430\u043d\u0438\u0447\u0438\u0442\u0435\u043b\u044c\u043d\u043e\u0439 \u043b\u0438\u043d\u0438\u0438, \u0438, \u0432 \u0441\u043b\u0443\u0447\u0430\u0435 \u0435\u0441\u043b\u0438 \u043e\u0442\u043a\u043b\u043e\u043d\u0435\u043d\u0438\u044f \u043e\u0442 \u0442\u0430\u043a\u043e\u0432\u043e\u0439 \u043b\u0438\u043d\u0438\u0438 \u043d\u0430 \u043d\u0435\u043a\u043e\u0442\u043e\u0440\u044b\u0445 \u043f\u0443\u043d\u043a\u0442\u0430\u0445 \u0431\u0443\u0434\u0443\u0442 \u043d\u0430\u0439\u0434\u0435\u043d\u044b \u043d\u0435\u043e\u0431\u0445\u043e\u0434\u0438\u043c\u044b\u043c\u0438, \u0434\u043e\u043b\u0436\u043d\u044b\u0435 \u043a\u043e\u043c\u043f\u0435\u043d\u0441\u0430\u0446\u0438\u0438 \u0431\u0443\u0434\u0443\u0442 \u0443\u0441\u0442\u0430\u043d\u043e\u0432\u043b\u0435\u043d\u044b \u0441\u043e\u043e\u0442\u0432\u0435\u0442\u0441\u0442\u0432\u0435\u043d\u043d\u044b\u043c\u0438 \u043e\u0442\u043a\u043b\u043e\u043d\u0435\u043d\u0438\u044f\u043c\u0438 \u0432 \u0434\u0440\u0443\u0433\u0438\u0445 \u043c\u0435\u0441\u0442\u0430\u0445. \u0423\u043f\u043e\u043c\u044f\u043d\u0443\u0442\u0430\u044f \u043a\u043e\u043c\u0438\u0441\u0441\u0438\u044f \u043e\u0431\u044f\u0437\u0430\u043d\u0430 \u0431\u0443\u0434\u0435\u0442 \u0442\u0430\u043a\u0436\u0435 \u0438\u0437\u0433\u043e\u0442\u043e\u0432\u0438\u0442\u044c \u043f\u0435\u0440\u0435\u0447\u0435\u043d\u044c \u0438 \u043e\u043f\u0438\u0441\u0430\u043d\u0438\u0435 \u043f\u0440\u0438\u043b\u0435\u0433\u0430\u044e\u0449\u0438\u0445 \u043e\u0441\u0442\u0440\u043e\u0432\u043e\u0432, \u0432\u0445\u043e\u0434\u044f\u0449\u0438\u0445 \u0432 \u0441\u043e\u0441\u0442\u0430\u0432 \u0443\u0441\u0442\u0443\u043f\u043b\u0435\u043d\u043d\u043e\u0433\u043e, \u0430 \u0432 \u0437\u0430\u043a\u043b\u044e\u0447\u0435\u043d\u0438\u0435 \u043a\u043e\u043c\u0438\u0441\u0441\u0438\u044f \u0438\u0437\u0433\u043e\u0442\u043e\u0432\u0438\u0442 \u0438 \u043f\u043e\u0434\u043f\u0438\u0448\u0435\u0442 \u043a\u0430\u0440\u0442\u044b, \u0443\u0441\u0442\u0430\u043d\u0430\u0432\u043b\u0438\u0432\u0430\u044e\u0449\u0438\u0435 \u043f\u0440\u0435\u0434\u0435\u043b\u044b \u0443\u0441\u0442\u0443\u043f\u043b\u0435\u043d\u043d\u043e\u0439 \u0442\u0435\u0440\u0440\u0438\u0442\u043e\u0440\u0438\u0438. \u0420\u0430\u0431\u043e\u0442\u044b \u043a\u043e\u043c\u0438\u0441\u0441\u0438\u0438 \u0431\u0443\u0434\u0443\u0442 \u043f\u0440\u0435\u0434\u0441\u0442\u0430\u0432\u043b\u0435\u043d\u044b \u043d\u0430 \u0443\u0442\u0432\u0435\u0440\u0436\u0434\u0435\u043d\u0438\u0435 \u0432\u044b\u0441\u043e\u043a\u0438\u0445 \u0434\u043e\u0433\u043e\u0432\u0430\u0440\u0438\u0432\u0430\u044e\u0449\u0438\u0445\u0441\u044f \u0441\u0442\u043e\u0440\u043e\u043d. \u0412\u044b\u0448\u0435\u0443\u043f\u043e\u043c\u044f\u043d\u0443\u0442\u044b\u0435 \u0434\u043e\u043f\u043e\u043b\u043d\u0438\u0442\u0435\u043b\u044c\u043d\u044b\u0435 \u0441\u0442\u0430\u0442\u044c\u0438 \u0431\u0443\u0434\u0443\u0442 \u0441\u0447\u0438\u0442\u0430\u0442\u044c\u0441\u044f \u0440\u0430\u0442\u0438\u0444\u0438\u043a\u043e\u0432\u0430\u043d\u043d\u044b\u043c\u0438 \u043f\u0443\u0442\u0435\u043c \u0440\u0430\u0442\u0438\u0444\u0438\u043a\u0430\u0446\u0438\u0438 \u043c\u0438\u0440\u043d\u043e\u0433\u043e \u0434\u043e\u0433\u043e\u0432\u043e\u0440\u0430, \u043a \u043a\u043e\u0435\u043c\u0443 \u043e\u043d\u0438 \u043f\u0440\u0438\u043b\u043e\u0436\u0435\u043d\u044b. \u041f\u043e\u0440\u0442\u0441\u043c\u0443\u0442, \u0434\u0432\u0430\u0434\u0446\u0430\u0442\u044c \u0442\u0440\u0435\u0442\u044c\u0435\u0433\u043e \u0430\u0432\u0433\u0443\u0441\u0442\u0430 (\u043f\u044f\u0442\u043e\u0433\u043e \u0441\u0435\u043d\u0442\u044f\u0431\u0440\u044f) \u0442\u044b\u0441\u044f\u0447\u0430 \u0434\u0435\u0432\u044f\u0442\u044c\u0441\u043e\u0442 \u043f\u044f\u0442\u043e\u0433\u043e \u0433\u043e\u0434\u0430, \u0447\u0442\u043e \u0441\u043e\u043e\u0442\u0432\u0435\u0442\u0441\u0442\u0432\u0443\u0435\u0442 \u043f\u044f\u0442\u043e\u043c\u0443 \u0434\u043d\u044e \u0434\u0435\u0432\u044f\u0442\u043e\u0433\u043e \u043c\u0435\u0441\u044f\u0446\u0430 \u0442\u0440\u0438\u0434\u0446\u0430\u0442\u044c \u0432\u043e\u0441\u044c\u043c\u043e\u0433\u043e \u0433\u043e\u0434\u0430 \u041c\u0435\u0439\u0434\u0436\u0438.\n\u7b2c\u4e8c \u7b2c\u4e5d\u689d\u30cb\u4ed8\u5169\u7de0\u7d04\u570b\u30cb\u65bc\u30c6\u5404\u4efb\u547d\u30b9\u30d8\u30ad\u540c\u6578\u30ce\u4eba\u54e1\u30e8\u30ea\u6210\u30eb\u5883\u754c\u5283\u5b9a\u59d4\u54e1\u30cf\u672c\u689d\u7d04\u5be6\u65bd\u5f8c\u6210\u30eb\u30d8\u30af\u901f\u30cb\u85a9\u54c8\u55f9\u5cf6\u30cb\u65bc\u30b1\u30eb\u65e5\u672c\u570b\u53ca\u9732\u897f\u4e9e\u570b\u9818\u5730\u9593\u30ce\u6b63\u78ba\u30ca\u30eb\u5883\u754c\u30f2\u6c38\u4e45\u30ce\u65b9\u6cd5\u30f2\u4ee5\u30c6\u5be6\u5730\u30cb\u5c31\u30ad\u5283\u5b9a\u30b9\u30d8\u30b7\u8a72\u59d4\u54e1\u30cf\u5730\u5f62\u30ce\u8a31\u30b9\u9650\u30ea\u5317\u7def\u4e94\u5341\u5ea6\u30f2\u4ee5\u30c6\u5883\u754c\u7dda\u30c8\u30ca\u30b9\u30b3\u30c8\u30f2\u8981\u30b9\u82e5\u30b7\u4f55\u30ec\u30ab\u30ce\u5730\u9ede\u30cb\u65bc\u30c6\u540c\u7def\u5ea6\u30e8\u30ea\u504f\u501a\u30b9\u30eb\u30ce\u5fc5\u8981\u30f2\u8a8d\u30e0\u30eb\u30c8\u30ad\u30cf\u4ed6\u30ce\u5730\u9ede\u30cb\u65bc\u30b1\u30eb\u5c0d\u7576\u30ce\u504f\u501a\u30cb\u4f9d\u30ea\u30c6\u4e4b\u30f2\u586b\u88dc\u30b9\u30d8\u30b7\u8a72\u59d4\u54e1\u30cf\u8b93\u8207\u4e2d\u30cb\u5305\u542b\u30bb\u30e9\u30eb\u30eb\u9644\u8fd1\u5cf6\u5dbc\u30ce\u8868\u53ca\u660e\u7d30\u66f8\u30f2\u8abf\u88fd\u30b9\u30eb\u30ce\u4efb\u30cb\u7576\u30ea\u4e14\u8b93\u8207\u5730\u57df\u30ce\u5883\u754c\u30f2\u793a\u30b9\u5730\u5716\u30f2\u8abf\u88fd\u30b7\u4e4b\u30cb\u7f72\u540d\u30b9\u30d8\u30b7\u8a72\u59d4\u54e1\u30ce\u4e8b\u696d\u30cf\u5169\u7de0\u7d04\u570b\u30ce\u627f\u8a8d\u30f2\u7d93\u30eb\u30b3\u30c8\u30f2\u8981\u30b9\n\"Il pi\u00f9 presto possibile dopo l'entrata in vigore del presente trattato, un comitato di delimitazione composto da un numero uguale di membri deve essere nominato dalle due parti che contrappongono in modo permanente il limite esatto tra il territorio giapponese e il territorio russo sull'Isola di Sakhalin. La commissione \u00e8 vincolata per quanto riguarda le considerazioni topografiche che permettano di seguire il cinquantesimo parallelo della latitudine nord come linea di confine e nel caso in cui eventuali deflessioni di tale linea in qualunque punto siano ritenute necessarie, verr\u00e0 compensata da deflessioni correlative in altri punti . Dovr\u00e0 altres\u00ec compiere la suddetta commissione una lista e una descrizione delle isole adiacenti incluse nella cessione, e infine si dovranno preparare e firmare le mappe che mostrano i confini del territorio ceduto. L'attivit\u00e0 della commissione \u00e8 subordinata all'approvazione delle parti contraenti.\"\n\"Gli altri articoli precedenti vanno considerati ratificati con la ratifica del trattato di pace alla quale sono allegati.\"\n\"A testimonianza dei quali i rispettivi plenipotenziari hanno firmato e apposto sigilli al presente trattato di pace.\"\n\"Ratificato a Portsmouth, New Hampshire, questo quinto giorno del nono mese del trentottesimo anno del Meiji, corrispondente al ventunesimo giorno di agosto, mille novecento e cinque (5 settembre 1905)\"\nEffetti.\nIl trattato risolse i conflitti che avevano attraversato le relazioni diplomatiche tra i due paesi fino a quel momento, e cre\u00f2 un periodo di stabilit\u00e0 e pace nella regione che dur\u00f2 per circa venticinque anni. Confermando l\u2019emergere del Giappone come potenza di primo piano in Asia orientale, forz\u00f2 la Russia ad abbandonare le sue pretese territoriali nella regione. Tuttavia, il trattato di Portsmuth non fu ben accolto dai giapponesi. Il popolo aveva prestato attenzione alla grande catena di vittorie contro la Russia, ma non altrettanto riguardo al grande sacrificio umano ed economico che queste vittorie avevano richiesto. I nuovi termini del trattato e la rinuncia alle indennit\u00e0 e ai diritti in Manciuria, conquistata col sangue di oltre 300.000 compatrioti, apparivano agli occhi della popolazione giapponese come un segno di debolezza nei confronti delle potenze europee. Il malcontento sarebbe sfociato nelle rivolte di Hibiya e nel collasso del Governo di Taro Katsura il 7 gennaio 1906.\nIl trattato, inoltre, non fu vantaggioso solo per il Giappone in termini di prestigio internazionale: grazie al ruolo giocato dal presidente Theodore Roosevelt, gli Stati Uniti dimostrarono di avere un peso fondamentale nella diplomazia mondiale. Roosevelt fu premiato con il Nobel per la Pace nel 1906 per il canale diplomatico aperto durante i negoziati, anche se non fu mai fisicamente a Portsmouth.\nIl caso del Principato del Montenegro e della Conferenza di Pace di Portsmouth.\nEsiste un caso curioso, spesso lasciato ai margini rispetto al contesto pi\u00f9 ampio della guerra tra la Russia e il Giappone, riguardante il ruolo del piccolo Principato del Montenegro nel conflitto e delle conseguenze politiche che la sua partecipazione ha avuto nelle relazioni diplomatiche tra i due paesi e sulla durata effettiva della Guerra russo giapponese. Nel 1904, all'inizio delle ostilit\u00e0, il piccolo Principato del Montenegro governato dal principe Nicola I, sin dalla sua formazione alleato con l'impero Russo, decise di appoggiare quest'ultimo contro il Giappone. Il Montenegro dichiar\u00f2 guerra all'Impero giapponese in contemporanea con la Russia, ed invi\u00f2 un piccolo contingente di soldati volontari a combattere in Asia orientale. Tuttavia, al termine delle ostilit\u00e0, il ruolo del Montenegro fu ritenuto estremamente marginale e il piccolo Principato venne lasciato fuori dalle discussioni diplomatiche che seguirono la fine del conflitto. La dichiarazione di guerra fatta l'anno precedente fu formalmente ignorata dai giapponesi, in quanto si riconobbe il fatto che i soldati Montenegrini non parteciparono attivamente al conflitto contro il Giappone.\nIl Principato del Montenegro, diventato regno nel 1906, cess\u00f2 di esistere nel 1918 a seguito della prima guerra mondiale, quando fu annesso alla Jugoslavia. Nonostante questo, dopo la firma del trattato di Portsmouth e l'esclusione del Montenegro incominci\u00f2 un vero e proprio caso di quello che in gergo internazionale viene chiamata \"guerra prolungata ed estesa a causa di irregolarit\u00e0 diplomatiche\". Secondo il diritto internazionale, nonostante il Montenegro avesse cessato di esistere come stato, la sua partecipazione al conflitto nonch\u00e9 la sua dichiarazione di guerra rendevano i due paesi formalmente in stato di guerra tra di loro. Quando nel 2006 il Montenegro ottenne l'indipendenza e fu riconosciuto il 6 ottobre dello stesso anno dal Giappone, riemerse l'annosa questione dello status diplomatico esistente tra i due paesi. Dato che il Montenegro non aveva partecipato alla Conferenza di Pace di Portsmouth, trai due paesi non esisteva alcun accordo di armistizio o di fine delle ostilit\u00e0. Pertanto, sulla carta, i due paesi erano ancora in guerra e questo rendeva impossibile allacciare relazioni diplomatiche tra i due a causa dello status di guerra ancora formalmente vigente. Nel 2006 il Giappone invi\u00f2 allora a Podgorica, capitale del Montenegro, il commissario speciale per gli Affari esteri Akiko Yamanaka. Qui, il Giappone, dopo aver riconosciuto l'indipendenza del paese dalla Serbia e la sua sovranit\u00e0, pose formalmente fine allo status tecnico di guerra che vigeva tra i due paesi, siglando l'armistizio dopo 101 anni dall'inizio dell'ostilit\u00e0 tra i due paesi."}
{"id": "1321373", "revid": "287204", "url": "https://it.wikipedia.org/wiki?curid=1321373", "title": "Saturo", "text": "Sat\u00f9ro \u00e8 una localit\u00e0 sulla Litoranea Salentina della marina di Leporano, in provincia di Taranto, e ospita sul suo promontorio l'omonimo parco archeologico.\nPosta a circa 12\u00a0km da Taranto, Saturo \u00e8 raggiungibile percorrendo la litoranea salentina. La localit\u00e0 si estende sia nel versante interno della litoranea (fino a raggiungere il territorio della citt\u00e0 di Leporano), sia in quello esterno (fino a raggiungere la costa e le spiagge di Saturo, Canneto e Porto Pirrone). \n\u00c8 molto frequentata nei mesi estivi, poich\u00e9 costituisce una zona residenziale di villeggiatura, ma \u00e8 poco abitata per il resto dell'anno. Non sono presenti industrie di alcun tipo: solo appezzamenti di terreno destinati all'agricoltura e alla coltivazione di uve, olive e ortaggi. La sua importanza \u00e8 dovuta, principalmente, alla presenza di un sito archeologico che ricopre un intervallo storico che inizia dal XVIII secolo a.C. e termina al XVI secolo d.C.\nStoria.\nLeggende.\nLa leggenda racconta che Taras, uno dei figli di Poseidone, circa 2000 anni prima di Cristo, sarebbe giunto in questo luogo e avrebbe fondato un insediamento dedicato a sua madre Satyria o a sua moglie Satureia. Il toponimo \u00e8 incerto anche tra la derivazione \"sat ur\" (citt\u00e0 del sole), e quella mediorientale \"satyr\" (valle).\nUn'altra leggenda, complementare, racconta che in questo luogo approdarono nell'VIII secolo a.C. i coloni greci provenienti da Sparta e guidati da Falanto, i quali dopo aver sottratto il territorio agli Iapigi, fondarono la citt\u00e0 di Taranto che in seguito sarebbe diventata una delle pi\u00f9 importanti della Magna Grecia.\nAntichit\u00e0.\nL'area compresa fra le baie di Saturo e Porto Perone, nella quale sorge il Parco Archeologico di Saturo, \u00e8 uno dei luoghi pi\u00f9 significativi del Mediterraneo, sia per quanto riguarda le fasi della preistoria e della protostoria, sia per le vicende relative alla colonizzazione del tarantino da parte dei coloni greci provenienti dalla Laconia.\nLe due insenature contigue offrivano, infatti, riparo alle navi con qualsiasi condizione del vento e il promontorio offre una posizione privilegiata per il controllo dell'orizzonte. In pi\u00f9, la presenza di ricche sorgenti, consacrate come santuari gi\u00e0 da prima della fondazione della colonia greca di Taranto, ha fatto s\u00ec che la zona fosse abitata fin dall'Et\u00e0 del Bronzo (a partire dal XVIII secolo a.C.) e frequentata da viaggiatori e mercanti micenei.\nIn et\u00e0 romana imperiale, la bellezza dei luoghi e la salubrit\u00e0 dell'ambiente hanno determinato la costruzione di un'importante villa romana gi\u00e0 nota agli storici locali dei secoli scorsi. In epoca tardo antica, dopo l'abbandono nel VI secolo della villa, l'insediamento si sposta all'interno per ragioni di sicurezza e di l\u00ec a poco, con l'incastellamento degli abitati precedentemente organizzati in nuclei sparsi e non fortificati, nascer\u00e0 il borgo di Leporano.\nDall'et\u00e0 del Bronzo alla colonizzazione greca.\nDurante la I Et\u00e0 del Bronzo (1800-1700 a.C.) e sino al XVI secolo a.C. sulla collinetta dell'Acropoli e sui suoi spalti si stabilisce una comunit\u00e0 che ha stretti rapporti culturali con il mondo egeo, come dimostrano anche le capanne costruite con il muro perimetrale in pietre irregolari e pavimenti formati da strati di frammenti di vasi misti a ceramica; i frammenti vascolari fanno capire come attraverso il Mar Ionio giungessero merci dalla Grecia e soprattutto dal Peloponneso.\nNel periodo di tempo compreso tra i secoli XV e XIV a.C. la zona non \u00e8 abitata, come dimostra uno strato di terreno sterile, probabilmente per il carattere mobile delle comunit\u00e0 di pastori dell'epoca. All'inizio della fase Tardo Appenninica (XIII secolo a.C.), il villaggio rinasce con aspetti proto-urbani: le capanne sono di forma sub-circolare e ricostruibili grazie alle tracce dei pali di legno che fungevano da strutture portanti, mentre le pareti erano in incannucciata e intonaco a base argillosa. Tutto il villaggio era circondato da un grande muro a secco, ora non pi\u00f9 visibile, che aveva un'altezza di tre metri e una base larga cinque metri (muro che costituiva anche opera di terrazzamento), e che all'esterno era circondato da un fossato (forse per il drenaggio delle acque piovane) e da un altro muro pi\u00f9 piccolo. Quest'opera di ingegneria rivela il carattere organizzato della comunit\u00e0 di Saturo/Porto Perone, che ricevevano modelli culturali dal Mediterraneo orientale, come provano i numerosi frammenti di ceramica micenea rinvenuti. A partire dall'XI secolo a.C., e sino alla fondazione di Taranto, il villaggio che viene nuovamente costruito presenta gli aspetti tipici della cultura iapigia dell'Et\u00e0 del Ferro.\nLa frequentazione greca (secoli VIII \u2013 III a.C.).\nIl toponimo Saturo \u00e8 esattamente il nome che i greci usavano per indicare questo luogo. Tale nome \u00e8 indicato dalle fonti antiche che narrano la colonizzazione greca e la fondazione di Taranto.\nIl geografo Strabone, che ha scritto un trattato, la \"Geografia\", nell'Et\u00e0 di Augusto, ci ha tramandato il racconto di uno storico greco del V secolo, Antioco di Siracusa: dopo le guerre messeniche, i Parteni ovvero gli abitanti della Laconia che erano nati illegittimamente durante la guerra, insieme con gli schiavi, ordirono una congiura per prendere il potere a Sparta, ma furono scoperti. Cos\u00ec il capo dei congiurati, Falanto, venne consigliato dall'Oracolo di Delfi di andare a colonizzare Satyrion e la regione di Taranto, e a diventare il flagello degli Iapigi.\nQuesta tradizione riflette molto da vicino la realt\u00e0 emersa dalle ricerche archeologiche: il villaggio di Satyrion fu distrutto, e tutta l'area intorno a Taranto fu occupata da insediamenti rurali. Il ruolo predominante di Saturo si rivela, oltre che dalla tradizione storica, anche dalla presenza di due santuari, uno all'esterno del parco e l'altro sull'acropoli, chiamato \u00abSantuario della Sorgente\u00bb, per la pratica del culto della \"Dea Basilissa\", cio\u00e8 della \"Dea Regina\". Il Santuario della Sorgente, successivamente viene ampliato con la costruzione di un nuovo sacello in muratura a pianta rettangolare all'interno del quale viene posta una statua in marmo della divinit\u00e0 principale e diversi oggetti d'argento che costituirono il tesoro del santuario.\nL'et\u00e0 romana: dall'era repubblicana (secoli II - I a.C.) all'era tardo-imperiale (secoli III - VI).\nLa situazione cambia radicalmente con la conquista romana del tarantino.\nLungo tutta la litoranea, ad ogni promontorio corrispondeva una villa, che univa le funzioni di luogo di piacevole soggiorno e di produzione agricola.\nSono state individuate le ville di \"Gandoli\" e di Saturo, ma si devono citare anche quelle di \"Luogovivo\" e \"Lido Silvana\" nel contiguo territorio di Pulsano.\nAlla fase romana \u00e8 pertinente anche la lunga cisterna tagliata nel versante sud dell'acropoli, che si conserva per tutto l'alzato e che \u00e8 stata individuata nel corso dei lavori per la realizzazione del parco.\nUn lago sotterraneo che si trova tra Leporano e Saturo, chiamato \u00abPozzo di Lama Traversa\u00bb, rappresentava, insieme ad altri pozzi sorgivi, la riserva acquifera del territorio. Un acquedotto di 12\u00a0km, risalente al I secolo a.C., chiamato \"Aquae Nimphalis\", utilizz\u00f2 l'acqua di Lama Traversa per fornire l'intera citt\u00e0 di Taranto e i suoi territori sub-urbani, mediante la derivazione di una serie di canali che attraversano le vallate del litorale tarantino (inclusa quella di Saturo).\nDal Medioevo all'et\u00e0 Moderna (secoli VII \u2013 XVI).\nIl passaggio dall'Et\u00e0 Romana al Medioevo pu\u00f2 essere collocato intorno al VI secolo; in quel periodo, infatti, si svolge la guerra tra Goti e Bizantini per il possesso dell'Italia, conclusasi a favore dell'esercito romano di Giustiniano I nel 553. Fra il VII ed il VIII secolo l'insediamento sembra collocarsi pi\u00f9 all'interno, probabilmente per difendersi dalle scorrerie arabe.\nNel XII secolo, l'arabo El Edrisi ricorda Saturo un luogo di ancoraggio per le navi.\nL'esigenza di proteggere le coste dagli assalti della pirateria prima saracena e successivamente turca nasce nell'Italia assai presto; la torre di Saturo, che risulta dai documenti gi\u00e0 esistente nel 1569, si collega alla sistematica costruzione di torri costiere anticorsare voluta a partire dal 1563 dal vicer\u00e9 di Napoli spagnolo Pedro Af\u00e1n de Ribera duca di Alcal\u00e0. La torre \u00e8 situata a 9\u00a0m. s.l.m., proprio a ridosso delle vecchie cave e dell'antico porticato della villa romana, \u00e8 a base quadrata e, inizialmente si sviluppava su due livelli, si \u00e8 estesa in altezza con la costruzione di un altro corpo che si fa risalire agli inizi del 1900. Oggi, il maestoso edificio presenta dissesti statici ed \u00e8 stato dichiarato pericolante.\nParco Archeologico Promontorio di Saturo.\nL'istituzione di un parco archeologico sottolinea l'importantissima valenza storica ed archeologica del sito in questione, difatti estesa all'intera localit\u00e0 formata da un'ampia valle fluviale ricca di testimonianze archeologiche comprese tra l'et\u00e0 Neolitica e quella Alto-medievale, non tutte tutelate e ricadenti in propriet\u00e0 private.\nLa lunghissima fase di vita di questo promontorio costiero e della valle retrostante dipende dalla sua particolare conformazione geologica e posizione geografica, la prima la inserisce tra quelle localit\u00e0 costiere dotate di doppio approdo, la seconda dipende dalla stretta vicinanza con il grande Porto di Taranto. \nIn particolare, all'interno del Parco \u00e8 possibile ammirare e visitare parte del grande insediamento indigeno dell'et\u00e0 del Bronzo e del Ferro, caratterizzati da un piccolo aggere di consolidamento, i resti di un santuario poliadico dedicato ad Atena, due ampie porzioni riguardanti una villa romana di Et\u00e0 imperiale (II-IV secolo) che occupava gran parte del promontorio costiero. La grande struttura romana si poggiava, a sud, verso la costa, su un cripto-portico utilizzato come passeggiata di belvedere e che congiungeva l'abitazione privata alle terme pubbliche dotate di una grande piscina.\nRisale a quest'epoca la costruzione di un probabile pontile o molo di attracco, secondo altri interpretabile come barriera frangi-flutti (visitabile).\nAll'interno del parco \u00e8 visibile, inoltre, una torre costiera di avvistamento del XV secolo, ancora integra, ma in attesa di restauro.\nIl parco abbraccia un promontorio di notevole interesse naturalistico e paesaggistico. \nIl terreno del parco \u00e8 di propriet\u00e0 comunale. Dal 2006, la cooperativa PoliSviluppo, formata da archeologi, realizza visite guidate, progetti didattici, laboratori di archeologia sperimentale, promozione e si occupa della manutenzione ordinaria, apertura del Parco e realizzazione di progetti scientifici.\nNel parco archeologico sono ancora visibili:\nNella figura sono anche contrassegnate:\nIl porticato dell'antica villa romana \u00e8 interrotto nel suo percorso dalla costruzione di un bunker, una collinetta in cemento armato ricoperta con la terra. Nel bunker \u00e8 ancora visibile un ascensore manuale, costituito da un piano elevatore asservito da contrappesi in cemento, che permetteva ad un grosso faro di fuoriuscire dalla sua sommit\u00e0, per l'illuminazione del mare (a favore delle batterie costiere) e del cielo (a favore delle batterie contraeree).\nAi piedi del bunker \u00e8 ancora presente una casamatta, cos\u00ec come se ne trovano alla sommit\u00e0 dell'antica acropoli.\nLa villa romana.\nLa villa di Saturo risale, nella sua prima costruzione, alla prima Era Imperiale (I secolo a.C.), come dimostra la presenza di frammenti di ceramica sigillata (ceramica fine da mensa, ovvero destinata ad essere utilizzata come servizio da tavola), di vasellame per uso domestico, frammenti di lucerne del tipo africano e di marmi policromi, e di una moneta bronzea (custodita al Museo archeologico nazionale di Taranto) dell'et\u00e0 di Settimio Severo ritrovata sotto un pavimento a scacchiera di color rosso e bianco.\nLa villa di Saturo si estendeva da un porticciolo all'altro; i due nuclei che si vedono ai lati della torre costiera sono relativi alla stessa unit\u00e0 abitativa, ed erano collegati da un porticato con affaccio a mare in opera incerta.\nBisogna precisare che le strutture murarie attualmente visibili della villa risalgono all'era Tardo Imperiale, fra il III e IV secolo, rimanendo in uso sino a tutto il VI.\nLa sua ultima planimetria ha caratteristiche simili a quelle della Villa di Sirmione, della Villa dei Misteri di Pompei e della Villa dei Papiri presso Ercolano: infatti, in comune hanno la posizione assiale, la piscina termale e il lungo porticato.\nL'edificio si divide in due parti: la prima parte costituisce gli ambienti residenziali, denominata \"pars urbana\"; la seconda parte costituisce gli ambienti termali, denominata \u00abgrandi terme\u00bb.\nNella prima parte, ad uso privato, disposte attorno ad un'area scoperta, si trovano diversi ambienti, tra cui un piccolo edificio termale, un atrio tetrastilo di ordine dorico al centro del quale un probabile impluvium per la raccolta delle acque, ambienti di servizio (cucina, piccole terme ad uso domestico e alcuni vani usati dalla servit\u00f9), un piccolo edificio termale, e un'ampia e capace cisterna con volta a botte.\nNella seconda parte, ad uso pubblico, si trova un ampio complesso termale di cui fanno parte, tra gli altri ambienti, una grande vasca (natatio) fornita di un sistema di riscaldamento delle acque, una vasca per acqua tiepida (tepidarium), degli spogliatoi (apodyterium), una palestra e delle stanze di servizio, mentre, pi\u00f9 ad est (in prossimit\u00e0 della torre), un ambiente triabsidato interpretato come sala per banchetti (dietae).\nLa villa romana era completata in genere da un giardino ed un podere, le cui specie vegetali, unite a quelle indigene della macchia mediterranea, sono state usate per la forestazione della zona. Inoltre, ci sono testimonianze di un ninfeo, una fontana di grandi dimensioni, situato sulla spiaggia di Saturo, di cui si sono persi i resti a causa dell'usura e, successivamente, della cementificazione per la costruzione del deposito militare risalente alla II Guerra Mondiale."}
{"id": "1321396", "revid": "767487", "url": "https://it.wikipedia.org/wiki?curid=1321396", "title": "Alberto Gozzi", "text": "Biografia e teatro.\nFormatosi alla scuola di estetica di Luciano Anceschi a Bologna, collabora a \"Il Verri\" e alle riviste letterarie dei primi anni sessanta: \"Grammatica\", \"Malebolge\", \"Periodo Ipotetico\". Partecipa, giovanissimo, ai primi lavori del Gruppo 63 a Palermo, nel corso dei quali viene rappresentato al Teatro Biondo il suo atto unico \"Mister Corallo XIII\", in uno spettacolo che comprendeva altri brevi testi dei componenti del gruppo (Sanguineti, Balestrini, Pagliarani, Giuliani, ecc.). Svolge un'intensa attivit\u00e0 sperimentale, a Bologna, insieme al fratello Luigi, con una particolare attenzione alla libera rielaborazione del repertorio classico \"L'anitra selvatica\" di Ibsen, dall'omonima opera) e di testi letterari (\"L'altro mondo\", di Cyrano de Bergerac e \"I canti di Maldoror\" di Lautr\u00e9amont). Si trasferisce nei primi anni sessanta a Torino, dove lavora presso la casa editrice Einaudi e scrive le sue prime sceneggiature televisive per la RAI.\nNegli anni settanta collabora come con Carlo Quartucci al progetto Camion, dando vita a una drammaturgia che si colloca fra il teatro di racconto (\"Il romanzo di Camion\") e la riscrittura scenica di grandi opere (\"Nora Helmer in tourn\u00e9e\", da Ibsen, e \"Robinson Crusoe\", da Defoe).\nNel 1975 porta al Festival dei due Mondi di Spoleto \"Felina\", uno spettacolo cine-teatrale.\nNel 1989 mette in scena per il Teatro Stabile dell'Aquila \"Casa Mozart\", che in seguito rielabora per Rai3.\nNei primi anni ottanta \u00e8 drammaturgo presso il Teatro Stabile dell'Aquila, dove produce, fra l'altro, \"Questa sera da Tosti\", una commedia musicale che fonde dialogo e romanze, e \"Rocambole\" (con Dante Guardamagna), primo esempio di teatro \"a puntate\", che nasce dai \"feuilleton\" di Ponson du Terrail ma con un occhio rivolto ai serial televisivi.\nCollabora con il Gruppo della Rocca con una commedia tratta da un romanzo dell'abate Chiari, \"La francese in Italia\", e tenendo numerosi seminari sulla scrittura teatrale e radiofonica.\nNel febbraio 2010 cura la drammaturgia e la regia di \"Radiodrama show\", un trittico di spettacoli prodotto dal TPE.\nAlla fine degli anni novanta fonda una piccola casa editrice, \"Portofranco\", che pubblica autori noti (Michele Mari, Antonio Moresco, Marosia Castaldi, Danilo Maramotti) accanto a scrittori esordienti.\nInsegna Linguaggio radiofonico presso l'Universit\u00e0 di Torino (Scienza delle comunicazioni) e cura il laboratorio di Radio 110, l'emittente sul web di questo ateneo.\nDa alcuni anni coordina Radiospazio Teatro, una compagnia che produce spettacoli nei quali confluiscono letteratura, radio, teatro.\nIl lavoro televisivo e radiofonico.\nDopo alcuni anni di sceneggiatura televisiva, durante i quali realizza, fra l'altro, \"Eva futura\", dal visionario romanzo di Villiers de l'Isle-Adam, dal 1974 lavora per Radiorai (per la quale aveva in precedenza ideato programmi per i giovanissimi come \"La fiaba delle fiabe\" del 1973) come autore di romanzi a puntate di ampio respiro (\"Cervo Bianco\", \"Blu Romantic\", \"Best seller\"), di radiodrammi destinati al Prix Italia (\"Il sentiero della lucertola\", \"Radiostrip\"), e di carattere sperimentale (\"Rosa Fumetto\", \"Carnaval\", ispirato all'opera pianistica di Schumann). La sua esperienza radiofonica si completa con la regia e la conduzione di numerose trasmissioni di carattere divulgativo, articolate fra il racconto e il gioco scenico degli attori."}
{"id": "1321398", "revid": "2024225", "url": "https://it.wikipedia.org/wiki?curid=1321398", "title": "Tre cuori in affitto", "text": "Tre cuori in affitto (\"Three's Company\") \u00e8 una serie televisiva statunitense trasmessa originariamente sulla ABC dal 15 marzo 1977 al 18 settembre 1984. \u00c8 il remake della sitcom britannica \"Un uomo in casa\".\nIn Italia \u00e8 andata in onda a partire dal 1984 sulle reti Fininvest, ottenendo molto successo. In seguito \u00e8 stata pi\u00f9 volte riproposta su vari canali del digitale terrestre. \nDalla serie derivano due spin-off, \"I Roper\" e \"Tre per tre\", remake rispettivamente di \"George e Mildred\" e de \"Il nido di Robin\".\nTrama.\nLa storia ruota attorno a tre coinquilini: Jack Tripper, Janet Wood e Chrissy Snow. Le due ragazze, dopo aver organizzato una festa d'addio per la loro precedente coinquilina, trovano nella vasca da bagno Jack, un ragazzo che studia per diventare chef e che va a vivere a casa delle due.\nUn ostacolo \u00e8 rappresentato dai proprietari dello stabile, i coniugi Helen e Stanley Roper. Visto che il signor Roper non permette la convivenza tra ragazzi di sesso diverso, Janet dice che Jack \u00e8 omosessuale e in questo modo il ragazzo ottiene il permesso di restare. La signora Roper scopre presto che Jack \u00e8 in realt\u00e0 eterosessuale ma non lo confida al marito e spesso sta dalla parte dei ragazzi andando contro il consorte.\nLa farsa continua quando il posto dei Roper viene preso da Ralph Furley, visto che suo fratello Bart, il nuovo proprietario dell'edificio, non avrebbe mai tollerato che un uomo convivesse con due donne. Successivamente, Chrissy parte per Fresno per assistere sua madre. Il suo posto viene preso prima da sua cugina Cindy e poi dall'infermiera Terri Alden. Nel finale della serie, Jack conosce l'hostess Vicky Bradford, Janet si sposa e Terri parte per le Hawaii.\nSpin-off.\n\"I Roper\".\nAl termine della terza stagione, nel 1979, Helen e Stanley Roper vendono lo stabile di loro propriet\u00e0, si trasferiscono in un quartiere di alto livello e danno vita allo spin-off \"I Roper\", remake della sitcom britannica \"George e Mildred\", a sua volta spin-off di \"Un uomo in casa\". Audra Lindley e Norman Fell, gli attori che impersonavano i coniugi Roper, titubanti della scelta dei produttori, hanno chiesto e ottenuto una clausola che prevedeva il loro reintegro nella serie originale nel caso di cancellazione della nuova sitcom entro il primo anno di vita. Il lancio dello spin-off \u00e8 avvenuto la sera stessa dell'episodio \"Fuori Campo\", risultato il pi\u00f9 visto dell'intera serie. Dopo questo episodio, la terza stagione di \"Tre cuori in affitto\" \u00e8 stata interrotta per mandare in onda i nuovi episodi dello spin-off. Dopo un buon successo della prima stagione, la seconda paga lo spostamento nel palinsesto e il confronto con \"CHiPs\" e vede crollare drasticamente gli ascolti. Passato un anno dall'inizio de \"I Roper,\" la ABC annuncia la chiusura della sitcom. Norman Fell ha dato battaglia, senza successo, per essere reintegrato in \"Tre cuori in affitto\", accusando i produttori di aver volutamente atteso lo scadere della clausola prima di comunicare la chiusura decisa da tempo. I coniugi Roper hanno fatto un'ultima apparizione, in qualit\u00e0 di guest stars, nell'episodio \"Notte d'argento\" della quinta stagione.\n\"Tre per tre\".\nDopo la chiusura della serie, il personaggio di Jack Tripper ha continuato le sue avventure nello spin-off \"Tre per tre\", remake de \"Il nido di Robin\", chiuso dopo un'unica stagione a causa degli scarsi ascolti.\nProduzione.\nPilota.\n\"Tre cuori in affitto\" ha affrontato un lungo processo di sviluppo. Due squadre diverse di sceneggiatori hanno tentato di americanizzare la serie britannica \"Un uomo in casa\". Inoltre, sono stati realizzati tre episodi pilota, una rarit\u00e0 per la televisione americana. Lo show \u00e8 stato abbozzato inizialmente da Peter Stone, il quale ha ambientato le vicende a New York. Stone ha immaginato il personaggio di Jack Tripper come un cuoco di successo sottopagato di un ristorante francese, mentre Janet e Chrissy dovevano essere rispettivamente una segretaria e una modella. Fred Silverman, capo della ABC, era convinto che la serie non avrebbe avuto successo, ha bocciato l'idea e si \u00e8 affidato a Larry Gelbart, il quale inizialmente non voleva essere coinvolto. Nonostante tutto, Gelbart ha sviluppato un episodio pilota con suo genero, il quale ha intitolato la serie \"Three's Company\". L'impostazione di Gelbart si ispirava molto alla serie britannica. Egli ha affidato a John Ritter la parte di David Bell, un aspirante regista alla ricerca di un posto dove vivere oltre che un grande cuoco. Le coinquiline, Jenny, un'impiegata, e Samantha, un'aspirante attrice, erano interpretate rispettivamente da Valerie Curtin e Susanne Zenor. La storia era ambientata a North Hollywood, in California. Il pilota \u00e8 piaciuto molto a Silverman, il quale ha ordinato di procedere con la realizzazione della serie. Tuttavia, non \u00e8 accaduto nulla di concreto e in un secondo momento i vertici della ABC hanno deciso di realizzare un altro pilota con un nuovo cast. Il secondo pilota \u00e8 stato scritto da Don Nicholl, Michael Ross e Bernie West e seguiva la serie britannica ancora pi\u00f9 da vicino. David Bell \u00e8 diventato uno studente di culinaria chiamato Jack Tripp, similmente alla controparte inglese, Robin Tripp. Una delle coinquiline \u00e8 stata ribattezzata Chrissy, cos\u00ec come un altro personaggio della versione britannica. Per prestare il volto alle due ragazze sono state ingaggiate Joyce DeWitt, nei panni della fioraia Janet Wood, e Susan Lanier nei panni della segretaria Chrissy Snow. L'ambientazione \u00e8 passata da North Hollywood alla spiaggia di Santa Monica. Il nuovo pilota ha ottenuto l'approvazione ma ci\u00f2 che non convinceva i produttori era l'interpretazione della Lanier. Silverman ha ordinato la ricerca di una nuova Chrissy ed \u00e8 stata assunta Suzanne Somers. Inoltre, il cognome di Jack \u00e8 diventato Tripper. Il terzo pilota \u00e8 stato finalmente accettato dalla rete ed \u00e8 stato seguito da altri cinque episodi trasmessi durante la primavera del 1977.\nCast.\n\"Tre cuori in affitto\" ha subito diversi cambiamenti nel cast durante la sua realizzazione. Il primo di questi ha avuto luogo al termine della terza stagione con il trasferimento dei Roper nella loro serie spin-off. Con l'inizio della quarta stagione ci sono stati altri due cambiamenti. Il primo \u00e8 stato l'aggiunta di Lana, una nuova inquilina dell'edificio innamorata di Jack, il secondo ha interessato il ruolo del nuovo proprietario dell'appartamento, con l'entrata di Don Knotts nel cast principale. Dal momento che Ann Wedgeworth voleva che il suo personaggio avesse pi\u00f9 peso nella trama, Lana \u00e8 stata fatta uscire di scena senza nessuna spiegazione prima della fine della stagione. A differenza di Lana, il signor Furley \u00e8 invece apparso fino alla fine della serie. La quinta stagione ha segnato l'inizio di un clima molto teso sul set. Suzanne Somers ha richiesto un aumento del suo salario da 30.000 a 150.000 dollari ad episodio, pi\u00f9 il 10% dei profitti della serie. Quando l'aumento le \u00e8 stato negato, la Somers ha cominciato a scioperare e a non presentarsi al lavoro. Ci\u00f2 ha portato gli sceneggiatori ad affidare le battute di Chrissy al signor Furley. I dirigenti temevano che l'assenza di Chrissy avrebbe potuto danneggiare la popolarit\u00e0 del programma cos\u00ec hanno proposto all'attrice un compromesso: visto che Suzanne era ancora sotto contratto, doveva continuare ad apparire nella serie anche se solo per pochi istanti e spesso a telefono. Le scene che prevedevano la presenza di Chrissy venivano registrate in giorni separati dalla registrazione regolare dello show. L'assenza di Chrissy nell'appartamento \u00e8 stata giustificata dicendo che la ragazza era tornata a Fresno, sua citt\u00e0 natale, per prendersi cura di sua madre malata. Nel frattempo \u00e8 stato introdotto il personaggio di Cindy, cugina di Chrissy. Alla fine della stagione, la Somers \u00e8 stata licenziata e il suo contratto non rinnovato. L'attrice non ha parlato con il resto del cast per molto tempo. Si \u00e8 riappacificata con Ritter nel 2003, pochi giorni prima della sua morte, mentre con Joyce Dewitt nel 2012 nel programma da lei condotto, \"Breaking Through\". Sebbene Jenilee Harrison, interprete di Cindy, fosse molto apprezzata dai suoi colleghi, la sua poca esperienza e un calo di ascolti ha portato la ABC a cercare un'altra persona che occupasse il posto di terza coinquilina. Con la sesta stagione, Cindy \u00e8 stata fatta trasferire all'universit\u00e0 per studiare e realizzare il suo sogno di diventare una veterinaria e al suo posto \u00e8 stata inserita Terri Alden, un'infermiera molto diversa dalle due figure bionde precedenti. Nel frattempo, la Harrison ha continuato comunque a essere presente in qualche episodio fino alla fine della stagione per poi abbandonare la serie. Da questo momento in poi il cast non ha subito altri cambiamenti ed \u00e8 rimasto invariato fino alla cancellazione dello show.\nRiprese.\nLa prima, la settima e l'ottava stagione sono state registrate al Metromedia Square e all'ABC Television Center, le restanti stagioni presso lo Studio 31 della CBS Television City.\nSigla.\nLa sigla iniziale \"Come and Knock on Our Door\", \u00e8 stata composta da Joe Raposo ed \u00e8 stata cantata da Ray Charles e Julia Rinker. La sigla finale utilizza il sottofondo musicale di quella iniziale.\nEdizione home-video.\nIn America, Anchor Bay Entertainment ha pubblicato nel 2014 tutti gli episodi su DVD. Anche in Italia gli episodi sono stati pubblicati su DVD.\nDocumentario.\nNel maggio del 2003, la NBC ha mandato in onda uno speciale di due ore, \"Behind the Camera: The Unauthorized Story of Three's Company\", incentrato sulla storia e gli aspetti della serie, dando molto spazio alla vicenda della disputa contrattuale di Suzanne Somers. Vi sono anche delle interviste di Joyce DeWitt, l'unica attrice del cast ad apparire nel documentario. "}
{"id": "1321400", "revid": "1573940", "url": "https://it.wikipedia.org/wiki?curid=1321400", "title": "Chiesa di San Giovanni Battista (Murlo)", "text": "La chiesa di San Giovanni Battista \u00e8 una chiesa cattolica che si trova a Campriano, nel comune di Murlo.\nStoria e descrizione.\nSottoposta al patronato di molte famiglie nobili senesi, dai Tolomei ai de Vecchi, la chiesa ha conservato buona parte della struttura pi\u00f9 antica. All'interno, l'altare di sinistra conserva pitture murali di fine Cinquecento, in cui si avvertono le fresche tonalit\u00e0 narrative di Ventura Salimbeni, soprattutto nello spigliato atteggiarsi delle figure femminili, tracciate con brio e pennellata veloce. Dalla chiesa proviene una bella \"Madonna col Bambino\" di Pietro Lorenzetti, oggi al Museo di arte sacra della Val d'Arbia a Buonconvento."}
{"id": "1321401", "revid": "599013", "url": "https://it.wikipedia.org/wiki?curid=1321401", "title": "Monte Stella", "text": "In Italia vari monti vengono chiamati Monte Stella:"}
{"id": "1321417", "revid": "1794", "url": "https://it.wikipedia.org/wiki?curid=1321417", "title": "Equazione di Lorentz", "text": ""}
{"id": "1321418", "revid": "544909", "url": "https://it.wikipedia.org/wiki?curid=1321418", "title": "Torta di patate (Trentino)", "text": "La torta di patate \u00e8 una torta salata tipica della cucina trentina, in particolare nelle valli di Non e di Sole e nella valle dell'Adige.\nDescrizione.\nL'impasto a base di patate \u00e8 lo stesso di quello del tortel di patate, la differenza sta nella cottura: la torta viene cotta in forno mentre il tortel viene fritto in padella. La ricetta consiste nel grattugiare le patate crude precedentemente pelate per ottenere una pasta a cui si aggiungono sale ed eventualmente farina per asciugare e dare consistenza. La torta viene di solito accompagnata da salumi e formaggi trentini, fagioli, verdure o altri contorni a piacere. Viene talvolta addolcita con marmellate o confetture.\nLa torta di patate \u00e8 un piatto tipico popolare, spesso si pu\u00f2 mangiare alle sagre paesane accompagnato solitamente da vini rossi locali come il Teroldego o il Marzemino."}
{"id": "1321420", "revid": "124975780", "url": "https://it.wikipedia.org/wiki?curid=1321420", "title": "Symbolum '77", "text": "Symbolum '77, comunemente noto come Tu sei la mia vita, \u00e8 un canto liturgico cattolico, usato come canto processionale di comunione nelle chiese cattoliche italiane di rito romano e ambrosiano.\n\u00c8 stato scritto nel 1977 da don Pierangelo Sequeri e pubblicato nel fascicolo \"In cerca d'autore\" da ed. Rugginenti, Milano, 1978. \u00c8 approvato dalla Conferenza Episcopale Italiana nel Repertorio Nazionale di canti per la liturgia al n.388 per l'uso durante la Messa.\nFu composto da don Pierangelo Sequeri per il sabato \"in Traditione Symboli\" del 1977, ossia il sabato prima della domenica delle Palme, in cui, nel rito ambrosiano, si ricorda la consegna del Credo (\"Symbolum\") ai catecumeni.\nSecondo un'intervista allo stesso don Sequeri pubblicata da \"Avvenire\" nel 2007 il canto sarebbe il pi\u00f9 eseguito durante la Messa in Italia. La sua popolarit\u00e0 \u00e8 tale che spesso ci si riferisce ad esso semplicemente come \"Symbolum\".\n\u00c8 stato tradotto in diverse lingue, come inglese, spagnolo, portoghese, arabo.\nNella cultura di massa.\nIl brano \u00e8 stato cantato anche dai Timoria, nell'album \"Un Aldo qualunque sul treno magico\" e citata dal gruppo veneziano Calle della Morte, nell'EP A Dio.\n\u00c8 stato cantato, ancora, in Faccia d'angelo dai componenti della Mala del Brenta mentre facevano la rapina con il furgone.\nIl motivo del brano viene inoltre ripreso nella produzione progressive/trance del 1997 Symbolum 77 (Oboe Express Stassy) di Image e nel 2007 nel brano hardstyle Y.R.L.M. di Julian DJ &amp; Davide Sonar."}
{"id": "1321421", "revid": "78273", "url": "https://it.wikipedia.org/wiki?curid=1321421", "title": "Vaffanculo Day", "text": ""}
{"id": "1321431", "revid": "2187884", "url": "https://it.wikipedia.org/wiki?curid=1321431", "title": "Modena (Reggio Calabria)", "text": "Modena \u00e8 un quartiere di Reggio Calabria; insieme a San Giorgio Extra e San Sperato rientra nella VII Circoscrizione della citt\u00e0. \nDescrizione del quartiere.\nIl rione \u00e8 situato in una zona collinare e rappresenta un punto strategico per le vie di comunicazione, poich\u00e9 nel quartiere sono presenti gli svincoli autostradali in direzione Salerno e Taranto.\nIl quartiere non ha dei confini ben definiti. In generale esso confina con San Giorgio e San Sperato e comprende parte del territorio di Ciccarello. \nPer grandi linee si pu\u00f2 dire che Modena si estende dalla Chiesa fino al Viale Laboccetta, incrocia via Ciccarello, arriva fino al Seminario Pontificio per terminare alla croce posta in corrispondenza del primo bivio di San Sperato.\nIl territorio ha subito numerosi cambiamenti negli ultimi anni, passando dall'essere una immensa distesa verde, ricca di coltivazioni ed alberi da frutto, ad una vera cittadella in miniatura.\nSul fronte sociale da segnalare la presenza dell'Istituto delle Figlie di Maria Ausiliatrice, centro di ritrovo di tanti giovani del quartiere, la Casa di Accoglienza \"Dono di Pace\" dove operano le suore di Missionarie della Carit\u00e0 e il Seminario Pontificio. Sono inoltre presenti tre istituti di istruzione superiore, tra i quali il nuovo Liceo Scientifico \"Alessandro Volta\" della citt\u00e0 e la Scuola Allievi Carabinieri.\nOgni prima domenica di maggio, il rione Modena venera \"Maria Santissima di Modena\" con una processione al seguito della vara con l'effigie della Madonna per le vie del quartiere. \nLa festa richiama l'attenzione non solo dei \"morinoti\", ma anche di numerosa gente che accorre da tutta la citt\u00e0 e dalla provincia. La festa, oltre alle celebrazioni religiose, allieta il rione con piccoli spettacoli organizzati dalle associazioni del luogo."}
{"id": "1321440", "revid": "90781134", "url": "https://it.wikipedia.org/wiki?curid=1321440", "title": "Villa San Giuseppe", "text": "Villa San Giuseppe \u00e8 una frazione di Reggio Calabria nel territorio della VIII Circoscrizione che condivide con Catona, Sal\u00ecce, Rosal\u00ec, Arghill\u00e0 e Pettogallico.\nEconomia.\nIl centro rurale di \"Villa San Giuseppe\", collocato alla periferia Nord della citt\u00e0, precisamente situato alla foce del torrente Gallico, riconosciuto come \"La Conca d'Oro\" per le produzioni agricole pregiate in esso impiantate, una frazione famosa per la produzione di vari prodotti agricoli, tra i quali vi sono la famosa e pregiata arancia \"belladonna\", arancia tardiva che matura nel mese di marzo ma che dura fino a inizio estate, particolare per la sua buccia fine e dal sapore inconfondibile, il miele nelle sue ricche variet\u00e0 dagli aromi intensi e il vino."}
{"id": "1321443", "revid": "160926", "url": "https://it.wikipedia.org/wiki?curid=1321443", "title": "Let's Talk about Leftovers", "text": ""}
{"id": "1321445", "revid": "767487", "url": "https://it.wikipedia.org/wiki?curid=1321445", "title": "Sambatello", "text": "Sambatello \u00e8 un quartiere di Reggio Calabria che, con il quartiere di Gallico, costituisce la IX Circoscrizione. Il quartiere di Sambatello \u00e8 situato a nord di Reggio Calabria a 350 m sul livello del mare ed \u00e8 abitato da circa 1500 persone (detti \"Sambatellini\"). Sambatello \u00e8 composto da altri due quartieri, Diminniti e San Giovanni di Sambatello.\nLa Motta Rossa.\nNei pressi di Sambatello, sorgeva anticamente la \"Motta Rossa\", una delle quattro motte che circondavano la citt\u00e0 Reggio Calabria: nel corso del XV secolo, durante le guerre tra Aragonesi e Angioini, tali motte erano a sostegno degli Angioini mentre la vicina Reggio era fedele agli Aragonesi.\nNel 1462, il re Ferdinando d'Aragona, al fine di aiutare i Reggini e di controbilanciare la crescente influenza angioina, invi\u00f2 il proprio figlio quattordicenne Alfonso Duca di Calabria a capo di un spedizione militare in Calabria. Tale spedizione, dopo vari successi militari fra cui la distruzione della Motta Anomeri, cinse d'assedio la Motta Rossa, ingaggiando con i suoi abitanti ferocissimi scontri a fuoco.\nUn abitante della motta, tale Antonio detto \"Gabbadio\" per la sua dubbia morale, fingendo di voler lanciarsi in un'azione di sabotaggio dei cannoni nemici, usc\u00ec dal presidio della motta e si incontr\u00f2 segretamente col Marchese di Crotone, uno dei pi\u00f9 fedeli consiglieri del Duca di Calabria. Durante tale incontro Gabbadio accett\u00f2 di tradire i propri concittadini dietro pagamento di un compenso in denaro, e successivamente fece rientro nella Motta Rossa, millantando il successo della sua azione di sabotaggio.\nI \"Mottigiani\", sentendo effettivamente tacere le artiglierie nemiche, credettero al Gabbadio e, festanti, abbassarono la guardia. Il clima di festa diede modo a Gabbadio di facilitare la scalata delle mura difensive ad un piccolo gruppo di aragonesi: tale gruppo di assalitori riusc\u00ec dunque ad aprire le porte della Motta Rossa, consentendo all'intero esercito aragonese di invadere la fortificazione.\nLa Motta Rossa fu rasa al suolo ed ai suoi cittadini fu vietato di ricostruire il paese sia nelle stesso sito che in qualunque altro luogo strategico: ormai raminghi, gli abitanti della Motta Rossa, piuttosto che unirsi alla nemica Reggio preferirono aggregarsi ai paesi limitrofi, fra cui Sambatello."}
{"id": "1321454", "revid": "1543377", "url": "https://it.wikipedia.org/wiki?curid=1321454", "title": "Idrografia di Milano", "text": "Lidrografia di Milano e della zona dei comuni confinanti \u00e8 particolarmente complessa, sia per cause naturali, vista la cospicua presenza di fiumi, torrenti e fontanili che formano un vero e proprio groviglio idrico, sia per questioni legate ai lavori di canalizzazioni e di deviazione dei corsi d'acqua eseguite dall'uomo, aventi il proprio inizio durante l'epoca romana, che hanno portato alla realizzazione di numerose rogge, canali e laghi artificiali.\nIl territorio di Milano \u00e8 ricchissimo d'acqua, visto che la citt\u00e0 si trova sulla \"linea dei fontanili\", laddove vi \u00e8 l'incontro, nel sottosuolo, tra strati geologici a differente permeabilit\u00e0, situazione che permette alle acque profonde di riaffiorare in superficie, soprattutto nell'area sud ovest di Milano, dove la composizione del terreno unitamente al livello della falda ne permette la risalita. La prima descrizione dell'idrografia di Milano \u00e8 stata fatta da Bonvesin de la Riva, scrittore e poeta italiano vissuto a cavallo tra il XIII e il XIV secolo.\nI corsi d'acqua pi\u00f9 importanti che interessano Milano e la sua area metropolitana sono i fiumi Lambro, Olona e Seveso, i torrenti Bozzente, Garbogera, Lura, Merlata e Pudiga, i canali navigabili Naviglio della Martesana, Naviglio Grande, Naviglio Pavese, Naviglio di Bereguardo, Naviglio di Paderno e Vettabbia, e i corsi d'acqua artificiali Canale Ticinello, Canale Vetra, Cavo Redefossi, Cavo Ticinello e Lambro Meridionale. A Milano sono anche situati due importanti bacini artificiali, la Darsena di Porta Ticinese e l'Idroscalo di Milano.\nTra le architetture degne di nota ad essi collegati, ci sono svariate conche di navigazione (tra cui la conca dell'Incoronata, la conca di Viarenna, la conca Fallata e la conchetta), alcuni mulini ad acqua (tra cui Molino Dorino e Mulino Vettabbia) e il ponte delle Gabelle.\nTerritorio.\nMilano poggia su un'unica tipologia di terreno di origine fluvio-glaciale a cemento carbonatico, comune a tutta la pianura padana. La caratteristica principale \u00e8 quella di essere facilmente carsificabile. Tale roccia \u00e8 ricoperta dai sedimenti fluviali quaternari ed \u00e8 visibile lungo i principali corsi d'acqua, costituendo dei conglomerati che in Lombardia sono conosciuti come \"ceppi\".\nMilano occupa un'area di 181,76\u00a0km\u00b2 a occidente della Lombardia, a 25\u00a0km a est del fiume Ticino, a 25\u00a0km a ovest dell'Adda, a 35\u00a0km a nord del Po e a 50\u00a0km a sud del lago di Como, lungo la cosiddetta \"linea delle risorgive\", laddove cio\u00e8 vi \u00e8 l'incontro, nel sottosuolo, tra strati geologici a differente permeabilit\u00e0, cosa che permette alle acque profonde di riaffiorare in superficie.\nIn quest'area il terreno digrada dolcemente da nord-ovest a sud-est misurando, sul livello del mare, dai 147 ai 102\u00a0m, con una media di 122\u00a0. Rompe questa omogeneit\u00e0 la \"collinetta\" del Castello Sforzesco, misurando 124\u00a0 ed elevandosi di circa 3\u00a0m sui territori circostanti. \nOccorre inoltre considerare i solchi vallivi, da ovest verso est, dei fiumi Olona-Lura, Guisa-Nirone-Lambro Meridionale, Seveso-Vettabbia e Lambro settentrionale.\nA prescindere dai dati stratigrafici (considerando cio\u00e8 che il terreno geologico si trova mediamente tra 2-5 metri sotto il manto stradale), secondo le rilevazioni fatte dal Poggi nel 1911 la zona corrispondente alla citt\u00e0 romana si trovava tra 118,71 (via Torino) e 121,26 (via Monte di Piet\u00e0)\u00a0; la citt\u00e0 nel 1155 (cerchia dei Navigli) si trovava tra 118,61 (via della Signora) e 121,80 (via Solferino)\u00a0; la citt\u00e0 dei Bastioni (1549) si trovava tra 124 (Bastioni di Porta Volta) e 114 (Bastioni di Porta Romana)\u00a0; la circonvallazione esterna si trova tra 127,68 (la Villa Simonetta, Scuola Civica di Musica) e 109,40 (piazzale Lodi)\u00a0\nSempre in base a questo studio il profilo delle acque freatiche misurava (nel 1911) da un massimo di 124\u00a0 in Via Simonetta a 107 in Corso Lodi, con una mediana di 115 proprio a livello del nucleo romano, a cui corrisponde una profondit\u00e0 della falda maggiore rispetto a quanto si configurava nel territorio circostante. Tale dato pu\u00f2 apparire banale, ma occorre considerarlo alla luce del genio romano e inserirlo nell'opera di centuriazione del territorio. L'urbanizzazione romana interess\u00f2, rispetto al villaggio golasecchiano-celtico, una zona elevata posta pi\u00f9 a nord-nordest, dove vennero sfruttate meglio le acque di fontanile inalveate. \nNumerosi canali irrigui e navigabili vennero costruiti in epoca repubblicana a scopo di bonifica idraulica e agraria, per il funzionamento e la difesa dell'abitato e il trasporto delle persone e delle cose a media e grande distanza. Questo importante e precoce intervento, assieme al regime palustre preesistente, non permette di valutare il decorso originale dei corsi d'acqua noti, che completano questo ricco panorama idrologico, quali il Lambro a est, l'Olona, il Seveso e il Nirone a nord, la Vettabbia e il Lambro Meridionale a sud.\nAttualmente gran parte di questi corsi d'acqua, naturali e no, si trova sotto il manto stradale. A cielo aperto scorrono il Lambro, alla periferia orientale, il Naviglio Grande e il Naviglio Pavese, l'uno entrando e l'altro uscendo dalla Darsena di Porta Ticinese, la Martesana, da Cascina Gobba alla \"Cassina de' pomm\", la Vettabbia, da Morivione, e il Lambro Meridionale, da piazza delle Milizie, senza contare le numerosissime rogge. Il sistema non \u00e8 naturalmente pi\u00f9 navigabile, ma conserva inalterato il suo potenziale irriguo.\nTale proficua collocazione nel contesto di una pianura molto fertile, ha influenzato notevolmente la storia della citt\u00e0 e il ruolo che essa ha avuto nei confronti della nazione italiana e dei paesi transalpini.\nLa superficie che occupa attualmente Milano ha dimensione superiore a quella di alcune citt\u00e0 europee come Parigi, Amsterdam, Bruxelles e Dublino. La continuit\u00e0 abitativa si \u00e8 estesa oltre i confini amministrativi, formando coi comuni contermini e alcuni di cintura un'unica conurbazione. Un sostanziale ampliamento territoriale era avvenuto invece nel 1923 con l'incorporazione di dieci comuni limitrofi, che ora sono quartieri della citt\u00e0. Milano attualmente \u00e8 suddivisa in nove zone, denominate municipi circoscrizionali, con poteri di ordinaria amministrazione e consultivi.\nGeneralit\u00e0.\nI corsi d'acqua appartenenti all'idrografia milanese (partendo da oriente e andando in senso antiorario) sono il Lambro, il Naviglio della Martesana, il Seveso, l'asse Olona-Lambro Meridionale, il Naviglio Grande e il Naviglio Pavese: insieme i cinque corsi d'acqua costituiscono l'ossatura portante dell'intero sistema idrico che scorre verso sud-est.\nA sud di Milano sono collocati i tre depuratori cittadini (da est a ovest: Peschiera Borromeo, Milano Nosedo e Milano San Rocco) che trattano le acque reflue della metropoli lombarda, e i diversi canali le cui acque, dopo avere irrigato la pianura, hanno come recapito finale il Po. A nord, a tagliare orizzontalmente l'Alto Milanese intersecando il Ticino e l'Adda, scorre il Canale Villoresi.\nSul territorio comunale di Milano \u00e8 poi presente un esteso reticolo di corsi d'acqua naturali e artificiali che sono stati ereditati dal passato, il cui sviluppo complessivo \u00e8 di 370 chilometri. La maggior parte di questi piccoli corsi d'acqua scorre in alvei coperti. Di questi, circa 200 chilometri, riguardano la rete dei corsi d'acqua principali o secondari; misurano complessivamente circa 170\u00a0km quelli minori, che sono spesso alimentati direttamente o indirettamente dalla falda acquifera di Milano.\nLa prima descrizione dell'idrografia della citt\u00e0 lombarda di Milano fu fatta da Bonvesin de la Riva, scrittore e poeta italiano vissuto a cavallo tra il XIII e il XIV secolo.\nStoria.\nL'epoca celtica: la fondazione di Milano.\nIl primigenio insediamento celtico che diede origine a Milano, il cui toponimo era forse \"Medhelan\", fu in seguito, da un punto di vista topografico, sovrapposto e sostituito da quello romano; quest'ultimo, che fu chiamato dagli antichi Romani \"Mediolanum\", fu poi a sua volta rimpiazzato da quello medievale. Il centro urbano di Milano \u00e8 costantemente cresciuto a macchia d'olio, fino ai tempi moderni, attorno al primo nucleo celtico.\nL'insediamento celtico aveva due corsi d'acqua che lo interessavano direttamente, il Seveso e il Nirone. Pi\u00f9 a ovest erano presente il Pudiga e l'Olona, mentre pi\u00f9 a est il Lambro. I tre fiumi maggiori che fanno parte dell'idrografia milanese (Lambro, Seveso e Olona) scorrevano nei loro alvei naturali, il Lambro e l'Olona pi\u00f9 lontani dalla citt\u00e0, mentre il Seveso attraversava il centro abitato di \"Medhelan\". Dei tre, l'unico che non ha subito modifiche nel corso dei secoli \u00e8 stato il Lambro, che scorre ancora nel suo antico alveo naturale, mentre gli alvei dell'Olona e del Seveso furono modificati dagli antichi Romani. Stessa sorte per il Nirone, il cui corso naturale fu modificato sempre dagli antichi Romani. \nSecondo la ricostruzione fatta nel 1911 dall'ingegner Felice Poggi, all'altezza di Milano, il Seveso sarebbe originariamente transitato nei pressi delle future mura medievali, da Porta Orientale medievale a Porta Romana medievale, il cui luogo dove sarebbero sorte, in epoca romana, era al di fuori dal centro abitato dell'antica \"Mediolanum\". In particolare il Seveso giungeva nel centro storico di Milano da nord est seguendo la moderna via dei Giardini per poi piegare a sud est seguendo le moderne via Monte Napoleone, piazza San Babila (e piegando decisamente verso ovest) corso Europa e via Larga fino all'altezza della futura Porta Romana medievale.\nDa qui l'antico alveo naturale del Seveso piegava verso sud est per percorrere, lungo i moderni corso di Porta Romana e corso Lodi, il suo alveo naturale lungo il moderno \"canale di Porta Romana\" (conosciuto anche con il nome di \"canale Vittadini\"), che \u00e8 stato in seguito interrato. Quest'ultimo intercettava poi il moderno Cavo Redefossi all'altezza delle future mura spagnole di Milano: da questo punto in poi il Seveso percorreva il suo alveo naturale lungo il moderno Cavo Redefossi fino alla sua foce nel Lambro a Melegnano.\nAnche l'Olona venne deviato dagli antichi Romani: in origine il fiume, giunto a Lucernate, frazione di Rho, percorreva il suo antico alveo naturale verso sud attraversando la moderna Settimo Milanese, passava a diversi chilometri dalla futura Milano per poi percorrere l'alveo dell'Olona inferiore o meridionale e sfociava nel Po a San Zenone.\nIl territorio di \"Mediolanum\" era ricco d'acqua, visto che l'insediamento si trovava sulla \"linea dei fontanili\", laddove vi \u00e8 l'incontro, nel sottosuolo, tra strati geologici a differente permeabilit\u00e0, situazione che permette alle acque profonde di riaffiorare in superficie. Per praticare l'agricoltura e per muoversi su un terreno altrimenti paludoso, i Celti hanno dovuto necessariamente regolarizzare il flusso delle acque ricorrendo a canalizzazioni e drenaggi, cui si sono sovrapposte opere successive che hanno fatto perdere la traccia e la memoria del sistema idrico milanese originario.\nL'epoca romana.\nLe bonifiche.\nLe citt\u00e0 romane erano grandi consumatrici d'acqua, sia per usi pubblici che per usi domestici, e quindi gli antichi Romani studiarono a fondo l'ingegneria idraulica, di cui diventarono profondi conoscitori. A \"Mediolanum\" non occorrevano acquedotti, visto che l'acqua era abbondante e facilmente raggiungibile: essa affiorava dal suolo dalle risorgive e scorreva vicina nei fiumi e nei torrenti, e ci\u00f2 rispondeva pienamente alle esigenze della vita quotidiana della citt\u00e0.\nLe campagne attorno alla citt\u00e0 erano state poi assegnate a coloni e a reduci, come testimoniano gli abbondanti ritrovamenti archeologici e i toponimi di derivazione latina; i terreni digradavano dolcemente e costantemente da nord ovest a sud est, e questa caratteristica ne favoriva la bonifica, di cui gli antichi Romani erano esperti.\nDa una parte si raccoglieva l'acqua per drenare i terreni, dall'altra si usavano le acque raccolte per irrigare i campi, con un disegno preordinato e consapevole. Si cre\u00f2 cos\u00ec un reticolo fittissimo di fossi, canaletti, ruscelli che rimarr\u00e0 nei secoli la caratteristica di Milano e della sua area urbana (dei 370 chilometri totali di corsi d'acqua di cui si dice sopra, ai pi\u00f9 piccoli compete ancora la rispettabile cifra di circa 170 chilometri). L'idrografia milanese originaria, quella realizzata dalla natura, inizi\u00f2 quindi a mutare sostanzialmente.\nLe deviazioni dei fiumi.\nDato che l'antica \"Mediolanum\" era cresciuta e serviva nuova acqua per i pi\u00f9 svariati usi (per gli artigiani nonch\u00e9 per gli usi pubblici, domestici e difensivi) gli antichi Romani deviarono parte delle acque del Seveso, che scorreva lungo il perimetro orientale dell'abitato, verso il torrente Nirone, che transitava poco pi\u00f9 a ovest.\nCon questi lavori, si cre\u00f2 un anello d'acqua che circondava il centro abitato di Milano. Al tratto occidentale di questo anello d'acqua (ovvero il nuovo alveo artificiale del Nirone) fu dato il nome di Piccolo Sevese (l'antico toponimo per\u00f2 non scomparve completamente, visto che il Piccolo Sevese \u00e8 conosciuto ancora oggi anche con il nome di \"Nirone\"), mentre alla restante parte dell'anello d'acqua, quella che circondava Milano a nord, a est e a sud (ovvero il corso d'acqua costituito dal letto naturale del Seveso e dai due canali artificiali realizzati per intercettare le acque del Nirone) fu dato il nome di Grande Sevese. \nIl Grande Sevese e il Piccolo Sevese si allargavano costeggiando il perimetro esterno di Milano per poi convergere e sfociare entrambi nel canale Vetra (da cui il nome della moderna piazza), che raccoglieva le acque di scolo della citt\u00e0 e che fungeva da scaricatore dell'anello d'acqua costituito dal Grande Sevese e dal Piccolo Sevese.\nL'anello d'acqua formato dal Grande Sevese e dal Piccolo Sevese divent\u00f2 poi il fossato delle mura romane di Milano, che vennero costruite in posizione poco pi\u00f9 interna rispetto a questo sistema idraulico circolare. In particolare il Grande Sevese costituiva il lato settentrionale, meridionale e orientale del fossato, mentre il Piccolo Sevese ne formava il suo ramo occidentale. Il Grande Sevese e il Piccolo Sevese esistono ancora e sono i canali pi\u00f9 antichi di Milano, dato che risalgono all'et\u00e0 romana repubblicana.\nDal Seveso fu poi realizzata una derivazione che portava acqua alle Terme Erculee, erette tra la fine del III secolo e l'inizio del IV dall'imperatore Massimiano Erculio e andate distrutte durante le invasioni barbariche del V secolo o nel 1162, quando l'imperatore Federico Barbarossa fece radere al suolo Milano.\nCon il passare del tempo la popolazione della Milano romana divenne molto numerosa, e i modesti regime idrici di Seveso e del Nirone non erano pi\u00f9 sufficienti a coprire il fabbisogno d'acqua della popolazione. L'Olona, che garantiva una quantit\u00e0 d'acqua di gran lunga superiore a quella di Seveso e Nirone, come gi\u00e0 accennato, venne deviato a Lucernate, frazione di Rho, verso \"Mediolanum\". L'Olona originariamente proseguiva lungo il suo antico alveo naturale verso sud attraversando la moderna Settimo Milanese e passando a diversi chilometri da \"Mediolanum\" per poi percorrere l'alveo dell'Olona inferiore o meridionale e sfociare nel Po a San Zenone.\nFurono gli antichi Romani a deviare l'Olona, all'altezza di Lucernate, frazione di Rho, nel letto del Bozzente e quindi poi verso l'alveo del Pudiga, altro corso d'acqua che passava non lontano da \"Mediolanum\". Come destinazione finale del nuovo percorso dell'Olona fu scelto il fossato delle mura romane di Milano, dove riversava le sue acque nel canale Vetra (nome dato dagli antichi Romani al tratto terminale dell'alveo naturale del Nirone) all'altezza della moderna e omonima piazza: per realizzare questo obiettivo, gli antichi Romani prolungarono e allargarono il \"canale Vetra\" verso un'ansa naturale del Pudiga cos\u00ec da raccogliere anche le acque dell'Olona. L'Olona rimase affluente del canale Vetra fino al XII secolo, quando venne deviato nel fossato difensivo dei bastioni medievali all'altezza della moderna piazza della Resistenza Partigiana\nL'Olona fu deviato verso \"Mediolanum\" anche per un altro motivo: avere un corso d'acqua che costeggiasse interamente la via Severiana Augusta, antica strada romana che congiungeva \"Mediolanum\" con il \"Verbannus Lacus\" (il Lago Verbano, ovvero il Lago Maggiore). Parte del tracciato della via Severiana Augusta, che venne utilizzato anche nel Medioevo e nei secoli seguenti, fu poi ripreso da Napoleone Bonaparte per realizzare la strada statale del Sempione. L'opera di deviazione dell'Olona verso \"Mediolanum\" venne realizzata in concomitanza alla costruzione della via Severiana Augusta, ovvero nei primi anni dell'Era volgare, cio\u00e8 tra la fine dell'era repubblicana e i primi decenni dell'et\u00e0 imperiale romana.\nIn epoca romana fu realizzato un secondo colatore per le acque fognarie, il Lambro Meridionale, che esiste ancora oggi anche se non raccoglie pi\u00f9 le acque reflue della citt\u00e0, ora depurate nei tre depuratori cittadini di Peschiera Borromeo, Milano Nosedo e Milano San Rocco. Il Lambro Meridionale percorre il tratto terminale dell'antico alveo naturale del torrente Pudiga, che \u00e8 stato ampliato per raccogliere gli scarichi fognari di Milano. Con la deviazione dell'Olona verso la citt\u00e0, venne meno la continuit\u00e0 idrica dell'antico letto del Pudiga, il cui tratto pi\u00f9 meridionale (ovvero il futuro \"Lambro Meridionale\") venne intercettato rimanendo privo di acque pulite, che provenivano da nord, trasformandosi quindi in collettore di fogna. Essendo stato un colatore, cio\u00e8 un recettore e convogliatore di acque reflue, la \"sorgente\" del Lambro Meridionale si \u00e8 spostata nel tempo, cos\u00ec come sono cambiati i suoi affluenti.\nIl primo porto fluviale di Milano.\nDavanti alle mura romane di Milano tra le moderne via del Bottonuto e via San Clemente si estendeva una banchina di porto affacciata ad un laghetto che consentiva l'attracco in corrispondenza della moderna via Larga, lungo la quale scorreva il Seveso. Il laghetto venne in seguito prosciugato e fu realizzata l'opera idraulica che diede il nome al quartiere Bottonuto. Rest\u00f2 il ricordo di tale laghetto nel nome della via Poslaghetto, scomparsa negli anni cinquanta del XX secolo per fare posto alla Torre Velasca. Il laghetto fu realizzato modificando opportunamente una laguna naturale formata da un'ampia ansa naturale del Seveso. Questo fu il primo porto fluviale di Milano: esso era in comunicazione, tramite la Vettabbia, con il Lambro, quindi con il Po e infine con il mare.\nDi questo collegamento fa menzione nell'XI secolo Landolfo Seniore nella sua \"Historia Mediolanensis\", mentre una \"patente\" di Liutprando re dei Longobardi (690-740) parla di un porto tra Lambro e Po. Ancora a favore della tesi, due ritrovamenti, uno in piazza Fontana e l'altro in via Larga, di un lungo manufatto romano (un pavimento litico su palafitte) che appare come una banchina portuale. Il materiale, costituito da lastre in serizzo di due metri e mezzo e pali di rovere, \u00e8 conservato al Museo Civico di Storia Naturale di Milano.\nIl Medioevo.\nLe invasioni barbariche e i cistercensi.\nDurante le invasioni barbariche del V secolo, che portarono alla caduta dell'Impero romano d'Occidente, il complesso intrico di canali e rogge costruite per la bonifica e l'irrigazione attorno alla citt\u00e0 decadde, con i campi coltivati tra Milano e Pavia che lasciarono il posto alla boscaglia e alla palude.\nFurono i monaci dell'abbazia di Chiaravalle e quelli dell'abbazia di Morimondo, appartenenti all'ordine cistercense, ordine religioso che venne fondato solo pochi decenni prima in Francia e che favor\u00ec in tutta Europa la ripresa dell'agricoltura e delle attivit\u00e0 manifatturiere, a riportare, nel XII secolo, nella bassa pianura milanese, le coltivazioni nonch\u00e9 a introdurre i prati a marcita, a reintrodurre l'allevamento, a ripristinare il funzionamento della rete di canali e rogge e a far rinascere le attivit\u00e0 artigianali della lavorazione della lana.\nI documenti conservati nei due monasteri citati sono particolarmente ricchi per quel che riguarda i diritti d'acqua, gli acquisti di fondi e l'apertura di mulini ad acqua. Esempi di impianti molinatori presenti lungo le vie d'acqua milanesi sono il Molino Dorino e il Mulino Vettabbia.\nDalle mura medievali al Naviglio Grande.\nNel 1152 fu costruito per scopi militari tra Abbiategrasso e Landriano un nuovo canale artificiale deviando una parte delle acque del Ticino con il precipuo obiettivo di scoraggiare le incursioni dei pavesi, alleati di Federico Barbarossa, imperatore del Sacro Romano Impero e nemico di Milano. Il Canale Ticinello (da non confondere con Cavo Ticinello, sopra menzionato), questo il suo nome, ha resistito nei secoli e una sua parte \u00e8 giunta sino a noi. \nQuattro anni pi\u00f9 tardi, nel 1156, sempre per difendersi da Federico Barbarossa, Milano si dot\u00f2 di nuove mura in legno, che vennero circondate da un ampio fossato allagato dalle acque del Seveso e del Merlata. Questo fu il secondo sistema di mura di Milano, che sono conosciute come \"cinta dei terraggi\" e che in parte inglobavano i resti del primo sistema difensivo della citt\u00e0, le mura romane di Milano. Da questo fossato, grazie a lavori di ampliamento effettuati nei secoli successivi terminata la sua funzione militare, ebbe origine la Cerchia dei Navigli.\nCome conseguenza della distruzione di Milano del 1162, che fu opera di Federico Barbarossa, verso il 1171 si iniziarono i lavori per un pi\u00f9 efficace sistema difensivo, questa volta in muratura e dotato di un fossato allagato dalle acque dell'Olona, che in questa occasione sub\u00ec la seconda deviazione della sua storia. Contestualmente vennero realizzate le porte di Milano.\nNel 1272 parte del Canale Ticinello, quello compreso tra Abbiategrasso a Landriano, fu reso navigabile e divenne il Naviglio Grande. Il Naviglio Grande terminava nei pressi della basilica di Sant'Eustorgio, allora fuori dalla Porta Ticinese medievale. Il canale non era ancora collegato al fossato delle mura medievali di Milano che circondava la citt\u00e0 e che in seguito diverr\u00e0 la Cerchia dei Navigli; ci\u00f2 avverr\u00e0 dopo oltre un secolo per le esigenze della Veneranda Fabbrica del Duomo. Il Naviglio Grande fu di fondamentale importanza per lo sviluppo dei commerci, del benessere e della potenza economica e militare di Milano, che dopo la vittoria su Federico Barbarossa nella battaglia di Legnano (29 maggio 1176) vide accrescere costantemente la propria egemonia, supremazia che port\u00f2 poi alla nascita della Signoria di Milano.\nAncora prima di diventare un'importante via di comunicazione il Naviglio Grande, con le sue centosedici bocche d'irrigazione, dispensava acqua nelle campagne milanesi, riversando il suo flusso in direzione sud-est e modificando profondamente l'idrografia dell'area. Nuove rogge e canali solcavano ora la pianura, ma ci\u00f2 non venne reputato sufficiente. Da Milano l'acqua del Ticino riprendeva la via delle campagne attraverso un nuovo Cavo Ticinello, indipendente dal precedente, che si dirige ancora oggi verso Selvanesco (oggi quartiere della periferia meridionale di Milano) irrigando i terreni dei nuovi signori della citt\u00e0, i Della Torre.\nI Visconti e gli Sforza.\nNel 1359 Galeazzo II Visconti ordin\u00f2 la costruzione di un naviglio per Pavia allo scopo di irrigare il Parco della Vernavola, area verde che si estende dal castello Visconteo di Pavia a oltre la moderna Certosa di Pavia, e di un altro \"aqueducto\" derivante dall'Adda per irrigare una sua tenuta nei pressi di Porta Giovia a Milano. Il primo divenne il Navigliaccio, mentre del secondo non restano tracce, resti che forse sono stati coperti dal Naviglio della Martesana, che fu realizzato in seguito nella stessa zona.\nDopo poco pi\u00f9 di un secolo l'idrografia milanese cambi\u00f2 ancora. La signoria dei Visconti, diventata Ducato di Milano nel 1396, persegu\u00ec con successo una politica espansionistica e la citt\u00e0 divenne la capitale di uno Stato esteso, potente e ricco che aveva bisogno anche di simboli per sancire il proprio ruolo egemone. Gian Galeazzo volle per la sua citt\u00e0 una cattedrale che rivaleggiasse con le maggiori d'Europa, il Duomo di Milano, la cui costruzione inizi\u00f2 nel 1386.\nIl Duomo di Milano, il cui nome completo \u00e8 \"Basilica Cattedrale Metropolitana di Santa Maria Nascente\", fu ricoperta interamente in marmo di Candoglia: quest'ultimo fu portato, attraverso il Naviglio Grande, da Candoglia, che si trova sulla sponda occidentale del Lago Maggiore, direttamente a Milano in prossimit\u00e0 del cantiere, che distava 400 metri.\nSi rese cos\u00ec navigabile la fossa che cingeva le mura, restringendola, approfondendola e trasformandola nella Cerchia dei Navigli, e si prolung\u00f2 fino a essa il Naviglio Grande, scavando un approdo, il laghetto di Santo Stefano, dove arrivavano tutti i materiali da costruzione necessari.\nCinquant'anni dopo, nel 1438, sul tratto d'acqua che congiungeva il Naviglio Grande alla Cerchia dei Navigli venne realizzata, sotto il regno di Filippo Maria Visconti, la prima conca di navigazione dei navigli milanesi, la Conca di Viarenna. La prima Conca di Viarenna fu poi demolita per far posto alle mura spagnole di Milano (chiamate anche \"Bastioni\") venendo sostituita da un'omonima struttura che esiste ancora oggi e che fu realizzata dalla Veneranda Fabbrica del Duomo di Milano tra il 1551 e il 1558.\nFu il successore di Filippo Maria Visconti, il duca Francesco Sforza, a far costruire il Naviglio della Martesana, canale navigabile che va da Trezzo d'Adda alla \"Cassina de' Pomm\" e che \u00e8 stato reso navigabile nel 1471; fu il duca Lodovico il Moro a portarlo in citt\u00e0 collegandolo alla Cerchia dei Navigli nel 1496 e realizzando in questo modo la congiunzione delle acque dell'Adda e del Ticino.\nNel 1470, per volont\u00e0 di Francesco Sforza, era gi\u00e0 stato completato il Naviglio di Bereguardo, che dal Naviglio Grande raggiungeva il pianoro sopra il Ticino, a nord di Pavia. Nel 1496 fu invece realizzata la Conca dell'Incoronata, che si trovava lungo quel tratto cittadino del Naviglio della Martesana che \u00e8 stato poi interrato.\nDalla dominazione spagnola al XXI secolo.\nDella dominazione spagnola, sulla carta idrografica di Milano, resta la Darsena di Porta Ticinese, che venne realizzata tra il 1603 e il 1605. Per alimentare la Darsena fu deciso di deviare, per la terza volta nella sua storia, l'Olona. Dal 1603 al 1704 il fiume presentava un solo braccio terminale che finiva in Darsena, mentre su una mappa del 1722 \u00e8 riportato che l'Olona si biforcasse in due rami pressoch\u00e9 paralleli che si riunivano prima di entrare in Darsena: l'Olona Nuova, cio\u00e8 quello settentrionale che pi\u00f9 tardi si chiamer\u00e0 roggia Molinara, e l'Olona Vecchia, ovvero quello meridionale. La roggia Molinara fu poi interrata alla fine del XIX secolo prima della canalizzazione del fiume.\nNel 1919, nell'ambito della complessa revisione idrofognaria di Milano, si iniziarono a costruire i canali del percorso moderno dell'Olona, che prevedeva la deviazione di parte delle sue acque verso il Lambro Meridionale passando per la circonvallazione esterna. La diramazione che sfociava nella Darsena fu per\u00f2 mantenuta. La deviazione verso quest'ultima avveniva in piazza Tripoli: qui c'era una chiusa che deviava il fiume per via Roncaglia, dando inizio a quello che fu chiamato il \"ramo Darsena\". Col passare degli anni, e con l'aumentare dell'inquinamento dell'Olona, la portata del ramo Darsena si ridusse notevolmente. Alla fine degli anni ottanta del XX secolo fu infine azzerata per \"rischio idrogeologico e pericolo di inquinamento\" della Darsena e delle acque che ne uscivano a scopo irriguo o di navigazione.\nIl Naviglio Pavese nacque dall'esigenza di Milano di essere collegata al mare, che si era gi\u00e0 realizzata in tempi remoti attraverso la Vettabbia e il Lambro, e, dal 1470, grazie anche al Naviglio di Bereguardo. Questi erano per\u00f2 percorsi disagevoli per il tratto stradale che divideva il canale dal Ticino e dalla altre vie d'acqua, problema che causava estenuanti trasbordi a dorso di mulo o addirittura il traino di barche cariche dal fiume al canale. Ci\u00f2 consentiva a Pavia un completo controllo sui traffici da e per Milano. Il primo tentativo di scavo del Naviglio Pavese, canale che serv\u00ec proprio a spezzare l'egemonia di Pavia nei traffici verso Milano, fu fatto durante la dominazione spagnola. I lavori si arrestarono nel 1610 poco oltre la seconda conca, all'incrocio con il Lambro Meridionale.\nNel 1706 alla dominazione spagnola subentr\u00f2 quella austriaca che dur\u00f2 praticamente per l'intero secolo. L'assolutismo illuminato di Vienna cre\u00f2 le condizioni per la ripresa del territorio e dell'economia, ma le guerre assorbirono molte risorse e dei navigli di Milano si torn\u00f2 a parlare solo dopo il 1770. Il completamento dell'opera si ebbe durante l'epoca napoleonica: con la costruzione della strada del Sempione tra il 1800 e il 1805 divent\u00f2 naturale pensarne un'estensione verso il Po e il mare attraverso il Naviglio Pavese. Fu poi lo stesso Napoleone a stabilirne la costruzione. I lavori partirono nel giugno del 1807, si interruppero dal 1813 al 1817 per la caduta di Napoleone, e furono conclusi a met\u00e0 del 1819. L'arciduca Ranieri Giuseppe d'Asburgo-Lorena, vicer\u00e9 del nuovo Regno Lombardo-Veneto austriaco, pot\u00e9 inaugurare solennemente il Naviglio Pavese il 16 agosto dello stesso anno. Furono sempre gli austriaci a realizzare alcune opere che, seppure lontane da Milano, furono fondamentali per la navigabilit\u00e0 tra i laghi Maggiore e Lario: i lavori per il Naviglio di Paderno, che furono iniziati nel 1777, e la realizzazione del Cavo Redefossi, che venne costruito tra il 1783 e il 1786.\nDal XVII al XIX secolo, nella fascia di territorio tra la Cerchia dei Navigli e le mura spagnole di Milano, furono costruite sontuose ville con giardini ricchi di giochi d'acqua e, soprattutto, con i mille rivoli d'acqua derivata dai navigli, acqua che serviva anche per irrigare i loro orti: verdure e frutta non sopportavano i lunghi viaggi e cos\u00ec venivano coltivati direttamente in citt\u00e0. Queste nobili dimore sono collocate per la stragrande maggioranza nella parte nord della citt\u00e0, dove l'acqua dei navigli era ancora fresca e limpida. Attorno alle porte sudorientali (Ticinese e Lodovica) si addensarono quelli che diventeranno i \"quartieri popolari\" della citt\u00e0, dove l'acqua, pi\u00f9 sporca, diventava un \"mezzo di lavoro\".\nAl completamento dell'idrografia milanese manca il canale Villoresi, realizzato tra il 1877 e il 1890, quando in citt\u00e0 era gi\u00e0 stato interrato il laghetto di Santo Stefano e gi\u00e0 coperte diverse rogge, tra le quali l'Acqualunga, che scendeva da Precotto per lo stradone di Loreto dando acqua ai ruscelli dei neonati Giardini di Porta Venezia. E vanno ricordati, anche se il primo ebbe vita assai breve, il Porto di Mare, l'infrastruttura che avrebbe dovuto consentire la sopravvivenza del sistema idroviario di Milano con la costruzione di un porto destinato a sostituire la Darsena di Porta Ticinese (i lavori per\u00f2 non furono mai conclusi) e l'idroscalo di Milano (1928), uno specchio d'acqua destinato all'ammaraggio degli idrovolanti che \u00e8 situato a Segrate, nelle vicinanze dell'Aeroporto di Milano-Linate.\nCorsi d'acqua che attraversano Milano.\nQuesto \u00e8 un elenco dei corsi d'acqua che interessano la citt\u00e0, con la distinzione tra quelli che l'attraversano e tra quelli esterni al territorio comunale di Milano, con una seconda divisione tra i corsi d'acqua naturali e quelli artificiali.\nPrincipali corpi d'acqua cittadini.\nI corsi d'acqua principali che attraversano Milano sono:\nPrincipali corsi d'acqua dell'area metropolitana di Milano.\nI corsi d'acqua principali dell'area metropolitana di Milano sono:\nI corsi d'acqua principali.\nIl Lambro.\nIl Lambro scende dal triangolo lariano lungo la Valassina, attraversa la Brianza, compreso il suo capoluogo, Monza, e i comuni di Brugherio, Sesto San Giovanni e Cologno Monzese. A Milano scorre quasi interamente a cielo aperto, bagnandone la fascia orientale per circa dieci chilometri. Entra a Milano nel territorio comunale da Cascina Gobba, attraversa i quartieri di Cimiano, parco Lambro, Lambrate, Ortica-parco Forlanini, Ponte Lambro e Monlu\u00e8. Il Lambro entra a questo punto nel comune di Peschiera Borromeo, dove \u00e8 collocato uno dei tre depuratori del capoluogo lombardo (Milano sudest), impianto che scarica parte delle acque depurate nel Lambro e che ne riceve parte delle acque inquinate.\nA Lambrate c'era lo stabilimento meccanico della Innocenti, che nel dopoguerra lanci\u00f2 uno scooter che ebbe grande successo commerciale in tutto il mondo con il nome di \"Lambretta\", denominazione ispirata al fiume. Nel tratto milanese il Lambro riceve la roggia Lirone, emissario dell'Idroscalo di Milano. A Corte Sant'Andrea di Senna Lodigiana il Lambro sfocia nel Po, con una portata media di 12\u00a0m\u00b3/s.\nFino al 2005 il Lambro riceveva lungo il suo percorso quasi tutti gli scarichi fognari di Milano, in parte direttamente (bacino est) e in parte tramite la Vettabbia, il Cavo Redefossi (entrambi colatori del bacino centrale) e il Lambro Meridionale (che raccoglieva a sua volta quelli del bacino occidentale). Con l'entrata in funzione del sistema di depurazione delle acque del capoluogo, la situazione \u00e8 radicalmente cambiata.\nSeveso, Redefossi, Garbogera e il Naviglio della Martesana.\nIl Seveso Nasce a Cavallasca, in provincia di Como, sul Monte Sasso, in prossimit\u00e0 della frontiera tra l'Italia e la Svizzera, a quota 490\u00a0m s.l.m. Tra Cavallasca e Paderno Dugnano contribuisce a formare il confine occidentale della Brianza. Il Seveso scorre oggi coperto per quasi nove chilometri dal confine comunale tra Bresso e Milano alla confluenza nel Naviglio della Martesana, che pone fine al suo corso. L'attuale \"foce\" del Seveso nel Naviglio della Martesana \u00e8 al di sotto del manto stradale di via Melchiorre Gioia a Milano, all'altezza di via Giacomo Carissimi. Ha avuto il non invidiabile soprannome \"fiume nero\" dato per il colore delle sue acque.\nIn origine, come gi\u00e0 accennato, il Seveso raggiungeva il centro storico di Milano sfiorando l'abitato sul suo lato orientale. L'alveo naturale del Seveso transitava nei pressi delle mura medievali, da Porta Orientale medievale a Porta Romana medievale, seguendo poi il percorso del Cavo Redefossi e sfociando nel Lambro a Melegnano: il Cavo Redefossi rappresenta quindi la parte finale dell'antico alveo naturale del Seveso prima della modifica del suo percorso, che fu opera degli antichi Romani\nIl Cavo Redefossi \u00e8 un canale artificiale che nasce a Milano in zona Porta Nuova all'altezza del ponte delle Gabelle dalle acque del Naviglio della Martesana e che sfocia nel Lambro a Melegnano. Generalmente si data la costruzione del Cavo Redefossi nella forma attuale tra il 1783 ed il 1786, quando il governo austriaco di Milano ne oper\u00f2 una nuova inalveazione per evitare le frequenti esondazioni causate dalle piene del Seveso che interessavano Porta Romana, Porta Vittoria e Porta Lodovica. Fu poi prolungato alla fine del XVIII secolo per evitare quelle nell'immediato hinterland a sud; il Canale Scolmatore di Nord Ovest, che va da Paderno Dugnano al Ticino, \u00e8 stato costruito a partire dal 1954 per rimuovere il problema a monte dell'area metropolitana di Milano: gli ultimi allagamenti nell'area nord della citt\u00e0 sono datati giugno, agosto e settembre 2010, con quest'ultimo che ha provocato danni assai gravi.\nIl Naviglio della Martesana, che proviene dall'Adda, non ha problemi di piene eccessive (scarica comunque le sue acque di eccesso nel Lambro, che scavalca prima di entrare a Milano) mentre la sua storia, nei primi secoli, \u00e8 stata caratterizzata dall'insufficienza del livello d'acqua necessario alla navigazione. Oggi termina il suo percorso a cielo aperto alla \"Cassina de' Pomm\", dove terminava prima che Lodovico il Moro lo portasse in citt\u00e0. Il Naviglio della Martesana scompare oggi sotto la superficie stradale tombinato.\nDel bacino del Seveso fa parte anche il Garbogera, torrente che attraversa la provincia di Monza e della Brianza, la provincia di Milano e il Parco delle Groane. A Milano percorre tombinato via Bovisasca per poi deviare verso est e solcare sotto il manto stradale i viali della circonvallazione esterna. Il Garbogera sottopassa poi il Naviglio della Martesana nei pressi della confluenza del Seveso nel canale citato. Prosegue il suo corso piegando verso sud e percorrendo tombinato viale Molise a viale Puglie per poi confluire nel Cavo Redefossi lungo corso Lodi. All'inizio del 2000 buona parte delle sue acque sono state immesse nella fognatura di Milano all'altezza del dismesso scalo merci Farini. Fu protagonista in passato di episodi di inquinamento grave per la presenza di scarichi abusivi. Oggi nei brevi tratti un cui scorre libero tra Cesano Maderno, Bollate e Novate \u00e8 in condizioni migliori del Seveso.\nLa copertura e la tombinatura del Seveso a Milano avvennero gradualmente, con l'espandersi della citt\u00e0. Le prime datano dalla fine del XIX secolo e riguardarono il tratto dalla Martesana a Porta Nuova, iniziando dalle mura spagnole e risalendo fino a via Ponte Seveso e in un secondo tempo fino al Naviglio della Martenana, in via Melchiorre Gioia. Sulla destra della Martesana fino a viale Zara (piazzale Istria) a partire dagli anni trenta, mentre i successivi sono una conseguenza del piano regolatore generale della citt\u00e0 del 1953 e si estesero verso la periferia, prima sino a Niguarda poi lungo la via Ornato, fino al confine comunale con Bresso in anni pi\u00f9 recenti.\nL'Acqualunga e la roggia Gerenzana.\nSono legati in diverso modo al Seveso due corsi d'acqua, l'Acqualunga e la roggia Gerenzana, che scorrono completamente tombinati e invisibili nei loro percorsi. Il primo \u00e8 un fontanile che nasce a Precotto, lungo viale Monza. Ai tempi degli antichi Romani era forse un affluente del Seveso e con esso contribuiva all'approvvigionamento idrico di Milano: vi \u00e8 chi sostiene che nella citt\u00e0 arrivasse autonomamente e che confluisse qui nel Grande Sevese.\nAl suo attraversamento si attribuiscono i resti di un supposto ponte romano rinvenuti a San Babila. In tempi storicamente pi\u00f9 documentati, l'acqua del fontanile scorreva copiosa nel parco di Villa Finzi a Gorla dove formava un laghetto; arrivava poi a piazzale Loreto e discendeva per gli attuali corsi Buenos Aires e Venezia, bagnando gli orti di Porta Orientale e formando, alla fine del XIX secolo, i ruscelli dei Giardini Pubblici di Porta Venezia. In via Scarlatti, tra gli edifici dei civici numeri 2 e 4, si vedono ancora i resti dell'antico canale dove passava la roggia Acqualunga. Scorreva poi parallela alla roggia Gerenzana in via Spallanzani e fu, come ricordato, il primo corso d'acqua milanese sacrificato alla viabilit\u00e0, dato che fu deviato nel Redefossi.\nDal Seveso nasce anche la roggia Gerenzana, in origine direttamente dal fiume, e successivamente, quando questo fu portato a unire le sue acque con il Naviglio della Martesana, da questo nuovo nodo idrico. Rappresentava un \"diritto d'acqua\", ovvero una roggia privata in sostanza, dei marchesi Brivio Sforza di cui irrigava le propriet\u00e0 a San Giuliano Milanese, e ha mantenuto lo stesso percorso, pur spostato poco pi\u00f9 a oriente di un tempo; gli ultimi tratti ai confini di Milano sono stati tombinati nel 1999.\nA Porta Orientale la roggia alimentava con le sue acque depurate, fatte filtrare attraverso strati di sabbia e ghiaia, il Bagno di Diana, la prima lussuosa piscina all'aperto di Milano e, subito prima, in via Sirtori, attraversava lo stabilimento (con deposito di carrozze, officine e scuderie) della Societ\u00e0 Anonima Omnibus, che gestiva il trasporto pubblico milanese e che aveva la necessit\u00e0 di abbeverare fino a cinquecento cavalli. Vi \u00e8 ancora un tratto scoperto della roggia Gerenzana tra via Spallanzani e via Sirtori, dietro il cortile di un noto supermercato.\nL'Olona.\nL'Olona oggi scorre invisibile tombinato sotto il manto stradale per gran parte del suo percorso cittadino. Come gi\u00e0 accennato, \u00e8 stato deviato dagli antichi Romani dal suo antico alveo naturale a Lucernate, frazione di Rho, verso Milano, tra il I e il II secolo d.C. In epoca romana l'Olona raggiungeva Milano con il nome di \"Vetra\".\nOggi l'Olona, superata Rho, giunge a Pero. Dopo un tratto iniziale ancora all'aperto, l'Olona inizia a scorrere sotto il manto stradale e giunge a Milano attraversando dapprima i quartieri Gallaratese e QT8, dove raccoglie le acque del fiume Merlata. Nel tratto sotto piazza Stuparich riceve la confluenza del torrente Pudiga. L'Olona costeggia quindi i quartieri Lampugnano e San Siro, per poi proseguire sotto i viali della circonvallazione filoviaria. Il percorso sotto la circonvallazione \u00e8 stato canalizzato nei primi due decenni del XX secolo e coperto in un periodo che va dal 1950 al 1970. All'uscita da questo tratto coperto, dopo avere sottopassato il Naviglio Grande, l'Olona termina il suo corso confluendo nel Lambro Meridionale.\nL'Olona, prima della costruzione di argini e canali scolmatori, \u00e8 stato un fiume che ha flagellato con frequenti esondazioni le aree che attraversa. Considerando gli ultimi quattro secoli, si possono contare pi\u00f9 di 70 alluvioni. La prima di cui si ha notizia sui documenti si \u00e8 verificata nel 1584 a Legnano. L'ultima esondazione che ha fatto danni ingenti si \u00e8 invece verificata il 13 settembre 1995, mentre l'ultima in ordine cronologico \u00e8 avvenuta il 29 luglio 2014. Tra quelle pi\u00f9 recenti, le tre esondazioni che hanno fatto pi\u00f9 danni in assoluto sono state quelle del 1911, del 1917 e del 1951. Quella pi\u00f9 devastante \u00e8 stata quella del 1951, che si \u00e8 verificata in concomitanza con l'alluvione del Polesine.\nPer quanto riguarda l'antico alveo naturale dell'Olona, quello che il fiume percorreva prima della sua deviazione verso Milano, uno dei pi\u00f9 importanti studi per determinarne il percorso fu fatto dall'ingegnere Felice Poggi, che analizz\u00f2, pi\u00f9 in generale, la storia di tutta l'idrografia milanese. Nel 1911 Poggi afferm\u00f2 che i due Olona, quella che sfocia nel Lambro Meridionale e il corso d'acqua che si scarica nel Po a San Zenone, costituivano fino ai primi anni dell'Era volgare un solo fiume che aveva una lunghezza complessiva di 120\u00a0km. Tale ipotesi \u00e8 stata confermata anche da studi successivi.\nDa Lucernate, per trovare l'antico alveo naturale dell'Olona seguendo le pur minime ondulazioni e le ridottissime variazioni altimetriche del terreno, si arriva a Cascina Olona (frazione di Settimo Milanese; \u00e8 indicativo il toponimo), a Baggio e a Corsico, con una possibile variante che da Settimo porterebbe a Muggiano e a Trezzano sul Naviglio (o a Cesano Boscone). Nelle localit\u00e0 contigue di Cesano Boscone, Corsico e Trezzano sul Naviglio, che sorgono tutte e tre sul Naviglio Grande, \u00e8 possibile individuare due corsi d'acqua che potrebbero scorrere - verso sud - nell'antico alveo naturale dell'Olona fino a Binasco: a Trezzano sul Naviglio e Cesano Boscone la roggia Belgioioso, mentre a Corsico la roggia Vecchia.\nDa Binasco, con la derivazione del Canale Ticinello, si giunge poi poco pi\u00f9 a sud, nel territorio di Lacchiarella, dove le rogge Colombana e Carona portano acqua alla rete irrigua dando origine al Roggione. Il Roggione, quando alla cascina Settimo di Bornasco riceve la roggia Olonetta, cambia nome in Olona inferiore (o meridionale). L'Olonetta, assieme alla roggia Misana, proviene da un fontanile di Misano Olona, pochi chilometri a monte. Ripreso il vecchio corso e il suo nome, l'Olona meridionale sfocia nel Po a San Zenone.\nI due Olona non hanno un'idrografia autonoma: all'altezza di Rozzano, dal Lambro Meridionale, diparte un ramo che si dirige verso sud-ovest acquisendo vigore grazie all'apporto idrico fornito da fontanili e canali artificiali. Questo corso d'acqua confluisce poi nell'Olona meridionale. L'omonimia dei due fiumi non \u00e8 quindi di origine imitativa o etimologica, ma \u00e8 dovuta al fatto che originariamente si trattava di due tronconi dello stesso fiume, deviato dagli antichi Romani nel suo tratto superiore verso Milano per portare acqua al fossato delle mura difensive della citt\u00e0. \u00c8 in progetto la riconnessone dei due Olona con la costruzione di un alveo artificiale che riprenderebbe l'antico corso del fiume. \nIl Lambro Meridionale.\nLa maggior parte degli studiosi di idrografia descrivono l'Olona ed il Lambro Meridionale come un solo corso d'acqua che sfocia nel Lambro, di cui \u00e8 il maggiore affluente, a Sant'Angelo Lodigiano e che ha una lunghezza complessiva di 121\u00a0km. Il Lambro Meridionale nasce dalla confluenza dell'Olona con uno scaricatore del Naviglio Grande (che serve a far defluire le acque in eccesso di quest'ultimo) in localit\u00e0 San Cristoforo a Milano.\nOriginariamente, alla sua sinistra idrografica, il Pudiga, in luogo dell'Olona, riceveva il Bozzente. Il Bozzente in origine aveva infatti un alveo naturale autonomo che lo portava a raccogliere le acque del Lura e del Merlata per poi confluire nel Pudiga. L'Olona, che \u00e8 stato deviato verso il Bozzente, e quindi verso Milano, dagli antichi Romani, proseguiva originariamente lungo il suo alveo naturale verso sud attraversando la moderna Settimo Milanese e passando a diversi chilometri da Milano per poi percorrere l'alveo del moderno Olona inferiore o meridionale e sfociare quindi nel Po a San Zenone. Con questa deviazione l'Olona cess\u00f2 di esistere come fiume continuo dalle sorgenti alla foce. Il tratto milanese dell'Olona corrisponde pertanto agli antichi alvei naturali del Bozzente e del Pudiga.\nVa ricordato che Milano, fino agli inizi degli anni duemila, ha sempre adottato per lo scarico delle sue acque (meteoriche o di fogna) quella che potremmo chiamare \"depurazione biologica\", cio\u00e8 lo sversamento nelle campagne; ma se per secoli questo ha significato una concimazione gratuita ed efficace del suo territorio, ritenuta persino uno dei fattori determinanti del suo benessere, con il crescere della popolazione, della consapevolezza igienica e soprattutto con il moltiplicarsi degli inquinanti di origine industriale, il sistema \u00e8 diventato controproducente, e quindi si \u00e8 resa necessaria la costruzione di depuratori. \nMilano \u00e8 stata infatti l'ultima delle grandi citt\u00e0 europee a dotarsi di un completo sistema di raccolta e depurazione delle acque, completato solo nel 2005 (in particolare, i tre depuratori cittadini sono situati a Peschiera Borromeo, a Milano Nosedo e a Milano San Rocco), dopo la minaccia di pesanti sanzioni da parte dell'Unione europea. Cos\u00ec, prima del completamento dei depuratori, il Lambro Meridionale riceveva due collettori di fogna tramite il \"collettore di magra del sud ovest\", che doveva garantire l'apporto minimo d'acqua necessario alla diluizione dei reflui inquinati.\nOggi la situazione \u00e8 radicalmente cambiata e il Lambro Meridionale non riceve pi\u00f9 reflui fognari, se non quelli che gli derivano indirettamente dalla residua portata dell'Olona: lungo questo corso d'acqua sono infatti ancora presenti molti scarichi abusivi. Inoltre, numerosi comuni lungo l'Olona sono ancora privi di impianti di depurazione dei propri reflui fognari.\nA Rozzano esce, dalla sponda destra del Lambro, la roggia Pizzabrasa, che si diffonde nel reticolo irriguo dell'alto Pavese e che a sua volta riceve le acque depurate a Nosedo. Un'altra parte delle acque di Nosedo finisce nella roggia Carlesca, che proviene dal Naviglio Grande e che sfocia nel Lambro Meridionale.\nIl Pudiga e il Merlata.\nIl Pudiga nasce a Senago dall'unione dei torrenti Cisnara e Lombra. Prosegue poi il suo corso attraversando i comuni di Cesate, Garbagnate Milanese, Bollate, dove scorre in gran parte tombinato, e Novate Milanese, dove prosegue nuovamente a cielo aperto: giunto a Milano assume la denominazione di \"Mussa\". A Milano scorre nel sottosuolo delle vie Espinasse, Accursio e sotto la circonvallazione filoviaria. Raggiunge infine piazza Carlo Stuparich, dove si immette nel fiume Olona. Il suo percorso a Milano \u00e8 totalmente tombinato: la copertura (tombinatura) del tratto milanese del Pudiga, gi\u00e0 canalizzato all'inizio del XX secolo, \u00e8 avvenuta tra il 1955 e il 1967. Il Merlata nasce invece a Baranzate dall'unione del torrente Nirone e del torrente Guisa e prosegue il suo corso verso sud. Giunto a Milano attraversa i quartieri di Gallaratese e di Lampugnano: poco pi\u00f9 a ovest del versante meridionale del Monte Stella confluisce nell'Olona.\nIn origine il percorso del Pudiga aveva una lunghezza maggiore: le acque del torrente non sono infatti sempre finite nell'Olona, che \u00e8 stato deviato verso Milano solo successivamente, dagli antichi Romani. Anticamente il Pudiga percorreva il suo alveo naturale ricevendo da sinistra il torrente Bozzente e lambendo il centro storico di Milano. Garantiva cos\u00ec, insieme al Seveso, le acque necessarie all'approvvigionamento idrico dei milanesi. Dopo aver lambito il lato occidentale del centro storico di Milano il Pudiga, come gi\u00e0 accennato, proseguiva verso sud seguendo il proprio alveo naturale, corrispondente a quello del moderno colatore Lambro Meridionale, confluendo poi nel Lambro presso Sant'Angelo Lodigiano.\nIn origine, all'altezza del centro abitato di Milano, il Pudiga compiva un'ampia ansa verso est, che lo portava a sfiorare la citt\u00e0 all'altezza della moderna piazza Vetra, nei pressi dell'alveo naturale del torrente Nirone, per poi piegare verso meridione seguendo, come gi\u00e0 accennato, l'alveo del moderno Lambro Meridionale.\nOriginariamente, alla sua sinistra idrografica, il Pudiga, in luogo dell'Olona, riceveva il Bozzente. Il Bozzente in origine aveva infatti un alveo naturale autonomo che lo portava a raccogliere le acque del Lura e del Merlata per poi confluire nel Pudiga. Come gi\u00e0 accennato, furono a gli antichi Romani a deviare l'Olona, all'altezza di Lucernate, frazione di Rho, nel letto del Bozzente e quindi poi verso l'alveo del Pudiga. Il tratto milanese dell'Olona corrisponde pertanto agli antichi alvei naturali del Bozzente e del Pudiga.\nIl Naviglio Grande, il Naviglio Pavese e il Naviglio di Bereguardo.\nIl Naviglio Grande, costruito tra il 1179 e il 1211, ora deriva le sue acque dal Canale Industriale, al servizio delle centrali elettriche di Turbigo, che ha origine (come il Canale Villoresi) dalla diga del Panperduto. Navigabile dal 1272, ha visto passare l'ultimo barcone, nell'occasione trasportante carico di ghiaia, nel 1979. \u00c8 l'unico immissario della Darsena di Porta Ticinese. Nel tratto da Castelletto di Abbiategrasso a Milano il Naviglio Grande alimenta il Naviglio di Bereguardo e il Canale Ticinello, che si stacca dal Naviglio Grande attraverso un complesso di chiuse raggiungendo poi Binasco, dove forma il Navigliaccio.\nDa qui prosegue per il territorio di Lacchiarella, dove genera la roggia Belgioioso, la roggia Vecchia, la roggia Braschetta, per poi arrivare a Buccinasco, da cui escono la roggia del Mulino bruciato, la gi\u00e0 citata roggia Carlesca e numerose bocche che irrigano il triangolo formato con il Naviglio Pavese. A poche centinaia di metri dalla Darsena ne esce la roggia dei Lavandai, o roggia Boniforte, l'ultima, tra quelle di rilievo, ancora attive a Milano. Scorre in via Argelati, la prima traversa della ripa di Porta Ticinese, un tempo gremita di lavatoi, e dava acqua anche ai \"Bagni Ticino\", una sorta di risposta popolare al lussuoso Bagno di Diana di Porta Venezia. Da segnalare, sempre vicinissime alla Darsena, due roggette che fanno parte del colore milanese: la prima corre lungo i muri delle case di via Magolfa ed \u00e8 situata in sponda destra. L'altra, una delle pochissime dell'alzaia in sponda sinistra, il ruscello del vicolo Lavandai, con la tettoia immortalata in tante foto e dipinti, e i \"brelin\", i lavatoi in pietra.\nDalla Darsena escono due corsi d'acqua, il Naviglio Pavese e il Cavo Ticinello, che alimenta anche la Vettabbia. Il Naviglio Pavese, che venne completato soltanto nel 1819, confluisce nel Ticino a Pavia. Lungo circa 33 chilometri, supera il dislivello di 56 metri tra l'incile e Pavia con dodici conche di cui due doppie. Proprio perch\u00e9 direttamente comunicante col Ticino quasi al suo sbocco nel Po, venne navigato anche da barconi pi\u00f9 grandi e pi\u00f9 capaci di quelli degli altri navigli; vi si svolsero anche vari tentativi di navigazione a vapore, ma senza successo. Nel 2010 era considerato un tratto fondamentale della progettata idrovia turistica Locarno-Venezia, ma la navigabilit\u00e0 sarebbe oggi assicurata solo per le prime due conche in uscita da Milano.\nIl Naviglio di Bereguardo, navigato fino all'apertura del Naviglio Pavese, \u00e8 da allora solo un canale irriguo; delle dodici conche, che ne caratterizzavano il breve percorso con un forte dislivello, restano in ottimo stato di conservazione solo le loro opere murarie e in pietra. Praticamente rettilineo verso sud da Abbiategrasso, termina nella cittadina che gli d\u00e0 il nome, Bereguardo.\nLa Vettabbia e gli altri canali.\nLa Vettabbia nasce nel sottosuolo di Milano all'incrocio tra via Santa Croce e via Vettabbia dall'unione del canale Molino delle Armi, del canale della Vetra (che d\u00e0 il nome alla moderna piazza) e del Fugone del Magistrato. Sfocia poi nel Cavo Redefossi a San Giuliano Milanese. Lungo le sue sponde si trovano il Parco della Vettabbia e il Mulino Vettabbia. L'origine del nome della Vettabbia si rif\u00e0 probabilmente al termine latino \"Vectabilis\" (capace di trasportare) in quanto navigabile fin dall'epoca dell'antica Roma.\nLa Vettabbia ricalca un tratto dell'antico alveo naturale del Nirone prima della sua deviazione nel Merlata, che avviene a nord di Milano, a Baranzate. Il tratto del Nirone a valle della deviazione per\u00f2 non si prosciug\u00f2, ma rimase attivo come una roggia, alimentata dai numerosi fontanili e dal reticolo irriguo della zona, prendendo il nome di \"roggia civica\". Furono poi gli antichi Romani a canalizzare e rendere navigabile il tratto terminale dell'antico alveo naturale del Nirone a formare la Vettabbia. La Vettabbia venne creata con funzioni di trasporto di parte delle acque del Seveso deviato nel fossato delle mura romane di Milano, e delle acque del fontanile Mollia e di altri corsi d'acqua minori.\nIl Cavo Ticinello ha origine a Milano dalla Darsena di Porta Ticinese, di cui rappresenta lo scolmatore, e che sfocia a Rozzano nel Lambro Meridionale. Scorre parallelo alla Vettabbia, cedendole parte della sua portata e proseguendo nelle campagne meridionali di Milano per poi confluire nel colatore Lambro Meridionale. Il corso d'acqua prosegue poi il suo percorso coperto dal manto stradale sottopassando Porta Ticinese e imboccando viale Col di Lana per poi proseguire parallelo, senza incrociarsi, al canale Vettabbia passando da via Col Moschin e via Castelbarco. Imbocca poi via Bazzi proseguendo verso sud e uscendo allo scoperto all'altezza di via Ripamonti. Da qui in poi solca a scopi irrigui il parco agricolo del Ticinello per poi dirigersi verso meridione sfociando nel Lambro Meridionale a Rozzano.\nEntrambi i canali hanno rilevanti tratti che scorrono a cielo aperto nel territorio comunale di Milano: la Vettabia, da Morivione, attraversa tutto il Vigentino per dirigersi a Chiaravalle e arrivare poi a San Donato Milanese. A cavallo dei due comuni, all'interno del parco Sud, \u00e8 stata individuata un'area verde a completamento delle migliorie ambientali che sono state realizzate intorno al depuratore di Nosedo con l'obiettivo di realizzare un \"parco della Vettabbia\"\nIl Canale Scolmatore di Nord Ovest e il Deviatore Olona escono dal Seveso a Paderno Dugnano e nel loro percorso verso il Ticino, a nord di Rho, raccolgono le acque di piena dell'Olona. In caso di eccesso di portata idrica, un apposito canale deviatore le indirizza al Gratosoglio direttamente nel Lambro Meridionale aggirando Milano da ovest. Le proteste di Abbiategrasso e dei comuni a valle del Ticino accompagnano da decenni lo sversamento di acque inquinate nel Lambro Meridionale, sottolineando il fatto che il complesso circuito idraulico non \u00e8 comunque in grado di evitare completamente le esondazioni, in particolare quelle autunnali.\nLa Cerchia dei Navigli.\nLa Cerchia dei Navigli era il fossato difensivo allagabile delle mura medievali di Milano una parte del quale \u00e8 stato trasformato in naviglio, ovvero in un canale navigabile. Per tale motivo era anche conosciuto come \"Naviglio Interno\", \"Fossa Interna\" o \"Cerchia Interna\": \u00e8 stato completamente interrato in ottemperanza al Piano Beruto, primo piano regolatore di Milano, a partire dal 16 marzo 1929 con i lavori che si sono conclusi nell'anno successivo. La Cerchia dei Navigli, nel complesso, era un anello d'acqua che racchiudeva il centro storico medievale di Milano, da cui il nome.\nRealizzato come fossato difensivo a partire dal 1156 e trasformato in naviglio tra il 1387 e il 1496 grazie ai lavori di canalizzazione e ampliamento voluti dai Visconti e dagli Sforza nella sua parte sud-est, era il raccordo del sistema dei navigli lombardi. L'unica parte che rimase semplice fossato non navigabile fu quella verso il Castello Sforzesco, ovvero il tratto situato a nord-ovest: la sua funzione rest\u00f2 infatti quella di portare acqua al fossato del castello.\nCome immissario la Cerchia dei Navigli aveva il Naviglio di San Marco (ovvero l'ultimo tratto del Naviglio della Martesana, che cambiava nome in Naviglio di San Marco dopo la Conca dell'Incoronata), mentre come emissari aveva il Naviglio Vallone, che poi confluiva nella Darsena di Porta Ticinese, e un canale scolmatore che scaricava l'eventuale portata in eccesso della Cerchia dei Navigli nella Vettabbia. Con l'interramento della Cerchia dei Navigli il Naviglio della Martesana \u00e8 stato interamente deviato verso il Cavo Redefossi: in precedenza quest'ultimo ne rappresentava semplicemente un canale scolmatore. La restante parte del Naviglio della Martesana/Naviglio di San Marco, cos\u00ec come il Naviglio Vallone, furono interrati contestualmente all'interramento della Cerchia dei Navigli.\nCon il termine \"Cerchia dei Navigli\" oggi ci si riferisce a un anello di strade che circondano il centro di Milano il cui percorso coincide in larga parte con quello del Naviglio Interno. \u00c8 in corso un progetto che ha l'obiettivo di ripristinare l'antico canale navigabile lungo la Cerchia dei Navigli stradale.\nIl Canale Villoresi.\nA nord di Milano scorre, tagliando tutto l'Alto Milanese, il Canale Villoresi, che \u00e8 derivato dal Ticino a Somma Lombardo e che sfocia nell'Adda a Groppello dopo 86 chilometri di percorso. Il sistema di distribuzione delle acque del Villoresi, che \u00e8 articolatissimo, ha rivoluzionato, a partire dalla fine del XIX secolo, tutta l'agricoltura dell'alta pianura padana.\nFu costruito, su progetto dell'ingegner Eugenio Villoresi, da cui il nome, tra il 1877 e 1890. Il consorzio che ne assunse la gestione, ora Consorzio di bonifica Est Ticino Villoresi, \u00e8 concessionario della quasi totalit\u00e0 delle sue acque.\nI bacini artificiali principali.\nL'Idroscalo.\nL'idea di dotare la citt\u00e0 di Milano di un idroscalo risale al 1926, quando nell'ambito di un progetto per ampliare l'aviosuperficie di Taliedo venne valutata la possibilit\u00e0 di affiancarvi uno scalo per idrovolanti. Si pensava a quel tempo che il futuro dell'aviazione civile dovesse volare sulle ali degli idrovolanti, nella cui costruzione l'industria nazionale italiana vantava un innegabile prestigio. \nL'anno dopo, con l'approvazione della legge del 27 giugno 1927 che demandava alle province la creazione di superfici per consentire l'atterraggio di emergenza di velivoli, sia terrestri che idrovolanti, l'idea riprese corpo, anche grazie al sostegno del podest\u00e0 di Milano e del presidente della Fiera di Milano.\nL'Idroscalo di Milano, che \u00e8 stato inaugurato il 28 ottobre 1930, \u00e8 un bacino lungo 2.500 metri e largo dai 300 ai 450 metri, con una profondit\u00e0 media di 10 metri. Sorge a oltre tre chilometri a est dall'aeroporto di Linate in una zona dove erano gi\u00e0 presenti molte cave. Il contratto, affidato all'impresa Lucchini, prevedeva il saldo degli scavi in cambio dei milioni di metri cubi di inerti ricavati.\nI lavori procedettero dapprima speditamente, tanto che nel maggio 1930 il primo idrovolante ammar\u00f2 all'idroscalo di Milano. Poi si fermarono, e nel 1933 la provincia requis\u00ec i cantieri; ma i \"Littoriali del remo\", organizzati per l'anno successivo, dettero una spinta alla ripresa dei lavori ulteriormente gli europei di canottaggio e di motonautica del 1938, ai quali si pot\u00e9 assistere dalle sponde e dall'imponente tribuna realizzata \"ad hoc\".\nLa struttura aveva imboccato la direzione dello sport e tempo libero che caratterizza ancora oggi il \"mare di Milano\", dato che l'attivit\u00e0 aviatoria fu abbandonata dopo pochi atterraggi di idrovolanti.\nLa Darsena.\nLa Darsena di Milano \u00e8 un bacino acqueo artificiale situato a Milano nei pressi di Porta Ticinese che \u00e8 stato utilizzato per l'ormeggio, il rimessaggio delle imbarcazioni che navigavano i Navigli milanesi. Per tale motivo era lo snodo pi\u00f9 importante per il traffico fluviale commerciale della citt\u00e0 lombarda. La Darsena di Milano ha come immissario il Naviglio Grande, come emissario il Naviglio Pavese e come scolmatore il Cavo Ticinello. La Darsena misura, da un'estremit\u00e0 all'altra, 750 metri di lunghezza e 25 metri di larghezza; ha una superficie di 17.500 metri quadrati e una profondit\u00e0 di un metro e mezzo.\nOriginariamente la Darsena di Porta Ticinese serviva come zona di carico e scarico per le merci trasportate dalle imbarcazioni che transitavano per i Navigli milanesi: nel 1953 era al tredicesimo posto nella classifica dei porti nazionali italiani per ricevimento merci e al terzo per tonnellaggio, poi la sua funzione \u00e8 cambiata, con la trasformazione da scalo merci a sito di interesse turistico. L'ultimo barcone che trasportava merci entr\u00f2 in Darsena il 30 marzo 1979, ponendo fine alla secolare storia del trasporto commerciale lungo le vie d'acqua milanesi e all'ambiente portuale che vi gravitava intorno.\nLa Darsena fu voluta e realizzata nel 1603, come trasformazione in un vero e proprio porto del preesistente laghetto di Sant'Eustorgio, dal governatore spagnolo Pedro Enr\u00edquez de Acevedo conte di Fuentes. La Darsena fu costruita a ridosso delle mura spagnole di Milano, edificate dal 1548 al 1562 e poi demolite all'inizio del XX secolo, assecondandone il perimetro del vertice sudoccidentale, da cui la caratteristica forma allungata e ricurva del bacino acqueo.\nUn tempo Milano aveva altre due \"darsene\", il laghetto di San Marco, che \u00e8 stato interrato tra il 1929 e il 1930 contestualmente agli analoghi lavori di chiusura della Cerchia dei Navigli, e il laghetto di Santo Stefano, che venne interrato nel 1857 per motivi di igiene pubblica.\nIl Porto di Mare.\nQuando, nei primi decenni del Novecento, si cominci\u00f2 a parlare di interrare la Cerchia dei Navigli, ovvero la cosiddetta \"fossa interna\", anche i pi\u00f9 convinti sostenitori della navigazione sui canali interni si trovarono in difficolt\u00e0: infatti, i mancati ammodernamenti dell'ultimo secolo avevano reso il sistema navigabile ormai obsoleto, con canali stretti e inadatti alla navigazione a motore; vi erano difficolt\u00e0 nel movimentare le merci e il collegamento con il Po era reso complicato e macchinoso dalle dodici conche da superare lungo il Naviglio Pavese.\nIl Genio Civile present\u00f2, nel 1907, un progetto che prevedeva un porto a Rogoredo, a sud di Porta Romana, punto naturale di convergenza delle acque che colano dalla citt\u00e0; il progetto fu approvato nel 1917, l'anno dopo si costitu\u00ec l'azienda portuale e in quello successivo cominciarono i lavori con lo scavo del bacino portuale e del canale verso Cremona per 20 chilometri circa. Nel 1922 i lavori furono sospesi perch\u00e9 l'acqua di falda aveva riempito naturalmente lo scavo e i pescatori se ne erano appropriati.\nl progetto venne ripreso nel 1941: finita la seconda guerra mondiale fu integralmente ricompreso nel piano regolatore del 1953, ma i lavori non iniziarono mai.\nNegli anni che precedettero l'istituzione della Regione Lombardia nel 1970, il collegamento idroviario via Po con l'Adriatico venne riaffermato nei documenti programmatici come scelta strategica per lo sviluppo dell'economia lombarda e nel 1972 iniziarono i lavori con lo scavo di un canale da Cremona all'Adda. I lavori di scavo del canale vennero abbandonati dopo aver superato Cremona e aver raggiunto Pizzighettone, a 16 chilometri circa dal Po (in totale, il canale, se completato, avrebbe misurato 65 chilometri).\nIl progetto del canale Milano-Cremona-Po non \u00e8 stato abbandonato dalla regione Lombardia: periodicamente ci sono proposte per riprendere i lavori e completare l'opera."}
{"id": "1321455", "revid": "188323", "url": "https://it.wikipedia.org/wiki?curid=1321455", "title": "Pedale (meccanica)", "text": "Il pedale \u00e8 una leva o un pulsante azionato con il piede. Pu\u00f2 fornire energia meccanica ad un dispositivo sfruttando la stessa pressione del piede (eventualmente amplificata da un impianto idraulico), oppure attivare un contatto elettrico.\nPedale del freno, dell'acceleratore e della frizione.\nQuesti pedali sono dei pedali di comando, che a seconda della funzione cambiano il loro nome. Possono avere un collegamento a filo d'acciaio, idraulico o a leve a seconda dell'importanza, delle caratteristiche minime da rispettare e dei costi.\nInfatti per il comando del freno e della frizione il pedale \u00e8 collegato tramite un sistema idraulico, nel caso invece degli scooter o di alcune moto il collegamento del freno posteriore al tamburo \u00e8 tramite filo o idraulico (si possono utilizzare solo questi tipi di connessione perch\u00e9 gli organi da comandare sono situati in posti dove \u00e8 impensabile attuare un sistema a leve), mentre nelle moto sportive tale pedale pu\u00f2 essere sostituito da una leva al manubrio, inoltre il pedale del freno ha un sensore che serve ad avvisare gli altri utenti, quando il conducente del veicolo sta azionando il pedale e inizia la sua decelerazione, questo sensore, in alcuni casi deve essere regolabile, in modo da potersi adattare ad una nuova posizione del comando o per cambiare l'inizio della sua segnalazione;\nIl pedale dell'acceleratore invece \u00e8 collegato tramite il sistema di leve, perch\u00e9 \u00e8 pi\u00f9 rapido ed economico, ma nei mezzi con un controllo elettronico dei corpi farfallati, si utilizza un sistema di rilevamento ad encoder, Potenziometro doppio o Effetto Hall, i quali interagiscono con una centralina ECU.\nLa loro disposizione pu\u00f2 essere:\nPedale del cambio.\nIl pedale del cambio viene utilizzato esclusivamente sulle motociclette e pu\u00f2 essere di vario tipo, normale o a bilanciere e a seconda del tipo di mezzo pu\u00f2 essere montato direttamente sul carter o essere collegata tramite un'asta regolabile.\nIl pedale del cambio nella variante a bilanciere, risulta essere una doppia leva e viene utilizzata quando si vuole avere una maggiore comodit\u00e0 nel cambiare, infatti questo tipo di pedale o leva non richiede alcun cambio di posizione del piede come nel pedale normale.\nIl pedale quando non \u00e8 possibile montarlo direttamente sul carter si utilizza un'asta, che ha come funzione quella di collegare il pedale al perno del cambio sul carter, quest'asta \u00e8 munita di una regolazione di lunghezza, per poter alzare o abbassare la leva del cambio.\nPedale di bicicletta.\nNella bicicletta, i pedali sono degli appositi appoggi per i piedi studiati per trasmettere il movimento delle gambe del ciclista alla ruota posteriore della bicicletta. Questi pedali sono avvitati alle pedivelle in senso contrario al moto (affinch\u00e9 non si svitino durante la pedalata).\nNe esistono di vari tipi e forme, a seconda dell'uso a cui sono destinati:\nPedale della macchina da cucire.\nIl pedale della macchina da cucire pu\u00f2 essere di 2 tipi, uno di tipo puramente meccanico e l'altro di tipo elettrico.\nIl \"pedale meccanico oscillante\" della macchina da cucire \u00e8 collegato alla macchina tramite un'asta che aziona una ruota. Muovendo su e gi\u00f9 (o pi\u00f9 precisamente facendo oscillare) il pedale oscillante della macchina da cucire si alza e si abbassa alle estremit\u00e0 anteriori e posteriori, l'asta che \u00e8 collegata ad una estremit\u00e0 del pedale \u00e8 collegata anche eccentricamente alla ruota e ne provoca la rotazione; quindi a seconda della velocit\u00e0 di azionamento del pedale si varia la velocit\u00e0 di cucitura.\nIl \"pedale elettrico\" montato invece nei modelli recenti non \u00e8 altro che un interruttore che apre o chiude un contatto, agendo cos\u00ec sull'azionamento del motore elettrico che comanda i meccanismi di cucitura al posto dell'operatore.\nDi solito \u00e8 dotato anche di un variatore (sensore di pressione o posizione), che consente di variare la velocit\u00e0 di cucitura a seconda della pressione che si esercita sul pedale."}
{"id": "1321458", "revid": "1159029", "url": "https://it.wikipedia.org/wiki?curid=1321458", "title": "Cannav\u00f2 (Reggio Calabria)", "text": "Cannav\u00f2 (\"Kannav\u00f2\" in greco-calabro) \u00e8 un quartiere di Reggio Calabria. Mosorrofa e Cataforio sono gli altri centri della XII Circoscrizione.\nIl toponimo.\nIl nome potrebbe essere di derivazione greca e avrebbe il significato di \"grigio\". Conta meno di 1000 abitanti; sul territorio sono presenti due chiese: quella di San Nicola di Bari e quella di Santa Maria Della Neve. "}
{"id": "1321461", "revid": "1305772", "url": "https://it.wikipedia.org/wiki?curid=1321461", "title": "Midtown Madness", "text": "Midtown Madness (traducibile come \"follia in citt\u00e0\") \u00e8 un videogioco creato da Microsoft, un simulatore di guida, che ha avuto discreto successo sulla piattaforma PC e due seguiti. Il gioco ha una modalit\u00e0 arcade, ma l'innovazione sta nel poter girare completamente e senza limiti di tempo tutta la citt\u00e0 in cui si svolgono le gare.\nModalit\u00e0 di gioco.\nCon l'uso di una periferica di guida (volante) si pu\u00f2 godere appieno del gioco, che pu\u00f2 anche essere usato per simulare la reale guida cittadina. L'ambientazione \u00e8 la citt\u00e0 di Chicago, sono riprodotti pedoni, alberi, marciapiedi, vetture di ogni genere, palazzi, sistema semaforico, ecc. Non \u00e8 possibile investire i pedoni perch\u00e9 questi evitano sempre la vettura, buttandosi a lato o acquattandosi contro i muri.\n\u00c8 dotato di modulo online, per permettere il gioco in rete gratuitamente.\nPer la rete \u00e8 possibile trovare auto modificate, create da semplici appassionati del gioco, da aggiungere alla propria versione sul PC.\nSono disponibili quattro modalit\u00e0 di gara : Cruise, Blitz, Checkpoint e Circuit. Le gare Cruise non sono vere e proprie gare, infatti consentono al giocatore di esplorare la citt\u00e0 senza dover gareggiare contro il tempo o contro altri avversari. Le gare Blitz sono classiche gare contro il tempo : il giocatore deve passare attraverso alcuni checkpoint (senza doverli passare in un ordine preciso) e raggiungere il traguardo prima che scada il tempo a disposizione, facendo attenzione al traffico e alla polizia. Una gara Checkpoint \u00e8 una gara in cui il giocatore gareggia contro altri veicoli su un percorso che si svolge essenzialmente tra la partenza e il traguardo, i quali si trovano in due punti diversi della citt\u00e0. Come nei gare Blitz, nei Checkpoint il giocatore deve attraversare alcuni checkpoint disposti lungo il percorso, senza doverli attraversare in un ordine preciso, facendo attenzione al traffico e alla polizia. Invece in una gara Circuit il giocatore gareggia contro altri veicoli in un circuito chiuso, senza doversi preoccupare del traffico e della polizia, assenti in questa modalit\u00e0.\nGarage.\nIl giocatore pu\u00f2 guidare diversi modelli di automobili, tra cui:\nIl giocatore pu\u00f2 anche ridurre o aumentare il realismo fisico delle automobili: riducendo il realismo l'auto sar\u00e0 pi\u00f9 resistente agli urti e sar\u00e0 pi\u00f9 facile da guidare, mentre se lo si aumenta l'auto sar\u00e0 pi\u00f9 fragile e difficile da guidare.\nSe il realismo fisico viene ridotto al minimo, l'automobile del giocatore sar\u00e0 capace di arrampicarsi sui muri.\nSeguiti.\nIl gioco ha avuto alcuni seguiti per diverse piattaforme: "}
{"id": "1321471", "revid": "125476856", "url": "https://it.wikipedia.org/wiki?curid=1321471", "title": "Distretti della Moldavia", "text": "I distretti della Moldavia sono la suddivisione territoriale di primo livello del Paese e sono pari a 32; ad essi sono equordinate 3 citt\u00e0, un territorio autonomo (Gagauzia) e un'unit\u00e0 territoriale (Transnistria).\nLa Transnistria ha peraltro dichiarato la propria indipendenza come \"Repubblica Moldava di Pridniestrov\": \"de iure\" \u00e8 parte integrante della Moldavia; \"de facto\" risulta uno Stato indipendente. Sul territorio dell'autoproclamata repubblica insistono 5 distretti.\nLista.\nTransnistria.\nL'unit\u00e0 territoriale della Transnistria, autoproclamatasi indipendente, si \u00e8 suddivisa ulteriormente in 5 distretti e 2 municipalit\u00e0 (Tiraspol e Tighina, quest'ultima peraltro non ricompresa de iure in tale unit\u00e0 territoriale).\nEvoluzione storica.\nDa luglio 1999 a febbraio 2003 la Moldavia era suddivisa in nove contee o \"jude\u021be\", cui si aggiungevano una municipalit\u00e0, un'unit\u00e0 territoriale e un'unit\u00e0 territoriale autonoma."}
{"id": "1321474", "revid": "31886", "url": "https://it.wikipedia.org/wiki?curid=1321474", "title": "Pietro Piranesi", "text": "Ultimogenito del grande incisore e architetto Giovan Battista, dalla morte di questi fu in societ\u00e0 col fratello Francesco occupandosi dell'amministrazione della calcografia.\nAcceso sostenitore della Rivoluzione francese prese parte ai moti che portarono all'instaurazione della Repubblica Romana ricoprendovi cariche civili e militari.\nCaduta questa emigr\u00f2 esule a Parigi col fratello Francesco; torn\u00f2 a Roma nel 1802 per difendere gli interessi della famiglia dopo il saccheggio delle opere d'arte di casa Piranesi Perpetrato dai Napoletani e inutilmente ostacolato dalla sorella suor Maria Agnese e dalla figlia di Laura Piranesi. Risolta la questione torn\u00f2 a Parigi finch\u00e9 nel 1807, sciolta la societ\u00e0 col fratello torn\u00f2 a Roma.\nNel 1809, divenuta Roma dipartimento del grande impero, partecip\u00f2 ai fatti che portarono all'arresto e alla deportazione di Pio VII. Assunse la carica di segretariovgenerale della prefettura capitolina, che mantenne almeno fino all'agosto 1811, ma al ritorno della normalit\u00e0, ormai compromesso, fu costretto a fuggire. Prosegu\u00ec la sua attivit\u00e0 patriottica entrando a far parte della Carboneria. Si ha notizia della sua presenza a Parigi negli anni 1830."}
{"id": "1321482", "revid": "767487", "url": "https://it.wikipedia.org/wiki?curid=1321482", "title": "Centralizzazione", "text": "Centralizzazione in senso generico \u00e8 il processo secondo il quale le attivit\u00e0 di un'organizzazione, in particolare quelle decisionali e progettuali, vengono concentrate in un luogo o da un gruppo di persone ristretto.\nIn particolare in campo politico \u00e8 un fenomeno che consiste nell'accentramento dei poteri in un unico gruppo di entit\u00e0 governative ed amministrative, connesse tra loro e situate nella capitale. Il controllo di tutti gli aspetti della gestione dello stato avviene cos\u00ec dalla citt\u00e0 sede del governo, annullando quasi completamente l'autonomia delle zone periferiche. Si contrappone perci\u00f2 all'autonomismo."}
{"id": "1321486", "revid": "599013", "url": "https://it.wikipedia.org/wiki?curid=1321486", "title": "Bat\u00ecsmo de sangue", "text": ""}
{"id": "1321487", "revid": "287204", "url": "https://it.wikipedia.org/wiki?curid=1321487", "title": "Mine antiuomo", "text": ""}
{"id": "1321489", "revid": "122431613", "url": "https://it.wikipedia.org/wiki?curid=1321489", "title": "Mitsubishi Grandis", "text": "La Mitsubishi Grandis \u00e8 un'automobile monovolume a sette posti prodotta dalla casa automobilistica giapponese Mitsubishi Motors Corporation dal 2003 al 2011.\nSostituisce la Mitsubishi Space Wagon. \u00c8 stata presentata il 14 maggio 2003 ed \u00e8 venduta in Giappone, Asia, Europa, Oceania, Messico e Sud America.\nLa Grandis costituisce la base per la concept car Mitsubishi FCV (Fuel Cell Vehicle), spinta da una tecnologia fuel cell.\nLa Grandis ha vinto il premio \"Best MPV\" al ventiseiesimo Bangkok International Motor Show nel 2005.\nMeccanica.\nLa Grandis utilizza uno scheletro della carrozzeria realizzato in acciai alto resistenziali misto ad acciai a deformazione programmata a tre punti con componenti in alluminio per contenere il peso. Gli acciai alto resistenziali vengono utilizzati per la struttura compresa tra il frontale, i montanti A e i montanti B e si estendono fino al pavimento posteriore. La scocca viene denominata RISE (Reinforced Impact Safety Evolution Body).\nIl telaio di base \u00e8 una piattaforma flessibile derivata da quella della Galant di ottava generazione ed \u00e8 una struttura a trazione anteriore o integrale con motore anteriore in posizione trasversale. Il passo \u00e8 di 2,751 metri. Le sospensioni anteriori possiedono una geometria a ruote indipendenti di tipo MacPherson con barra stabilizzatrice mentre le posteriori sono di tipo indipendenti multilink con barra stabilizzatrice. La versione a trazione integrale sfrutta il sistema Mitsubishi Multi-Select 4WD che offre tre differenti modalit\u00e0: 2WD, 4WD e LOCK. La modalit\u00e0 2WD disconnette l\u2019asse posteriore e la vettura viaggia a trazione anteriore; la modalit\u00e0 4WD adatta automaticamente la trazione in base alle superfici stradali; la modalit\u00e0 LOCK invece \u00e8 a trazione integrale fissa. I modelli a trazione integrale non sono stati venduti in Europa. \nTra i dispositivi di sicurezza sono presenti l\u2019ABS, l\u2019EBD e il controllo di stabilit\u00e0 e trazione oltre ad airbag frontali, per la testa e laterali (sei in totale)."}
{"id": "1321491", "revid": "122133533", "url": "https://it.wikipedia.org/wiki?curid=1321491", "title": "Storia della Lombardia", "text": "La storia della Lombardia riguarda le vicende storiche relative alla regione italiana della Lombardia.\nPreistoria.\nNella pianura lombarda sono stati trovati vari oggetti come vasi di ceramica, frecce, accette, pietre per macinare i cereali, pettini di legno, che testimoniano la diffusione in essa gi\u00e0 nel III millennio a.C. dell'uomo, gi\u00e0 presente almeno dal pleistocene in area prealpina.\nLe prime civilt\u00e0 che si svilupparono furono quella Camuna (nel Neolitico) e la civilt\u00e0 di Golasecca (Et\u00e0 del bronzo).\nL'area lombarda centro-orientale fu interessata da un'influenza etrusca attorno al V secolo a.C. In seguito, nel IV secolo a.C., la regione fu invasa dai Celti, fra cui si annoverano i popoli degli Insubri, nella Lombardia occidentale, e dei Cenomani, nella Lombardia orientale e nell'area del basso Garda e delle rive del Po.\nLa civilt\u00e0 camuna.\nNell'Et\u00e0 del ferro (I millennio a.C.) in Val Camonica, nella Lombardia orientale, si svilupp\u00f2 l'antica civilt\u00e0 camuna, che ha lasciato oltre 300.000 incisioni rupestri ad esempio un'incisione famosa \u00e8 quella che raffigura la rosa camuna (incisioni analoghe sono diffuse in Liguria), il pi\u00f9 grande sito d'arte rupestre Europeo.\nLe prime tracce di questa popolazione in Val Camonica risalgono ad un periodo che va dal mesolitico alla fine della glaciazione W\u00fcrm.\nUn contesto ambientale, quello della Lombardia, che fin dalla Preistoria ha favorito l\u2019insediamento umano: lo testimoniano le incisioni rupestri rinvenute nei siti archeologici di molte valli lombarde, in particolare in Val Camonica. Qui si conserva il pi\u00f9 vasto e importante complesso di arte rupestre europeo: testimonianza della comparsa dei popoli camuni e della loro persistenza lungo un arco di otto millenni che dal Neolitico, forse ancor prima, giunge in piene epoca storica.\nTra le 300.000 incisioni rupestri della Valle Camonica (primo sito italiano tutelato dall'UNESCO come patrimonio dell'umanit\u00e0) uno in particolare \u00e8 stato raffigurato per ben novantadue volte: la \u201crosa camuna\u201d, una croce anseata associata a nove coppelle.\nLa stilizzazione della rosa camuna, fatta da Pino Tovaglia, Bob Noorda, Roberto Sambonet e Bruno Munari nel 1975, \u00e8 diventata il simbolo della Regione Lombardia che \u00e8 depositaria del marchio e ne regola l'utilizzo. La Regione Lombardia nel 1996 ha istituito anche un premio annuale nominato \"Rosa Camuna\" dedicato alle persone che, con il loro contributo di eccellenza, contribuiscono ad migliorare la vita sociale, economica e culturale della regione.\nLa variet\u00e0 morfologica e ambientale del territorio lombardo e la ricca presenza di corsi d\u2019acqua ha favorito l\u2019insediamento di diverse civilt\u00e0 oltre a quella Camuna: Remedello, Polada, Golasecca. Quest\u2019ultima soprattutto aveva stretti contatti con i popoli transalpini, veneti e in particolare con gli Etruschi che, raggiunta la Padania attorno al V secolo a.C. fondarono la citt\u00e0 di Mantova e diffusero la propria civilt\u00e0 introducendo l'alfabeto etrusco e la scrittura.\nIn seguito la regione fu invasa da varie genti Galliche, che diedero vita alle confederazioni degli Insubri, nella Lombardia occidentale, e dei Cenomani, nella Lombardia orientale e nell'area del basso Garda e delle rive del Po. Con l\u2019insediamento dei Galli prendono forma i primi agglomerati semiurbani: Brescia e Milano, i centri maggiori, oltre a Como, Bergamo, Mantova.\nLa cultura di Golasecca.\nA partire dal XII secolo a.C., dall'unione delle precedenti culture di Polada e di Canegrate, cio\u00e8 dall'unione di preesistenti popolazioni Liguri con sopraggiunte popolazioni Celtiche, in contemporanea con la nascita della cultura di Hallstatt nell'Europa centrale ed alla cultura di Villanova nell'Italia centrale, si sviluppa una nuova civilt\u00e0 che gli archeologi chiamano di Golasecca dal nome della localit\u00e0 dove sono stati rinvenuti i primi ritrovamenti.\nI \"Golasecchiani\" abitavano un territorio esteso circa 20.000\u00a0km\u00b2, dallo spartiacque alpino al Po, dalla Valsesia al Serio, gravitando attorno a tre centri principali: la zona di Sesto Calende, di Bellinzona, ma soprattutto del centro protourbano di Como.\nCon l'arrivo di popolazioni galliche d'oltralpe, nel IV secolo a.C. questa civilt\u00e0 celto-ligure decade e si esaurisce.\nEtruschi, Villanoviani e Galli.\nLa regione, specialmente nella sua parte meridionale, venne abitata da popoli appartenenti alla civilt\u00e0 villanoviana e poi da coloni etruschi, che fondarono la citt\u00e0 di Mantova e diffusero la propria civilt\u00e0 introducendo l'alfabeto etrusco e la scrittura. Nel IV secolo vi giunsero attraverso le Alpi nuovi popoli, Celti d'Oltralpe, che i Romani chiamarono Galli.\nIntorno al 400 a.C., i Galli transalpini iniziarono l'occupazione della valle Padana spingendosi fino all'Adriatico. Popolazione galliche, che assunsero il nome di Insubri, si stabilirono tra i Celti Golasecchiani della Lombardia occidentale; mentre nella parte orientale si insediarono i Galli Cenomani, spesso in conflitto con i primi (essendo alleati dei vicini Veneti).\nRomani.\nSul finire del III secolo a.C. i Romani iniziarono la conquista della Pianura padana, scontrandosi con i Galli Insubri. Entro il 194 a.C. tutta la regione fu pacificata sotto le insegne dell'Urbe con il nome di Gallia Cisalpina, cio\u00e8 \"Gallia al di qua delle Alpi\".\nI Galli Cenomani furono invece fin dall'inizio alleati dei Romani, ed alla divisione amministrativa dell'Italia in epoca imperiale entrarono a far parte (all'incirca gli attuali territori di Brescia, Cremona e Mantova) della Regio X \"Venetia et Histria\". Mentre il resto della regione, si divideva fra la Regio IX \"Liguria\" (all'incirca l'Oltrep\u00f2 Pavese) e la Regio XI \"Transpadana\".\nLa guerra con le popolazioni alpine, dai romani genericamente chiamate Reti, continu\u00f2 fino all'impero di Augusto, che nella guerra retica impegn\u00f2 i suoi due figliastri Druso maggiore e Tiberio.\nI Romani diffusero l'uso del latino, delle loro leggi, dei loro costumi e realizzarono numerose opere di urbanistica. In questo periodo fiorirono i commerci e l'agricoltura, sorsero e si ingrandirono citt\u00e0 e paesi.\nLa provincia diede i natali a celebri esponenti della cultura latina: a Como nacque lo scienziato e scrittore Plinio il Vecchio e suo nipote Plinio il Giovane, a Mantova (\"Mantua\") il poeta Virgilio.\nNegli ultimi secoli dell'Impero, Milano (\"Mediolanum\"), dapprima seconda a Brescia (\"Brixia\"), a causa della particolare posizione geografica vicina ai valichi del Ticino accrebbe notevolmente la sua importanza di centro politico e religioso (con l'episcopato di Sant'Ambrogio) tanto che divenne una delle sedi dei tetrarchi al tempo di Costantino.\nA Milano, lo stesso imperatore, nel 313 d.C., eman\u00f2 un editto, chiamato Editto di Costantino o Editto di Milano, nel quale concedeva a tutti la libert\u00e0 di professare la propria religione. Accanto a Milano (Mediolanum) anche Pavia (Ticinum), citt\u00e0 posizionata lungo importanti snodi fluviali, cominci\u00f2 ad emergere, tanto che la citt\u00e0 ospit\u00f2 importanti distaccamenti militari, una fabbrica statale di archi e fu a lungo sede di una zecca, tanto che la rivolta dell'esercito che caus\u00f2 la caduta di Stilicone avvenne proprio a Pavia nel 408.\nNegli ultimi anni dell'Impero romano, la relativa vicinanza con il confine danubiano favor\u00ec numerose incursioni di popoli barbarici nel territorio lombardo; con il definitivo crollo dell'Occidente, si alternarono al suo possesso Ostrogoti e Bizantini.\nProprio in Lombardia avvenn\u00e8 l'episodio principale della caduta dell'Impero Romano d'Occidente, nel 476, a causa della rivolta di Odoacre, Oreste si rinchiuse a Ticinum (Pavia), confidando nelle poderose fortificazioni della citt\u00e0. Tuttavia Odoacre assedi\u00f2 la citt\u00e0, cattur\u00f2 Oreste, che fu giustiziato e depose Romolo Augustolo, segnado cos\u00ec la fine dell'Impero Romano d'Occidente.\nI regni romano-barbarici.\nSono poi i barbari a dominare la Lombardia, tra Roma e Carlo Magno. Prima arrivano gli Ostrogoti (476-553), che nel 540 portarono la sede della loro corte e del tesoro reale a Pavia, quindi i bizantini, dopo la Guerra gotica, che dur\u00f2 quasi un ventennio e flagell\u00f2 tutta l'Italia. Tuttavia, tanti morti portarono a Bisanzio solo 16 anni di egemonia sulla Lombardia: i Longobardi, provenienti dalla Pannonia, attaccarono e conquistarono la Lombardia, che ancora oggi porta il loro nome, ponendo la capitale a Pavia, dove si trovava il Palazzo Reale, e come secondo centro Brescia (Desiderio fu governatore della citt\u00e0 prima di diventare re dei longobardi, e sempre a Brescia Ermengarda si ritir\u00f2).\nLongobardi.\nNel 569 i Bizantini furono sopraffatti da una popolazione germanica proveniente (secondo Paolo Diacono) dall'attuale Scandinavia, i Longobardi, il cui dominio dur\u00f2 fino al 774.\nLa Lombardia divenne il centro del Regno Longobardo e la capitale fu posta a Pavia, ma le diverse trib\u00f9, dette \"far\u00e6\" (ossia stirpi e/o carovane di viaggio), nelle quali questo popolo era diviso mantennero sempre una certa indipendenza dal potere centrale. Delle fare, formate da famiglie quasi sempre imparentate tra loro, resta tutt'oggi il ricordo nei nomi di alcune localit\u00e0, come Fara d'Adda.\nAltra divisione all'interno del regno, era quella che scandiva, lungo il corso dell'Adda, il Nord-Ovest dal Nord-Est: ossia, nella denominazione dell'epoca, Neustria ed Austria.\nIl primo periodo della dominazione longobarda fu terribile per i romani, gli antichi abitanti dell'Impero, che a lungo furono oggetto di persecuzioni.\nFu solo dopo la conversione di questo popolo, inizialmente di confessione ariana, al cristianesimo tricapitolino e al cristianesimo romano per opera della regina Teodolinda che ebbe inizio un periodo di pace e di collaborazione fra barbari e latini, ma i Longobardi in seguito vennero in conflitto con il Papa, il quale chiam\u00f2 in suo aiuto un altro popolo barbaro, quello dei Franchi.\nVi sorsero fondazioni monastiche provenienti dall'abbazia di Bobbio che crearono le basi per lo sviluppo dell'agricoltura, con la diffusione di vigneti, castagneti, mulini e frantoi. Si riaprirono le vie commerciali e di comunicazione: olio, sale, legname, carne, ecc.\nFranchi.\nNel 774 il re dei Franchi, Carlo Magno, fu chiamato in Italia dal papa che era minacciato dai Longobardi. Giunto con il suo esercito a Pavia, Carlo fece prigioniero il re longobardo Desiderio, dando inizio al dominio dei Franchi in Lombardia. Tuttavia, la conquista franca non segn\u00f2 la caduta di tutte le strutture burocratiche create durante il Regno Longobardo. Pavia rimase capitale del \"Regnum Italicum\" fino ai primi anni dell'XI secolo e presso il Palazzo Reale rimasero in funzione i tribunali, le scuole e gli apparati burocratici del precedente regno. Carlo divise le terre in feudi e le affid\u00f2 all'amministrazione di nobili di sua fiducia, chiamati \"vassalli\", che governarono il territorio in suo nome, dando inizio alla struttura politica feudale che caratterizz\u00f2 l'Alto Medioevo.\nI Comuni e l'Impero.\nNel Basso Medioevo, a partire dai secoli XI e XII nelle regioni dell'Italia settentrionale e quindi anche in Lombardia inizi\u00f2 a diffondersi un modello politico nuovo: il comune medievale.\nIl modello comunale aveva molte analogie con le antiche citt\u00e0 stato che diedero i natali alla democrazia diretta in Grecia, molti secoli prima.\nI comuni furono la conseguenza della rinascita dopo l'anno mille e furono i protagonisti di un nuovo ripopolamento delle citt\u00e0 che si erano progressivamente svuotate a seguito della caduta dell'Impero romano d'Occidente e con l'instaurarsi del modello feudale.\nIn merito alla Lombardia sar\u00e0 proprio il modello comunale e la volont\u00e0 di conservare autonomia dall'autorit\u00e0 imperiale a portare all'esperienza della Lega Lombarda, alleanza militare fra varie citt\u00e0 della Lombardia (ma non solo) che nel 1176 sconfigger\u00e0 le truppe dell'imperatore Federico Barbarossa durante la battaglia di Legnano.\nLa pace di Costanza del 1183 sanc\u00ec la formale ubbidienza dei Comuni all'imperatore, e il sostanziale riconoscimento delle autonomie comunali da parte del sovrano.\nA partire dal XII secolo il modello comunale entrer\u00e0 in crisi e verr\u00e0 presto soppiantato dalle nascenti Signorie.\nSignorie, Spagnoli, Francesi e Repubblica di Venezia.\nTra il XII e il XIV secolo diverse citt\u00e0 lombarde passarono sotto il controllo di famiglie aristocratiche, le pi\u00f9 potenti furono i Gonzaga a Mantova e i Visconti e gli Sforza a Milano. I rappresentanti di questi nobili casati chiamarono presso le proprie corti gli artisti pi\u00f9 famosi che abbellirono i loro palazzi e le loro citt\u00e0. La Lombardia si arricch\u00ec cos\u00ec di meravigliose opere d'arte tra cui il Castello Sforzesco di Milano e il Palazzo Ducale di Mantova, la Chiesa di Santa Maria del Carmine e la certosa di Pavia.\nDalla fine del XV secolo la Lombardia divenne nuovamente terra di conquista: prima arrivarono i Francesi, poi il ducato di Milano fu ceduto agli Spagnoli che vi rimasero a lungo. Durante questa dominazione la regione conobbe, dopo un primo periodo di prosperit\u00e0, una progressiva decadenza, aggravata nel XVII secolo da epidemie di peste.\nLa parte orientale della regione cadde invece sotto il governo veneziano nel corso del XV secolo: i territori di Bergamo, Crema, Brescia e Sal\u00f2 seguirono dunque una storia in gran parte diversa dal resto della regione, fino al 1797. Il governo veneziano concesse una certa autonomia locale, con divisione amministrativa per aree omogenee e dando potere decisionale alle istituzioni locali, tramite le Pievi e le Quadre, bench\u00e9 i posti di primo piano fossero tutti riservati ai nobili veneziani e preservando il territorio dal decadente malgoverno spagnolo: tuttavia, tra il XVII ed il XVIII secolo, anche in queste zone inizi\u00f2 una progressiva decadenza, dovuta soprattutto alla crisi dell'industria tessile locale, mentre l'agricoltura rimaneva spesso fiorente.\nXVIII e XIX secolo.\nNel 1706 il ducato di Milano fu ereditato dagli austriaci, che quasi un secolo dopo furono cacciati da Napoleone Bonaparte, il cui dominio dur\u00f2 solo una ventina d'anni. Caduto Napoleone, con la Restaurazione il regno Lombardo-Veneto ritorn\u00f2 sotto Vienna.\nQuando si diffusero le idee indipendentistiche tese a realizzare l'Unit\u00e0 d'Italia, dal 1830 la regione divent\u00f2 un centro di cospirazioni segrete tutte motivate dal desiderio di unificazione nazionale. Nel giugno 1848, durante la prima guerra di indipendenza la grande maggioranza dei lombardi vot\u00f2 a favore di un plebiscito per la fusione con il Regno di Sardegna, vanificato per\u00f2 dalla vittoria austriaca.\nDurante la guerra i lombardi si distinsero per i propri sentimenti patriottici. Emblema del 1848 in Lombardia furono le Cinque Giornate di Milano e, nel 1849, le Dieci giornate di Brescia.\nTra i principali esponenti del patriottismo risorgimentale italiano vi fu Carlo Cattaneo, strenuo difensore della laicit\u00e0 e della creazione di un'Italia unita federale.\nIn seguito alla seconda guerra di indipendenza la Lombardia fu unita nel 1859 al Regno di Sardegna ed il 17 marzo 1861 fu proclamata l'Unit\u00e0 del Regno d'Italia.\nXX e XXI secolo.\nNel 1898 i moti di Milano furono duramente repressi dal generale Fiorenzo Bava Beccaris che ordin\u00f2 di sparare sulla folla, causando numerosi morti. Nel 1900 l'anarchico italo-americano Gaetano Bresci uccise re Umberto I citando i fatti di Milano come causa del proprio gesto.\nDopo la prima guerra mondiale, dove il fronte attraversava tutto il versante alpino orientale nelle attuali provincie di Brescia e Sondrio, la Lombardia ebbe grande importanza nel ventennio fascista: nel 1919 nasceva a Milano il movimento che dar\u00e0 vita al Fascismo, e nel 1922 ancora a Milano fu rifugio del Duce mentre attendeva informazioni sull'esito della Marcia su Roma. In Lombardia, a Sal\u00f2, fu formalmente insediato il governo filo-tedesco (RSI, Repubblica Sociale Italiana, nata il 23 settembre 1943 col nome di Stato Nazionale Repubblicano) presieduto dallo stesso Mussolini: in realt\u00e0 i palazzi del governo (e dei governanti, comprese famiglie e amanti) si trovavano sulla linea del Lago di Garda che va da Gargnano, Gardone Riviera e la stessa Sal\u00f2, dove sono ancora visibili i luoghi dove ebbero vita episodi non marginali della storia contemporanea). Sempre a Milano, proprio dove il fascismo aveva avuto inizio, fu portato il 29 aprile 1945 il corpo di Benito Mussolini ed esposto in Piazzale Loreto (luogo simbolico dove in precedenza erano stati lasciati i corpi di quindici partigiani uccisi il 10 agosto 1944) insieme a Claretta Petacci e ad altri gerarchi in quello che molti considerano il vero atto finale del Ventennio ('Macelleria messicana' fu definita la macabra esposizione dei corpi da parte di Ferruccio Parri, allora presidente del Consiglio del Comitato di Liberazione Nazionale).\nDopo la seconda guerra mondiale, a Milano fu conferita la Medaglia d'Oro al Valor Militare per la Resistenza dopo la sua liberazione da parte degli anglo-americani il 25 aprile, data divenuta festa nazionale.\nNegli anni del boom economico, Milano fu (con Torino e Genova) uno dei poli del \"triangolo industriale\" del Nord Italia.\nGli anni di piombo ebbero ampia rilevanza in Lombardia, con la strage di piazza Fontana a Milano nel 1969 e la strage di Piazza della Loggia a Brescia nel 1974. Nel 1973 Gioved\u00ec nero di Milano segna la violenza neofascista, mentre nel 1977, sempre a Milano, le Brigate Rosse gambizzano Indro Montanelli.\nIl 13 marzo 1975 il giovane simpatizzante di destra Sergio Ramelli, reo di aver scritto un tema a scuola in cui deplorava gli omicidi delle Brigate Rosse, veniva aggredito sotto casa da un commando di militanti della sinistra extra parlamentare, che lo ridusse in fin di vita. Ricoverato d'urgenza all'Ospedale Maggiore di Milano e dopo un calvario di quasi due mesi il cuore di Ramelli smetter\u00e0 di battere il 29 aprile. Ne seguirono forti scontri durante i funerali del ragazzo tra militanti degli opposti schieramenti mentre fotografi fotografavano da un palazzo antistante la chiesa i partecipanti alle esequie. Il materiale fotografico fu ritrovato nel 1985 nel famigerato covo brigatista di viale Bligny.\nNegli anni ottanta Milano diviene simbolo della crescita economica, \"capitale morale\" dell'Italia, e simbolo del rampantismo economico-finanziario della \"Milano da bere\", mentre il gruppo socialista milanese di Bettino Craxi occupa il governo a Roma.\nLo scandalo di Tangentopoli e l'inchiesta di Mani pulite si svolgono, ancora, principalmente a Milano. Nel vuoto lasciato dalla crisi della DC e del PSI cresce una nuova classe politica lombarda, incarnata da una parte dallo spirito autonomista della Lega Lombarda, e dall'altro dall'ideale imprenditoriale di Forza Italia, radicata nel capoluogo.\nIl 22 ottobre del 2017 la Lombardia \u00e8 stata chiamata a votare per un referendum riguardante la possibilit\u00e0 per la regione di richiedere allo Stato l\u2019attribuzione di ulteriori forme e condizioni particolari di autonomia, con le relative risorse, ai sensi e per gli effetti di cui all\u2019articolo 116, terzo comma, della Costituzione e con riferimento a ogni materia legislativa per cui tale procedimento sia ammesso in base all\u2019articolo richiamato. Questo voto, il primo con modalit\u00e0 digitale, ha visto la partecipazione al voto di 3.017.707 elettori (pari al 38,34% degli aventi diritto) ed il SI' ha vinto con una percentuale del 95,29%."}
{"id": "1321492", "revid": "15756", "url": "https://it.wikipedia.org/wiki?curid=1321492", "title": "Stadio Riviera delle Palme", "text": "Lo stadio Riviera delle Palme \u00e8 il principale impianto sportivo di San Benedetto del Tronto ed ospita le gare casalinghe della Sambenedettese Calcio; in esso vi era inoltre la sede della stessa societ\u00e0.\nL'impianto ospita anche le gare casalinghe della societ\u00e0 sambenedettese del Porto d'Ascoli.\nStoria.\nAntefatti.\nLe radici dello stadio Riviera delle Palme affondano nei primi anni ottanta. Il vecchio Fratelli Ballarin, non era ritenuto uno stadio sicuro dopo la tragedia del 7 giugno 1981. L'incendio scatenatosi nella gradinata sud caus\u00f2 la morte di due ragazze, 64 ustionati di cui 11 in gravi condizioni e un totale di 168 feriti. Il Fratelli Ballarin, uno stadio da circa spettatori, sorge a ridosso del Porto, in una zona altamente industrializzata e densamente abitata, spesso teatro di scontri fra tifosi locali e ospiti, privo di vie di fuga e la non presenza di parcheggi per l'afflusso e deflusso della tifoseria locale e di quella ospite, non vi erano pi\u00f9 i requisiti al mantenimento dell'ordine pubblico, alla sicurezza e alla incolumit\u00e0 dei spettatori e cittadini. Da quel momento l'amministrazione comunale di San Benedetto del Tronto, con a capo l'allora sindaco Alberto Cameli, e la societ\u00e0 Sambenedettese Calcio, guidata dal presidente Ferruccio Zoboletti, iniziarono a studiare una soluzione alternativa, venne individuato il luogo sul quale doveva sorgere il nuovo stadio, fu individuato a ridosso della \"zona Brancadoro\", fuori dal centro abitato fra la zona nord e sud della citt\u00e0 di San Benedetto, con la Ferrovia Adriatica ad est e la statale 16 ad ovest e a 100 metri dalla Strada Provinciale Sopraelevata, collegata direttamente all'Autostrada A14 e al Raccordo autostradale 11. I lavori del nuovo stadio iniziarono nel 1983, furono incaricate varie aziende locali e dell'hinterland sambenedettese, fra le quali l'azienda dall\u2019allora vice presidente della Sambenedettese Sergio Bocci.\nProgetto e realizzazione.\nLo stadio, a struttura portante in acciaio su progetto strutturale degli Ingegneri Anghilleri, Bartolomei e Marchetti ed architettonico dell'arch. Vincenzo Acciarri, fu completato a met\u00e0 degli anni '80 e premiato in Lussemburgo come miglior opera sportiva in acciaio del 1985 dall\"'Associazione Europea Costruzioni in Acciaio\". Si decise di intitolare l'impianto, con consenso unanime, alla Riviera della Palme area turistica della quale San Benedetto del Tronto ne \u00e8 la principale localit\u00e0. Venne inaugurato il 13 gennaio 1985 alla presenza del sindaco di San Benedetto Alberto Cameli, il presidente della Sambenedettese Ferruccio Zoboletti e il dirigente dell' Giacinto Facchetti, in quella occasione si disputarono due incontri del Campionato Provinciale Giovanissimi 1984-1985..\nL'inaugurazione avvenne il con una partita amichevole fra il e la Samb terminata 1-1 con goal di Ugo Bronzini per i locali e Paolo Rossi per i rossoneri davanti a uno stadio gremito.\nDescrizione.\nInizialmente presentava una capienza di circa spettatori, fu progettato per la possibilit\u00e0 di un futuro ampliamento. In seguito, per sottostare alle norme di sicurezza negli stadi, la capienza autorizzata fu ridotta a posti.\nDal 2010, dopo i lavori di riammodernamento, la capienza \u00e8 stata aumentata a circa posti numerati, tutti a sedere, disposti su due anelli con copertura integrale in tutti i settori, completano la struttura quattro torri d'angolo in cemento armato precompresso, che favoriscono l'afflusso e il deflusso degli spettatori, inglobano un piccolo bar, servizi igienici e le torri faro per l'illuminazione dell'impianto sportivo. Sopra la copertura \u00e8 posta una pannellatura di celle fotovoltaiche.\nPartite ospitate.\nIl 18 dicembre 1985 una rappresentativa nazionale ha fatto il suo esordio presso il Riviera delle Palme: l'Under-21 dell'Italia allenata da Azeglio Vicini, impegnata nelle Qualificazioni Europei '84-'86, affrontava la nazionale di pari categoria del Belgio, termina 3-0 per gli Azzurri (reti di Vialli, Francini e Baldieri).\nil 23 marzo 1988 lo stadio ospit\u00f2 la gara di ritorno dei quarti di finale del Campionato europeo di calcio Under-21 1988 fra Italia allenata da Cesare Maldini e la Francia, terminata 2-2 (reti di Rizzitelli e Ciocci per gli Azzurrini e una doppietta di Paille per la Francia) decret\u00f2 l'eliminazione della nazionale italiana.\nIl 17 gennaio 2001 ha ospitato un'amichevole fra le nazionali Under 21 dell'Italia e della Slovenia, la gara terminata 5-0 per gli Azzurrini di Claudio Gentile (autorete di Radosavljevic e le reti di Bonazzoli doppietta, Marchionni e Pirlo).\nIl 10 agosto 2016 ha ospitato la gara amichevole fra le rappresentative under 21 dell'Italia allenata da Luigi Di Biagio e la Nazionale Albanese under 21, la gara terminata con un pareggio 0-0.\nTrofei estivi e tornei giovanili.\nL' ospit\u00f2 un'amichevole per il \"Trofeo Citt\u00e0 di San Benedetto del Tronto\" tra e .\nL'anno seguente altre amichevoli estive di lusso: Milan - Celta Vigo ed ancora la Juventus, stavolta contro l'Espanyol.\nNel febbraio 2012 ha ospitato alcune gare del Torneo di Viareggio 2012.\nIl 6 agosto 2017 ha ospitato un'amichevole fra l'Inter e Villarreal.\nProgetti di ristrutturazione.\nCopertura e impianto fotovoltaico.\nNell'estete del 2010, la Sambenedettese aveva appena vinto il campionato di Eccellenza, il presidente era Sergio Spina il quale presenta alla citt\u00e0 e al Comune un progetto per coprire gli spalti dello stadio e la realizzazione di un impianto di pannelli fotovoltaici, con potenza fino a 1,2 megawatt. Il progetto della copertura del Riviera delle Palme e dell\u2019intervento con il fotovoltaico al di sopra delle tribune fu dell\u2019ingegner Enrico Cinciripini. I lavori iniziarono nell'agosto del 2010 e si conclusero nell'autunno del 2011 con un costo complessivo di oltre 5 milioni di euro.\nManutenzione straordinaria.\nNell'estate del 2016, con il ritorno della in Lega Pro, lo stadio \"Riviera delle Palme\" ha usufruito di una serie di interventi di restyling, per ottenere l'agibilit\u00e0 dell'impianto riguardanti:\ne altri piccoli interventi richiesti dalla Commissione Provinciale Vigilanza Pubblico Spettacolo.\nIl Comune di San Benedetto del Tronto, di fatto, ha dato mandato alla Sambenedettese Calcio di effettuare gli interventi mancanti per un costo di 200.000 euro.\nNell'estate del 2019 nello stadio sono state effettuate alcune opere di manutenzione per adeguarsi alla normativa stabilita dalla Lega Italiana Calcio Professionistico; tra queste rientrano l'installazione di seggiolini sulla \"Tribuna Ovest\" e sulla \"Tribuna Est Mare / Distinti\", l'ammodernamento della sala stampa ed i lavori per la costruzione di una zona mista nell\u2019area degli spogliatoi-sala stampa.\nNuovo manto erboso.\nNell'agosto 2020 sono partiti i lavori per il rifacimento e la sostituzione del manto erboso naturale del Riviera delle Palme, che durava dal 1985, con un manto di ultima generazione PowerGrass\u00a0\u2013 naturale rinforzato col sintetico \u2013, per un costo di circa euro pagati dalla societ\u00e0 Sudaires di Domenico Serafino presidente della Sambenedettese.Nella primavera del 2021 si \u00e8 aperto un contenzioso fra la ditta POWERgrass S.r.l. e la societ\u00e0 della Sambenedettese per una parte dei lavori al manto erboso non pagati. La societ\u00e0 entra presto in difficolt\u00e0, accumulando una crescente massa debitoria: infine il 4 maggio 2021 il Tribunale di Ascoli Piceno dichiara il fallimento del club. Il 27 settembre 2021 la POWERgrass S.r.l. ha depositato istanza di pagamento della somma restante, pari a circa euro, al netto dell\u2019acconto di 200mila euro corrisposto dalla Sambenedettese, a fronte dei circa euro, intraprendendo un'azione legale verso il Comune di San Benedetto del Tronto per il mancato pagamento dei lavori al manto erboso.\nCome raggiungere lo stadio.\nPer la parte sud uscita San Benedetto del Tronto, consigliata per la tifoseria ospite, tramite il Raccordo Autostradale () e la Strada Provinciale Sopraelevata n. 227 uscita Viale dello Sport.\nPer la parte settentrionale uscita casello autostradale di Grottammare direzione San Benedetto del Tronto, tramite la statale 16 Adriatica ().\nAffluenza spettatori.\nDati di affluenza spettatori nei campionati professionistici della Sambenedettese Calcio presso lo \"Stadio Riviera delle Palme\":"}
{"id": "1321498", "revid": "1305772", "url": "https://it.wikipedia.org/wiki?curid=1321498", "title": "Grand Theft Auto II", "text": "Grand Theft Auto II, abbreviato ufficialmente in GTA2, \u00e8 un videogioco sviluppato dalla DMA Design (oggi Rockstar North) e pubblicato da Rockstar Games, inizialmente per il sistema operativo Windows e per PlayStation nel 1999 e successivamente per Sega Dreamcast e Game Boy Color. \u00c8 il secondo capitolo della serie di videogiochi \"Grand Theft Auto\". Rockstar offre ora gratuitamente la versione per PC, scaricabile dal sito ufficiale della casa produttrice; originariamente il gioco non era compatibile con Windows XP e le versioni successive, ma successivamente il problema \u00e8 stato corretto.\nModalit\u00e0 di gioco.\nL'attivit\u00e0 principale nel gioco \u00e8 il furto di macchine, sia dai parcheggi che direttamente in strada: \"Grand Theft Auto\" significa infatti \"furto d'auto aggravato\" in linguaggio forense. All'interno degli scenari si possono trovare armi, pillole che possono dare effetti d'invincibilit\u00e0 o di confusione, giubbotti antiproiettili e marchi \"GTA2\" da collezionare per sbloccare livelli bonus. Tali livelli bonus (segnalati nel men\u00f9 di selezione delle missioni come lettere alfabetiche) consistono in tre diverse prove composte ognuna da 3 livelli di crescente difficolt\u00e0:\nLa visione \u00e8 dall'alto (a volo d'angelo). I proiettili sono rappresentati da pixel arancioni e i vari personaggi si riconoscono dal vestito che indossano (vi sono ad esempio i cloni di Elvis in completo bianco, i ladri di automobili in verde e i ladri in rosso).\nComplessivamente le meccaniche di gioco sono molto simili a quelle del primo \"GTA\", ma la grafica \u00e8 molto migliorata (rimanendo comunque piuttosto stilizzata, cosa che gli ha permesso di non andare incontro a problemi riguardanti la violenza tipici della serie \"GTA\") e sono stati ampliati un po' tutti gli aspetti del gioco; in particolare, oltre al complesso sistema di gang e rispetto, sono stati aggiunti i punti ferita e la possibilit\u00e0 di saltare con un apposito tasto. La polizia \u00e8 ben pi\u00f9 organizzata, e all'occorrenza pu\u00f2 intervenire anche con gli SWAT o addirittura gli agenti speciali e l'esercito.\nMissioni per le gang.\nGli scagnozzi delle gang, oltre a chiamare il protagonista ognuno in modo diverso (rispettivamente Gecko, Jumbo, Kosai, Osso Duro, THG-303, Grasshopper, Rooster e Compagno), gli assegneranno dei lavori da svolgere, lavori che vanno dal furto d'auto alle rapine e omicidi di membri delle gang rivali o delle forze dell'ordine.\nIn alto a sinistra \u00e8 presente una barra che indica il rispetto che ha ogni gang per il giocatore, se il rispetto \u00e8 alto, il giocatore potr\u00e0 accedere a missioni pi\u00f9 difficili e remunerative mentre se il livello sar\u00e0 sotto zero, non appena il giocatore metter\u00e0 piede nel territorio rivale verr\u00e0 attaccato. Nel primo livello le gang si limiteranno ad usare le pistole, mentre nel secondo useranno armi molto potenti come lanciafiamme o molotov.\nIl puntatore, rappresentato da una freccia rosa, cambia in due situazioni: la prima \u00e8 l'esecuzione di missioni (che possono danneggiare la gang avversaria), l'altra \u00e8 uccidere i membri avversari. Quando si avranno abbastanza punti per completare il livello comparir\u00e0 una freccia rosa lampeggiante che indicher\u00e0 il luogo da raggiungere per passare al livello successivo.\nArmi.\nArmi speciali.\nPer prendere le armi utilizzabili a bordo di un'auto basta andare in un garage dove si dovr\u00e0 pagare del denaro in base al potenziamento scelto.\nBonus.\nArmatura\nQuesto bonus ci permetter\u00e0 di subire un numero minore di danni, proteggendoci quindi meglio dagli attacchi delle gang avversarie.\nBustarella della polizia\nSe la polizia ci cerca questo bonus ci abbasser\u00e0 il ricercometro di una stella.\nDoppio danno\nL'acquisizione di questo bonus raddoppia la potenza delle nostre armi.\nDita elettriche\nCon questo bonus le nostre mani diventeranno elettriche e colpiranno chiunque ci stia vicino con delle scariche.\nRicarica rapida\nTutte le armi in proprio possesso spareranno due volte pi\u00f9 veloce per un minuto.\nEsci di prigione gratis\nnel caso in cui finiremo in prigione, questo bonus ci far\u00e0 uscire senza bisogno di spendere soldi.\nVita\nQuesto bonus ci permette di recuperare energia nel caso in cui abbiamo subito danni. Lo si trover\u00e0 sempre davanti agli ospedali.\nGang istantanea (solo multiplayer)\nQuesto bonus trasformer\u00e0 istantaneamente quattro civili nelle vicinanze in membri della gang. Verranno equipaggiati con doppie pistole e spareranno a qualsiasi nemico o poliziotto che ci attaccher\u00e0.\nInvisibilit\u00e0\nQuesto bonus render\u00e0 il nostro personaggio invisibile per alcuni minuti, permettendoci cos\u00ec di accedere a qualsiasi area inosservati.\nInvulnerabilit\u00e0\nChiamata anche la \"God Mode\", questo bonus ci permetter\u00e0 di essere invulnerabili ai danni per un determinato lasso di tempo.\nViolenza\nQuesto \u00e8 un bonus che ci permette di far partire una missione secondaria in cui dobbiamo far fuori, in un tempo stabilito, un determinato numero di nemici. \u00c8 necessario per completare il gioco al 100%.\nVita extra\nCon questo bonus la vita viene aumentata rispetto al limite massimo. L'effetto per\u00f2 \u00e8 temporaneo, baster\u00e0 infatti essere colpito e scendere sotto il tetto massimo normale e la nostra vita torner\u00e0 ai limiti di default.\nMoltiplicatore\nIl moltiplicatore \u00e8 un bonus che moltiplica la potenza dei nostri colpi in base al numero presente nel moltiplicatore.\nControllo remoto\nQuesto bonus \u00e8 disponibile solo in determinate missioni e ci permette di controllare un'auto a distanza. Nel caso in cui il veicolo verr\u00e0 distrutto noi non subiremo alcun danno.\nRispetto dalle gang\nIn caso di arresto o di missione fallita, l'uso di questo bonus permetter\u00e0 di riottenere il rispetto dalle gang perso.\nAmbientazione.\nNon \u00e8 ben chiara la data di ambientazione, negli articoli di giornale del sito ufficiale si menziona il 2013, nel manuale viene descritto solamente come \"tre settimane nel futuro\".\nNonostante il filmato di introduzione riporti New York come luogo di ambientazione, il gioco \u00e8 ambientato in tutt'altra citt\u00e0 col nome di Anywhere City, una citt\u00e0 senza norme di igiene e di legge, dove la criminalit\u00e0 \u00e8 ai massimi livelli e la vita di tutti i giorni \u00e8 condizionata da ladruncoli da strada, ladri d'auto e gang criminali dove la polizia non riesce a mantenere il controllo delle strade, costringendola a chiedere spesso aiuto agli agenti speciali e all'esercito.\nSettori.\nAd Anywhere City ci sono tre settori:\nDistretto di Downtown.\nEdifici e luoghi: Grattacieli, uffici, un'universit\u00e0, un porto\nGang: Loonies, Yakuza, Zaibatsu\nSettore residenziale.\nEdifici e luoghi: Grattacieli, la prigione di Alma Mater, il quartier generale della polizia, la base dell'esercito, un villaggio Zaibatsu, il Mobile RV Park\nGang: Redneck, Scienziati SRS, Zaibatsu\nSettore industriale.\nEdifici e luoghi: Fabbriche, qualche grattacielo, un piccolo villaggio\nGang: Hare Krishna, Mafia Russa, Zaibatsu\nEdifici.\nChiesa.\nUnico punto di salvataggio, nella chiesa (punto di partenza di ogni isola) un prete dalla voce irosa chiede 50.000 dollari per salvare l'anima e i progressi del giocatore. Quando si avranno abbastanza punti per completare il livello comparir\u00e0 una freccia rosa lampeggiante che indicher\u00e0 il luogo da raggiungere per passare al livello successivo.\nGru.\nLe Gru, oltre ad essere le protagoniste di diverse missioni, sono anche il modo migliore per acquisire soldi e bonus grazie alla rottamazione di un mezzo.\nAlcune gru sono accessibili solo durante determinate missioni svolte per conto delle varie gang.\nGarage.\nI Garage, formati da quattro diversi \"negozi\", permettono diverse azioni. Il primo, lo \"Smith &amp; Heston\", ci permetter\u00e0 di armare di Uzi il nostro mezzo. Il secondo negozio, il \"Red ArmySurplus\" armer\u00e0 il nostro mezzo con un'autobomba o con delle mine, a seconda del garage di cui usufruiremo. Il \"Max Paynt\" invece ripulir\u00e0 all\"istante il nostro mezzo, azzerando quindi il livello di sospetto. Il quarto e ultimo negozio, \"Hell Oil\", monter\u00e0 sul nostro mezzo delle taniche d'olio che potremo lasciar cadere sull'asfalto per liberarci dai nemici.\nOspedale.\nGli Ospedali sono i luoghi dove potremo risanare la nostra salute sia con che senza l'uso dei bonus.\nIn ogni ospedale si trova un bonus vita e un mitragliatore con 10 munizioni.\nInformazioni.\nI punti Informazioni sono dei telefoni in cui potremo parlare con i nostri contatti con le gangs, le quali ci informeranno di ci\u00f2 che loro pensano di noi.\nTelefoni.\ni Telefoni sono i luoghi dove potremo attivare le missioni per conto delle gang.\nEsistono telefoni di 3 colori, verde, giallo e rosso, che indicano il grado di difficolt\u00e0 della missione e quanto rispetto \u00e8 necessario per potervi accedere.\nPersonaggi.\nLa Guida.\nQuesto personaggio affetto da calvizie \u00e8 la nostra guida, e si presenta all'inizio di tutte le citt\u00e0 e i distretti spiegandoci le divisioni delle citt\u00e0 e le varie informazioni su bonus, armi, rispetto e salvataggi. Se per\u00f2 facciamo qualcosa che a lui non va bene, si arrabbia con noi.\nLe gang.\nIn GTA2 ci sono sette gang che si danno battaglia l'un l'altra, ogni gang controlla una determinata zona della citt\u00e0 e sono:\nZaibatsu.\nBoss: Trey Welsh (Downtown), Red Valdez (settore residenziale), Uno Carb (settore industriale)\nMezzo di trasporto: Un'auto nera (detta \"Z-Type\") con una \"Z\" gialla sul tettuccio\nZone controllate: Zarelli, Omnitron (Downtown), The Village, Zenoton, Cayman (settore residenziale), Sennora, Bayano, Escobar, Lattero (settore industriale)\nDietro a tutte le gang ci sono gli oscuri e misteriosi Zaibatsu. Un'organizzazione immensa, cos\u00ec grande e potente da governare la citt\u00e0 da dietro le quinte e di controllarne vari quartieri di ogni settore.\nLoony.\nBoss: Elmo\nMezzo di trasporto: Un maggiolino verde (detto \"Demetia\") con uno smiley giallo sul tettuccio\nZone controllate: Sunnyside, Fruitbat (Downtown)\nGli incasinatissimi Loony hanno occupato il manicomio e stanno gradualmente mettendo in pratica la loro bizzarra irriverenza verso il mondo. Amano qualsiasi cosa sia anarchica e divertente e odiano tutte le forme di controllo sociale.\nA capo di questo gruppo di gente fuori di testa c'\u00e8 Elmo, degno esempio di questa gang. Fate molta attenzione quando parla, la maggior parte delle volte \u00e8 talmente fuori che neanche lui stesso capisce ci\u00f2 che dice.\nYakuza.\nBoss: Johnny Zoo\nMezzo di trasporto: Una macchina blu (detta \"Miara\") con il simbolo della gang sul tettuccio\nZone controllate: Shiroto, Funabashi, Ukita (Downtown)\nTra le bande gli Yakuza sono famosi per la loro vanit\u00e0, vogliono le armi pi\u00f9 nuove, le macchine pi\u00f9 grandi e i vestiti pi\u00f9 belli.\nA capo degli Yakuza avremo Johnny Zoo, una persona vanitosa e fissata con la tecnologia. Cercher\u00e0 sempre di primeggiare sulle altre gang non in numero di uomini, ma in potenza e avanguardia delle armi.\nRedneck.\nBoss: Billy Bob Bean\nMezzo di trasporto: Un pickup viola con la bandiera degli Stati Confederati d'America sul tettuccio\nZone Controllate: Xanadu, Dominatrix, Largo, Stromberg (settore residenziale)\nI Redneck sono dei nazionalisti religiosi, degli autentici bifolchi, che dalla comodit\u00e0 del loro grande complesso di parcheggio per rimorchi odiano tutto e tutti. I Redneck distillano alcool di contrabbando, odiano chiunque non sia come loro e talvolta fanno esplodere qualcosa, normalmente di proposito.\nIl capo di questi seguaci texani di Elvis \u00e8 Billy Bob Bean, una rozza persona amante dei porci e degli esplosivi, attenzione quindi a non rubare mai il suo veicolo, non si sa mai cosa potrebbe scatenarvi contro.\nScienziati \"SRS\".\nBoss:Dr. LaBrat\nMezzo di trasporto: una biposto gialla (detta \"Meteor\") con il simbolo della gang sul tettuccio\nZone controllate: Xanadu, Dominatrix, Largo, Stromberg (settore residenziale)\nGli SRS rappresentano un gruppo di scienziati snob e scontenti, che si dedicano ad imporre la loro dubbia mentalit\u00e0.\nCombattono chiunque non creda nella capacit\u00e0 dell'eugenetica, della modifica genetica e dell'eutanasia di creare un mondo migliore. A capo di questi Scienziati completamente pazzi c'\u00e8 il Dr. LaBrat, un fissato con la completa distruzione degli Zaibatsu.\nHare Krishna.\nBoss: Sunbeam\nMezzo di trasporto: Un autobus giallo (detto \"Karma Bus\") con il simbolo della gang sul tetto\nZone controllate: Tabernacle, Maharishi, Narayana, Vedic Temple (dove si trova la base della gang, settore industriale)\nGli Hare Krishna disprezzano la tecnologia, e infatti rubano armi e macchine per poi demolirle per liberare il mondo dalla minaccia di distruzione della pace.\nIl capo di questi monaci-demolitori \u00e8 Sunbeam. Purtroppo non si sa nulla su questo individuo.\nMafia russa.\nBoss: Jerkov\nMezzo di trasporto: Una berlina rosa (detta \"Bulwark\") con la stella rossa sul tetto\nZone controllate: Krimea, Azari Heights, Lubyanka, Pravda (settore industriale)\nI Russi rubano macchine e armi da rispedire a casa, controllano un'immensa operazione di contrabbando di organi e parti umane e dominano inoltre l'importante industria delle uccisioni a contratto. A capo della mafia russa avremo Jerkov, un \"roccioso\" individuo amante della precisione e della puntualit\u00e0, attenzione quindi a non arrivare tardi ad un appuntamento con lui o con i suoi uomini."}
{"id": "1321506", "revid": "1573940", "url": "https://it.wikipedia.org/wiki?curid=1321506", "title": "Chiesa di Santa Caterina della Spina Corona", "text": "La chiesa di Santa Caterina della Spina Corona \u00e8 una chiesa monumentale di Napoli ubicata in via Guacci Nobile. Su una delle pareti esterne dell'edificio \u00e8 poggiata la Fontana della Spinacorona detta localmente delle \"Zizze\". \nStoria e descrizione.\nVenne fondata nel XIV secolo dai nobili del Seggio del Nilo e venne dedicata a Santa Caterina.\nRicostruita nel XVII secolo con le reddite della chiesa su progetto di Giovanni Ambrogio Mazenta, conserva ancora le porte originali dell'ingresso. Nell'interno sono conservati altari secenteschi marmorei e qualche tela.\nSecondo le intenzioni dell'arcivescovo di Napoli card. Crescenzio Sepe il complesso che in origine era una sinagoga, ritorner\u00e0 a breve alla comunit\u00e0 ebraica."}
{"id": "1321507", "revid": "1005847", "url": "https://it.wikipedia.org/wiki?curid=1321507", "title": "Elezioni amministrative in Italia del 1998", "text": "Le elezioni amministrative in Italia del 1998 si sono tenute il 24 maggio (primo turno) e il 7 giugno (secondo turno), nonch\u00e9 il 29 novembre (primo turno) e il 13 dicembre (secondo turno). Invece in Friuli-Venezia Giulia le elezioni, a causa dello statuto speciale, si sono tenute il 14 giugno (primo turno) e il 28 giugno (secondo turno), nonch\u00e9 il 15 novembre (primo turno) e il 29 novembre (secondo turno).\nElezioni comunali del 24 maggio.\nFriuli-Venezia Giulia.\nGorizia.\nFonti: Candidati - Liste - Ballottaggio - Seggi\nElezioni comunali del 29 novembre.\nFriuli-Venezia Giulia.\nUdine.\nFonti: Candidati - Liste - Ballottaggio - Seggi\nElezioni provinciali del 24 maggio.\nVeneto.\nProvincia di Treviso.\nFonti: Primo turno, candidati - Liste - Secondo turno - Seggi\nMarche.\nProvincia di Ancona.\nFonti: Candidati - Liste\nCalabria.\nProvincia di Reggio Calabria.\nFonti: Candidati - Liste\nSicilia.\nProvincia di Agrigento.\nFonti: Candidati - Liste\nProvincia di Caltanissetta.\nFonti: Primo turno, candidati - Liste - Secondo turno - Seggi\nProvincia di Catania.\nFonti: Candidati - Liste\nProvincia di Enna.\nFonti: Candidati - Liste\nProvincia di Messina.\nFonti: Candidati - Liste\nProvincia di Palermo.\nFonti: Candidati - Liste\nProvincia di Ragusa.\nFonti: Candidati - Liste\nProvincia di Siracusa.\nFonti: Primo turno, candidati - Liste - Secondo turno - Seggi\nProvincia di Trapani.\nFonti: Candidati - Liste\nElezioni provinciali del 29 novembre.\nSono di seguito indicati i risultati ufficiosi, parzialmente diversi da quelli ufficiali successivamente divulgati dallo stesso ministero dell'interno.\nToscana.\nProvincia di Massa-Carrara.\nFonti: Candidati - Liste\nLazio.\nProvincia di Roma.\nFonti: Primo turno, candidati - Liste - Secondo turno - Seggi\nCampania.\nProvincia di Benevento.\nFonti: Candidati - Liste\nPuglia.\nProvincia di Foggia.\nFonti: Candidati - Liste"}
{"id": "1321510", "revid": "1186766", "url": "https://it.wikipedia.org/wiki?curid=1321510", "title": "Eneco Tour 2005", "text": "L'Eneco Tour 2005, edizione inaugurale della corsa e valevole come diciannovesima prova del circuito UCI ProTour, si svolse in sette tappe precedute da un cronoprologo iniziale dal 3 al 10 agosto 2005, per un percorso totale di 1 230\u00a0km. Fu vinto dallo statunitense Bobby Julich che termin\u00f2 la gara in 29h08'01\".\nSquadre e corridori partecipanti.\nPresero parte alla prova le venti squadre con licenza UCI ProTeam. Ammesse tramite l'assegnazione di \"wild-card\" furono Shimano-Memory Corp, MrBookmaker.com-SportsTech e Chocolade Jacques-T Interim. Dei 228 iscritti, partirono in 219 ed arrivarono in 136."}
{"id": "1321511", "revid": "1747171", "url": "https://it.wikipedia.org/wiki?curid=1321511", "title": "Filippo Castelli", "text": "Biografia.\nLa pittura per lui era la vera passione anche se non pot\u00e9 coltivarla a tempo pieno; per sostenersi infatti esercitava l'attivit\u00e0 di decorazioni murali. \nRimasto a margine della cerchia di artisti di Monza, e anche meno ricercato dai committenti, ma riconosciuto nel suo valore da molta critica, si dedic\u00f2 in particolare all'autoritratto."}
{"id": "1321514", "revid": "33689", "url": "https://it.wikipedia.org/wiki?curid=1321514", "title": "Teofilo indiano", "text": "Biografia.\nLa sua vita fu raccontata dallo storico Filostorgio nella sua \"Storia ecclesiastica\", che, per\u00f2, \u00e8 pervenuta solo nel riassunto di Fozio.\nLa tradizione lo vuole originario di Ceylon e inviato in ostaggio all'imperatore romano Costantino I dal re dell'isola. Sarebbe giunto alla corte di Costantino con l'ambasciata guidata da Metrodoro nel 337 e proveniente appunto dall'India. Alla corte imperiale Teofilo sarebbe stato battezzato, ricevendo il nome greco, e istruito alla nuova religione, in particolare venendo ordinato sacerdote da vescovi ariani.\nSarebbe partito in missione per l'India per volere del successore e figlio di Costantino, l'imperatore Costanzo II, nel 356; essendo lui stesso un ariano, Costanzo scelse proprio Teofilo per questa missione. Filostorgio, autore ariano, racconta come Teofilo fosse amante della vita monastica, ma come per ordine di Costanzo si mise in viaggio. L'imperatore, volendo dare un certo rilievo a questa missione, lo fece scortare, a detta di Filostorgio, da duecento cavalli, che trasportavano i doni per i popoli da convertire.\nTeofilo si diresse prima verso l'Arabia Felix, che a quel tempo era dominata dagli Omeriti, i quali avevano soppiantato i Sabei e spostato la capitale da Saba a Taphar. La popolazione locale si diceva discendente da Abramo, praticando la circoncisione l'ottavo giorno, ma era in effetti pagana. Teofilo inizi\u00f2 la sua predicazione, ma trov\u00f2 l'opposizione della locale comunit\u00e0 ebraica. Riusc\u00ec per\u00f2 a ottenere la fiducia del re, che gli permise di costruire tre chiese, una a Taphar, una ad Adana (moderna Aden) dove c'era un emporio romano e una all'imbocco del golfo persico, dove si trovava un mercato sasanide (forse a Maskat): la costruzione avvenne a spese di Teofilo.\nDopo aver costruito e arredato le chiese, Teofilo part\u00ec per Ceylon, da cui si rec\u00f2 poi in India. Qui trov\u00f2 delle comunit\u00e0 gi\u00e0 fondate e si dedic\u00f2 a correggerne i riti in conformit\u00e0 con quelli occidentali; oltre a correzioni minori della liturgia, fece mutare loro la professione di fede in modo da renderla compatibile con l'arianesimo.\nTeofilo torn\u00f2 poi in occidente, passando prima per il Regno di Axum; a Costantinopoli venne ricevuto con grandi onori da Costanzo, che lo nomin\u00f2 vescovo \"in partibus\", cio\u00e8 senza sede."}
{"id": "1321515", "revid": "1543377", "url": "https://it.wikipedia.org/wiki?curid=1321515", "title": "Cratere Victoria", "text": "Victoria \u00e8 un cratere presente sul pianeta Marte, situato sul Meridiani Planum e visitato dal rover Opportunity tra i sol 95 e 315 della sua missione.\nIl nome del cratere ha un doppio eponimo. La nomenclatura ufficiale dell'IAU, che attribuisce ai piccoli crateri marziani i nomi\ndi citt\u00e0, lo associa all'omonima localit\u00e0 delle Seychelles. La nomenclatura informale della NASA, che attribuisce nomi e luoghi collegati all'epopea dell'esplorazione della Terra ai crateri visitati dal rover, lo associa a Victoria, una delle cinque navi di Ferdinando Magellano e la prima a circumnavigare la Terra.\nHa una dimensione di circa 900 metri, circa otto volte l'estensione del cratere Endurance. Attorno ai bordi del cratere sono presenti numerosi affioramenti con insenature del bordo del cratere e promontori che sono stati chiamati dalla NASA come le baie e i capi scoperti da Magellano.\n\"Opportunity\" viaggi\u00f2 per 21 mesi verso questo cratere prima di raggiungerne il bordo il 26 settembre 2006 (sol 951) nella cosiddetta \"Duck Bay\".\nIl rover ha ripreso diverse insenature del bordo del cratere, chiamate informalmente \"Capo Verde\" e \"Cabo Frio\" e un piccolo cratere chiaro sul lato opposto di Victoria.\nVoci correlate.\nAltri crateri visitati da Opportunity"}
{"id": "1321517", "revid": "767487", "url": "https://it.wikipedia.org/wiki?curid=1321517", "title": "Faust (film 2001)", "text": "Faust \u00e8 un film distribuito dalla Eagle Pictures e diretto dal regista statunitense Brian Yuzna. La trama si ispira alla miniserie di fumetti Faust: Love of the Damned disegnata da Tim Vigil, su testi dello sceneggiatore David Quinn. Disponibile dall'11 settembre 2002 in VHS.\nTrama.\nLos Angeles. Dan Margolis, tenente di polizia, arresta un uomo che, armato di due strani bracciali con affilatissime lame retrattili, ha sterminato l'intera ambasciata araba della citt\u00e0. Ignorando gli ordini del suo superiore, il commissario Marino, di abbandonare il caso e smettere di interessarsi al detenuto, il poliziotto continua a indagare sull'uomo che, nel frattempo, \u00e8 stato internato nel manicomio del dottor Yamato e affidato alle cure della giovane psicologa Jade De Camp, specializzata in musicoterapia e con la quale Margolis inizia un rapporto di collaborazione.\nNel corso di una delle sedute con l'internato, che alterna apparenti stati catatonici a comportamenti bizzarri (come atti di autolesionismo o disegnare figure dall'aspetto sinistro sulle pareti della cella), la dottoressa fa ascoltare un brano di musica metal all'uomo, che reagisce con violenza, colpendola in faccia e fracassando il lettore CD, per poi finalmente ritrovare la parola e raccontare a Jade cosa gli \u00e8 successo: egli si chiama John Jaspers, lavorava come pittore e trascorreva serenamente la sua esistenza assieme a Blue, la sua fidanzata.\nUna sera, lui e Blue vennero aggrediti da un gruppo di criminali capeggiati dal malavitoso Baez, con il quale Blue aveva dei debiti, che lo picchiarono brutalmente e uccisero Blue sotto i suoi occhi. Disperato per la morte della ragazza, John cerc\u00f2 di suicidarsi, ma venne fermato da M, un sinistro individuo vestito di nero che, come John ebbe modo di scoprire, altri non era se non il demone tentatore Mefistofele sotto sembianze umane, capo della setta La Mano, cui appartengono tutte le pi\u00f9 importanti personalit\u00e0 di Los Angeles, tra cui anche il commissario Marino e il dottor Yamato (addirittura suoi collaboratori pi\u00f9 stretti). Misteriosamente a conoscenza del suo dramma, Mefistofele propose a John di fare un patto con lui: gli avrebbe concesso poteri illimitati, grazie ai quali John avrebbe potuto vendicarsi, al prezzo della sua anima e, avendo John accettato, gli fece dono dei bracciali magici che John aveva utilizzato per sterminare l'ambasciata, avvertendolo infine che presto si sarebbe pentito di aver stretto quel patto con lui.\nJohn adoper\u00f2 quindi i suoi poteri per uccidere brutalmente Baez e i suoi uomini, ma M gli disse che il patto ormai lo avrebbe legato a lui per sempre, rendendolo suo servo e strumento di morte contro i suoi nemici. Oltre a ci\u00f2, John fu sedotto dalla bellissima e diabolica Claire, amante e braccio destro di M, che da tempo tramava alle spalle del suo padrone per rovesciarlo e prenderne il posto come capo della Mano. John era quindi stato obbligato da M ad assassinare tutti coloro che il mostro reputava suoi nemici ma, nell'affrontare Margolis all'ambasciata, era riuscito a eludere il suo controllo, disubbidendo al suo ordine e risparmiando l'uomo. Ci\u00f2 ha scatenato l'ira di M, che \u00e8 quindi intenzionato a punire John per la sua disubbidienza con la morte. Ora John sa di essere veramente pentito di aver stretto il patto con M, poich\u00e9 tale gesto lo ha ridotto a uno strumento senza volont\u00e0, al servizio del Male, ma Jade (pur ovviamente non credendo alla storia di John) gli dice che la volont\u00e0 e il libero arbitrio possono salvarlo, come ha gi\u00e0 fatto in precedenza all'ambasciata.\nQuella stessa notte, M irrompe nel manicomio, sequestra John e lo seppellisce vivo in un cimitero, non prima di rivelargli di avere un particolare interesse per Jade e promettendo che presto la avr\u00e0. Finito all'Inferno Jaspers, torturato da un demone, spronato dall'odio per M e dal desiderio di proteggere Jade, riesce a tornare dal regno dei morti, trasformato in un essere mostruoso e demoniaco di nome Faust: il suo primo gesto, dopo questa \"rinascita\" \u00e8 quello di difendere Jade, uccidendo gli scagnozzi di M che la stavano inseguendo. Jade, ormai conscia che il racconto di John non era affatto il delirio di un pazzo, informa Margolis di ci\u00f2 che le \u00e8 accaduto e ottiene protezione da parte di due poliziotti, mentre anche M viene a conoscenza del ritorno di John, e punisce Claire con un avvertimento per aver assassinato il loro unico scagnozzo che era sopravvissuto all'attacco di John.\nQuella sera stessa, John si reca a casa di Jade informandola che M la sta cercando e che i poliziotti incaricati di proteggerla sono servi dell'essere malvagio, dopodich\u00e9 si trasforma in Faust e massacra i due agenti, terrorizzando Jade che scappa, chiedendo aiuto a Margolis e cercando rifugio su un treno della metropolitana. Qui Jade viene inseguita da Marino, i suoi uomini e Yamato, ma viene raggiunta da John, che massacra gli agenti sotto gli occhi di numerosi e terrorizzati passeggeri e la salva portandola a casa sua. Qui i due si scoprono innamorati l'uno dell'altra e fanno l'amore, ma Jade rivela per la prima volta il suo trauma, che le aveva impedito fino ad allora di intrecciare una relazione: una violenza sessuale subita all'et\u00e0 di undici anni, da un uomo il cui aspetto Jade, a causa del trauma, non riusc\u00ec mai a ricordare.\nNel frattempo Margolis, continuando a indagare su M, scopre una tremenda verit\u00e0: per quella stessa sera M sta organizzando una cerimonia detta \"Rito del Sangue\", nel quale, tramite un rituale orgiastico in cui \u00e8 previsto lo stupro di una donna innocente, \u00e8 possibile evocare l'Omuncolo, una creatura demoniaca (probabilmente impersonificazione di Satana) destinata a portare distruzione su tutta la Terra; la donna designata per questo mostruoso rito \u00e8 proprio Jade. Il tenente si reca quindi al palazzo di M, assistendo a una riunione cui partecipano, tra gli altri, anche Marino e Yamato. Marino, furioso, accusa M di non riuscire a controllare John e M, per tutta risposta, lo uccide brutalmente, dopodich\u00e9, con i suoi poteri sovrumani, corrompe in un attimo Margolis, portandolo dalla sua parte, e incaricandolo di attirare Jade nel suo palazzo con l'inganno. Trovatasi faccia a faccia con M, Jade cerca invano di convincerlo ad annullare il patto con John, venendo imprigionata.\nIntanto Claire, che non ha ancora rinunciato a uccidere M, seduce il dottor Yamato, il quale, essendo incaricato di fare delle particolari iniezioni a M che permettono al demone di conservare la sua forma umana, \u00e8 l'unico che potrebbe ucciderlo preparandogli un'iniezione letale. Il piano di Claire riesce e M apparentemente muore, uccidendo, negli spasmi della morte, il dottor Yamato. La perfida donna quindi comincia a torturare Jade, prima colpendola ripetutamente con un frustino e poi sottoponendola a dolorosi elettroshock, che riportano alla mente della donna i ricordi rimossi dal trauma della violenza: l'uomo che la stupr\u00f2 da bambina era il suo stesso padre, che lei aveva sempre considerato il suo eroe. Lo shock della scoperta causa un lavaggio del cervello alla ragazza, che assume comportamenti selvaggi e libidinosi. In quel momento M, in realt\u00e0 ancora vivo, entra nella sala delle torture, rivelandosi a Claire.\nIntanto John, scoperta la scomparsa di Jade, corre al palazzo di M per salvarla, mentre il demone sacrifica Margolis e Claire per evocare l'Omuncolo. Dopo un breve scontro con gli uomini di M, John rimane inorridito nel vedere cosa \u00e8 diventata Jade e M, approfittando del suo sconforto, lo fa legare e stupra la ragazza sotto i suoi occhi, ordinandole poi di uccidere John con un coltello, ma Jade, ritornata miracolosamente in s\u00e9 a causa della violenza, inganna M e libera il ragazzo. Nel frattempo l'Omuncolo sorge dagli Inferi ma John, dopo un breve, ma violento combattimento, riesce a trafiggerlo con le sue lame, ricacciandolo nel suo mondo. A questo punto John si prepara ad affrontare M, ma il patto che lo lega a lui gli impedisce di colpirlo.\nJade chiede allora a M di liberare l'uomo che ama, dicendosi disposta a dargli qualunque cosa in cambio, e M chiede alla ragazza di offrirgli l'anima del bambino che lei porter\u00e0 in grembo. Jade quindi accetta e M scioglie il patto, riducendo in fin di vita John (che, essendo stato seppellito vivo, era tenuto in vita proprio dal contratto con il demone). Vedendo John soffrire, Jade rivela a M che lei lo ha ingannato e non gli dar\u00e0 nessun figlio, poich\u00e9 lo stupro subito da bambina le aveva irrimediabilmente rovinato l'utero, ed esorta John a reagire per amore suo. Sotto lo sguardo sorpreso e furioso di M, John riesce a rialzarsi e, con le sue ultime forze, trafigge il mostro con le sue lame, uccidendolo, dopodich\u00e9 si spegne tra le braccia di Jade, che piange disperatamente per la sua morte."}
{"id": "1321518", "revid": "36426", "url": "https://it.wikipedia.org/wiki?curid=1321518", "title": "Loggia del Pesce", "text": "La Loggia del Pesce \u00e8 una loggia di Firenze collocata in piazza dei Ciompi. Anticamente la sua collocazione era nella piazza del Mercato Vecchio, nel sito dell'odierna piazza della Repubblica, e si trovava esattamente sul lato ovest, dove oggi si trovano i portici dal lato del Caff\u00e8 Gambrinus.\nStoria.\nLa loggia era stata fatta progettare da Cosimo I a Giorgio Vasari nel 1568, per allocarvi i pesciaioli, che anticamente si trovavano a ridosso del Ponte Vecchio, nell'odierna piazza del Pesce, e che furono da l\u00ec cacciati per farvi passare il loggiato che sostiene il Corridoio vasariano. La loggia fu eretta tra l'agosto del 1568 e il settembre del 1569. Nel 1699 questa antica loggia fu accresciuta di un'arcata per ogni lato per volere di Cosimo III e a spese del Magistrato della Grascia, che soprintendeva alla vendita dei generi alimentari a Firenze.\nDurante il cosiddetto \"risanamento di Firenze\", nel 1889 venne smantellata e si cerc\u00f2 di recuperare le parti meglio conservate della struttura, in previsione di una sua ricostruzione, parti che (stemmi, tondi con i pesci, capitelli, ecc.), grazie a Guido Carocci, furono depositate presso il Museo di San Marco.\nSolo nel 1955 il \"Comitato per l'estetica cittadina\", con i fondi della Cassa di Risparmio di Firenze, decise di ricostruirla sotto la direzione dell'ingegnere Giulio Cesare Lensi Orlandi Cardini, nello stesso periodo nel quale veniva analogamente ricollocata la colonna dell'Abbondanza (che pure si era pensato di ricollocare qui).\n\"Degli antichi pezzi furono rimontati soltanto gli scudi con le armi medicee e le insegne della Grascia, completamente ridipinti, e la lapide; per quanto riguarda i tondi con i pesci, sappiamo che dei sedici originali dodici erano andati sbriciolati al momento delle demolizioni perch\u00e9 modellati in calcina. Gli unici quattro che era stato possibile salvare, insieme alle numerose cornici, erano stati trasportati nel Museo di san Marco, come risulta dal catalogo del Carocci e dall'inventario del 1925, ma da tempo non risultano pi\u00f9 nel museo\" (Maria Sframeli).\nPer quanto riguarda la storia conservativa recente si segnala l'intervento di restauro degli elementi lapidei effettuato nel 2010.\nDescrizione.\nLa loggia si presenta costituita da una doppia fila di nove arcate su pilastri (alle testate e al centro) e colonne d'ordine toscano, e coperta da una successione di voltine a calotta. La sua ariosa spazialit\u00e0 \u00e8 dovuta all'uso di tiranti che bilanciano le spinte laterali degli archi senza bisogno di contrafforti esterni. Le campate angolari e quella centrale sono sorrette da pilastri in pietra serena, mentre le altre poggiano su colonne dello stesso materiale.\nLe facciate sono decorate con tondi raffiguranti diverse specie di pesci, collocati nei pennacchi degli archi, su modello degli antichi. Otto medaglioni per lato ricordano il mare, la pesca e le attivit\u00e0 correlate, in sintonia con la funzione originaria della loggia. Quattro stemmi decorano gli angoli, mentre al centro un cartiglio ricorda la commissione granducale della loggia stessa. Sul lato che guarda a via Pietrapiana, a partire dal lato verso Sant'Ambrogio, si hanno:\nL'iscrizione riporta:\nLa traduzione \u00e8: \"Il mercato del pesce che fino ad ora si teneva, nei tempi di quaresima, presso il Ponte Vecchio, ora l'illustrissimo ed eccellentissimo Cosimo de' Medici, secondo duca di Firenze e di Siena, e suo figlio Francesco, ottimo principe, lo fecero costruire con assai maggiore spesa e magnificenza di quella con cui era stato edificato prima, affinch\u00e9 il pesce da ora in poi sia venduto qui. 1568\"."}
{"id": "1321521", "revid": "6923", "url": "https://it.wikipedia.org/wiki?curid=1321521", "title": "Mikko Hirvonen", "text": "Il suo navigatore ufficiale \u00e8 sin dal 2003 Jarmo Lehtinen, suo connazionale.\nCarriera.\nGli inizi nelle serie minori.\nHirvonen ha iniziato a prendere confidenza con i mezzi a motore sin da bambino, quando guidava sul lago ghiacciato dietro la sua abitazione seduto sulle ginocchia dal padre.\nLa sua prima auto da corsa \u00e8 stata una Opel Kadett 2000 CC, acquistata nel 1998 con cui ha partecipato al suo primo rally con il cugino al suo fianco come navigatore. Nonostante due uscite di strada e il danneggiamento della scatola del cambio, Mikko riusc\u00ec a terminare la gara.\nNel 2000 prese parte per la prima volta al campionato finlandese rally classe junior con una Opel Astra e si classific\u00f2 settimo su venti partecipanti.\nL'anno successivo, nel 2001, dimostr\u00f2 il suo talento dominando il campionato fino all'ultimo rally quando fu costretto al ritiro dal contatto con una roccia e fu relegato in seconda posizione.\nNel 2002 Mikko riusc\u00ec finalmente a conquistare il titolo finlandese classe F2 con una Volkswagen Golf e il supporto di Miikka Anttila come copilota.\nI due parteciparono anche ad alcune competizioni in Italia alla guida di una Citro\u00ebn Saxo Kit Car in modo da ottenere maggior confidenza con la superficie asfaltata.\nEsordio nel WRC con la Ford.\nNel 2003 Hirvonen partecip\u00f2 a 14 rally mondiali con una Ford Focus WRC RS del 2002 distinguendosi con un sesto posto a Cipro.\nLa sua prima stagione intera nel campionato del mondo rally arriv\u00f2 solo nel 2004 con il team Subaru. In seguito a diversi incidenti, il team lo ha appiedato e nel 2005 ha disputato qualche gara da privato come il Rally di Sardegna dove si mise in mostra con una Ford Focus WRC.\nNel 2006 ha firmato un contratto triennale con la Ford per correre nel Wrc come compagno di squadra del gi\u00e0 affermato campione Marcus Gr\u00f6nholm.\nIl primo anno in casa Ford si \u00e8 chiuso con una vittoria in Australia e una serie di ottimi piazzamenti che hanno permesso ai due finlandesi di conquistare il titolo costruttori con la Ford.\nNel 2007 Hirvonen ha chiuso 3\u00ba nella classifica generale ed ha vinto tre rally, in Norvegia, Giappone e Galles. La costante crescita di Mikko ha aiutato il Team a replicare il titolo dell'anno precedente.\nDopo il ritiro dalle competizioni di Gr\u00f6nholm a fine 2007, Hirvonen ha preso il suo posto come primo pilota della Ford e gli \u00e8 stato affiancato come secondo il promettente connazionale Jari-Matti Latvala.\nNel campionato 2008 il giovane finnico ha vinto tre rally in Giordania, in Turchia e in Giappone ed ha ottenuto numerosi podi e piazzamenti senza neanche un ritiro. In Nuova Zelanda \u00e8 rimasto in testa per quasi tutta la gara, fino ad un testacoda nell'ultima tappa che lo ha relegato al terzo posto.\nSull'asfalto della Spagna \u00e8 giunto nuovamente terzo. In Corsica ha ottenuto il secondo posto alle spalle dell'inarrivabile S\u00e9bastien Loeb. Il 2 novembre ha vinto la tappa nipponica per la seconda volta, dopo il successo del 2007, per\u00f2 non \u00e8 bastato e Loeb, con il terzo posto, conquista il suo quinto titolo Mondiale consecutivo con una gara d'anticipo.\nNel 2009 Mikko \u00e8 arrivato secondo nel Mondiale, preceduto del Campione del Mondo Sebastien Loeb di un punto. Ha vinto 4 rally (Grecia, Polonia, Finlandia ed Australia).\nHirvonen inizia al meglio la stagione 2010 vincendo il Rally di Montecarlo valido per il campionato Intercontinental Rally Challenge alla guida della nuova Ford Fiesta S2000. Vince anche la prima prova del WRC nel Rally di Svezia dominando gi\u00e0 dal primo giorno di gara.\nNel 2010 Hirvonen ha continuato la sua collaborazione con la Ford per l'ultima volta con la Ford Focus RS WRC prima di passare nel 2011 alla nuova Ford Fiesta RS WRC dotata dell'unit\u00e0 motrice 1.6 Ecoboost.\nLa parentesi alla Citroen.\nNel 2012 Hirvonen ha cambiato vettura guidando la Citro\u00ebn DS3 WRC con il Citro\u00ebn Total World Rally team.\nLa sua prima vittoria per la Citro\u00ebn \u00e8 stato il quarto appuntamento della stagione 2012 in Portogallo per prendere provvisoriamente la testa del campionato, ma \u00e8 stato in seguito squalificato dall'evento a causa di un'irregolarit\u00e0 con la frizione e il turbo nella sua Citro\u00ebn DS3 WRC.\nIl 2013 \u00e8 stato un anno deludente per Hirvonen, finendo sul podio solo cinque volte, senza vincere. Ha concluso la stagione con uno dei suoi pi\u00f9 grandi incidenti di sempre in Galles. Ha terminato la stagione al 4\u00ba posto.\nIl ritorno in Ford e il ritiro dal WRC.\n Il 13 dicembre 2013 Hirvonen si \u00e8 riunito con il team Ford, ora gestito dalla M-Sport per gareggiare nella stagione 2014. La stagione ha portato buoni risultati, con due podi e tre vittorie di tappa con un quarto posto in campionato, dietro il trio dominante Volkswagen, S\u00e9bastien Ogier, Jari-Matti Latvala e Andreas Mikkelsen.\nIl 6 novembre 2014 ha annunciato il suo ritiro dal mondiale rally WRC, prima della partenza del rally del Galles."}
{"id": "1321526", "revid": "125611282", "url": "https://it.wikipedia.org/wiki?curid=1321526", "title": "Carlo Bartolomeo Romilli", "text": "Biografia.\nI primi anni.\nDi nobile famiglia bergamasca, Carlo Bartolomeo Romilli era figlio del conte Antonio e di sua moglie, la nobile Laura Asperti. Venne ordinato sacerdote il 20 dicembre 1817. Divenne in seguito parroco di Trescore ed infine venne nominato vescovo di Cremona il 19 gennaio 1846 da papa Gregorio XVI, che sarebbe presto deceduto (1\u00ba giugno). Fu consacrato vescovo il 21 giugno 1846 a Bergamo.\nIn seguito alla morte del cardinal Gaisruck (19 novembre 1846), fu nominato arcivescovo di Milano da papa Pio IX il 14 giugno 1847. Fece il suo solenne ingresso in diocesi e in citt\u00e0 il 4 settembre e celebr\u00f2 la sua prima messa in Duomo l'8 settembre.\nIl suo insediamento avvenne tra le dimostrazioni favorevoli del popolo (il 4 settembre a Gorla, oggi quartiere di Milano, l'8 e il 9 sul sagrato del Duomo), il cui entusiasmo era alimentato dal nuovo clima patriottico creato da Pio IX e dal fatto di succedere, lui italiano, a un austriaco. La nomina di un arcivescovo italiano in una citt\u00e0 occupata dall'Austria, trascendeva il valore religioso per acquistare una valenza politica, e per questo il 9 la polizia venne chiamata ad intervenire contro la folla plaudente provocando un morto e numerosi feriti.\nLa curia milanese e le Cinque Giornate di Milano.\nSei mesi dopo si svolsero le Cinque Giornate di Milano (18 - 22 marzo 1848). Incoraggiata dagli eventi nel resto d'Italia e in Francia, la mattina del 18 si accese la rivolta popolare: una folla composta da uomini, donne e ragazzi appartenenti a ogni ceto sociale si diresse verso il palazzo del governatore chiedendo l'autorizzazione ad istituire una Guardia Nazionale a gridando all'unisono \"viva l'Italia, viva Pio IX!\". Il tempestivo arrivo di Romilli non serv\u00ec a placare i rivoltosi, ma, frainteso, accese ancor di pi\u00f9 gli animi del popolo.\nIn seguito al successo dell'insurrezione delle Cinque Giornate, il 9 aprile 1848, a nome dell'arcivescovo Romilli, mons. Luigi Biraghi si present\u00f2 al conte Gabrio Casati, presidente del Governo Provvisorio di Milano, per ottenere alla Chiesa la libert\u00e0 nei rapporti con la Santa Sede, nelle nomine dei vescovi, nell'amministrazione dei beni ecclesiastici, nell'insegnamento e nell'educazione, tutte cose fortemente soggette all'autorit\u00e0 civile dai tempi delle riforme giuseppine.\nMa la prima guerra di indipendenza si risolse in una sconfitta degli italiani e il 5 agosto 1848 Romilli fece parte della delegazione che per conto di re Carlo Alberto tratt\u00f2 con il maresciallo Radetzky la resa di Milano e l'armistizio di Salasco.\nRistabilito il governo austriaco nel Lombardo-Veneto, nel 1849 l'arcivescovo Romilli era ormai malvisto dal potere imperiale, tanto pi\u00f9 che mons. Biraghi si adoperava alla riammissione nel ministero dei giovani sacerdoti che avevano affiancato i combattenti nella guerra di indipendenza e che (24 maggio 1849) la conferenza episcopale lombarda inviava all'imperatore Francesco Giuseppe un indirizzo di solidariet\u00e0 con i vescovi dell'Austria e del Tirolo, che avevano chiesto maggiore autonomia nelle decisioni ecclesiastiche (verr\u00e0 concessa il 18 aprile 1850).\nIl 25 maggio 1850 Romilli annunci\u00f2 con lettera alla diocesi la sua prima visita pastorale e riprese l'uso di redigere gli atti delle visite, abbandonato dal suo predecessore. Tra il 1850 e il 1853 Romilli rivendic\u00f2 la sua autonomia dal governo nelle nomine ecclesiastiche, senza successo e venne anzi costretto a piegarsi; si interess\u00f2 comunque personalmente a trovare una sistemazione ai chierici \u201crosminiani\u201d e \"liberali\", compromessisi nel 1848, fra cui lo stesso Biraghi. Probabilmente anche per questo (e forse per il conseguente veto austriaco) non ottenne mai la porpora cardinalizia, fatto del tutto inconsueto per un arcivescovo di Milano.\nIl 6 febbraio 1853 scoppiarono nuovi moti a Milano, repressi da Radetzky con diciotto condanne all'impiccagione. La pastorale dell'arcivescovo (13 febbraio) parve troppo accomodante verso i governanti austriaci e deluse i fedeli e molti sacerdoti. In seguito alle pressioni del governatore Radetzky, nel 1853 epur\u00f2 i seminari dei docenti compromessisi nel 1848, reinserendovi gli Oblati dei Santi Ambrogio e Carlo (peraltro secondo il dettato di san Carlo Borromeo). Di salute cagionevole, Romilli fu dunque criticato da parti opposte per la sua cedevolezza ai suoi sacerdoti \"liberali\" e al governo austriaco.\nL'episcopato a Milano.\nL'episcopato di Romilli, travagliato per le vicende politiche, sotto l'aspetto spirituale e religioso fu un momento di sviluppo per la chiesa milanese. Tra il 1848 e il 1854 Romilli:\nLe tensioni preunitarie.\nFinalmente, nel 1855 il concordato fra Austria e Santa Sede restaurava una maggior autonomia dell'autorit\u00e0 ecclesiastica da quella politica. Tuttavia, Romilli non pot\u00e9 goderne, sia perch\u00e9 venne applicato nel Lombardo-Veneto solo in minima parte, sia soprattutto per il declinare della sua salute.\nIl declino fisico.\nIl 2 dicembre 1855, a causa dell'incapacit\u00e0 fisica di Romilli, papa Pio IX nomin\u00f2 vescovo ausiliare monsignor Carlo Caccia Dominioni. Il 6 aprile 1857, dopo la morte del predecessore Bernardino Burocco, Paolo Angelo Ballerini fu nominato da Romilli vicario generale dell'arcidiocesi.\nDopo che il 21 dicembre 1857 Romilli ebbe un colpo apoplettico, all'inizio del 1858 il vicario generale Ballerini ne assunse le funzioni.\nIl 7 maggio 1859 Romilli muore. I suoi funerali si svolgono in Duomo senza la consueta solennit\u00e0 a causa dell'inizio delle ostilit\u00e0 tra Austria, Piemonte e Francia.\nIl capitolo nomina vicario capitolare Carlo Caccia Dominioni.\nIn piena seconda guerra di indipendenza, Ballerini fu indicato alla Santa Sede dal governo austriaco il 4 giugno 1859 come primo di una terna di nomi in base al diritto di presentazione allora vigente secondo il concordato del 1855.\nIl 25 giugno 1859 papa Pio IX scelse il Ballerini come arcivescovo di Milano, che pure era ormai stata occupata dalle truppe franco-sarde.\nTra lo stato piemontese (regno di Sardegna), che da l\u00ec a poco diventer\u00e0 il Regno d'Italia, e la Santa Sede, il caso Ballerini divent\u00f2 uno dei maggiori motivi di conflitto. La questione dur\u00f2 con rigida contrapposizione per anni fino a che, nel marzo 1867, non fu trovata una soluzione conciliativa.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1321527", "revid": "6392", "url": "https://it.wikipedia.org/wiki?curid=1321527", "title": "Alcale", "text": ""}
{"id": "1321534", "revid": "125905292", "url": "https://it.wikipedia.org/wiki?curid=1321534", "title": "Presidenti della Moldavia", "text": "Il presidente della Moldavia viene eletto ogni quattro anni, sin dal 1990. Inizialmente era eletto a suffragio universale diretto dai cittadini con un sistema elettorale a doppio turno, nel 2000 una nuova legge aveva stabilito che fosse il Parlamento della Moldavia ad approvare una candidatura come capo di Stato a maggioranza dei due terzi, a seguito di elezioni parlamentari, o quando la carica diviene vacante. Se un candidato non viene eletto entro trenta giorni, il Parlamento viene sciolto. Nel 2016 a seguito di un ricorso presentato dai parlamentari del Partito Liberal Democratico della Moldavia la Corte Costituzionale ha dichiarato incostituzionale le legge del 2000 e ha quindi ristabilito l'elezione diretta del presidente."}
{"id": "1321543", "revid": "3082", "url": "https://it.wikipedia.org/wiki?curid=1321543", "title": "Omeriti", "text": ""}
{"id": "1321546", "revid": "110157", "url": "https://it.wikipedia.org/wiki?curid=1321546", "title": "Albright-Knox Art Gallery", "text": "L'Albright-Knox Art Gallery \u00e8 un museo che si trova in Elmwood Avenue 1285 a Buffalo, negli Stati Uniti, Espone opere d'arte antica, moderna e contemporanea. Sorge nei pressi del Buffalo State College.\nIl museo espone opere di: Giacomo Balla, Georges Braque, Marc Chagall, John Connell, Edgar Degas, Paul Gauguin, Allan Graham, Gloria Graham, Fernand L\u00e9ger, Henri Matisse, Joan Mir\u00f3, Piet Mondrian, Claude Monet, Pablo Picasso, Pierre-Auguste Renoir, Georges-Pierre Seurat, Alfred Sisley, Vincent van Gogh e altri.\nStoria.\nL'Albright-Knox Art Gallery \u00e8 un'emanazione della \"Buffalo Fine Arts Academy\", fondata nel 1862. Si tratta di una delle pi\u00f9 antiche istituzioni pubbliche dedicate all'arte degli Stati Uniti. Nel 1890 l'imprenditore e filantropo John J. Albright, facoltoso industriale di Buffalo, fece iniziare la costruzione della Albright Art Gallery per donarla all'Accademia. Originariamente l'intenzione era di usare il Padiglione delle Belle Arti per l'Esposizione Pan-Americana del 1901, ma a causa di ritardi nella costruzione rimase incompleto fino al 1905.\nNel 1962 venne realizzato un significativo ampliamento del museo grazie al contributo finanziario di Seymour H. Knox, Jr. e della sua famiglia e di molti altri donatori. Fu in quel periodo che il museo venne ribattezzato \"Albright-Knox Art Gallery\". Il nuovo edificio venne progettato dal celebre architetto Gordon Bunshaft, dello studio Skidmore, Owings and Merrill, noto per aver disegnato il grattacielo Lever House a New York.\nL'Albright-Knox Art Gallery \u00e8 inserita nel National Register of Historic Places degli Stati Uniti."}
{"id": "1321548", "revid": "1305772", "url": "https://it.wikipedia.org/wiki?curid=1321548", "title": "Monte Gel\u00e0s", "text": "Il monte Gel\u00e0s, detto anche cima dei Gelas, \u00e8 una montagna delle Alpi Marittime alta 3.143\u00a0m. Si trova sul confine italo-francese, tra la provincia di Cuneo ed il dipartimento delle Alpi Marittime.\nDalla parte francese \u00e8 il punto culminante del parco nazionale del Mercantour; dalla parte italiana si affaccia sul parco naturale delle Alpi Marittime.\nCaratteristiche.\nIl nome deriva dai ghiacciai presenti sul fianco settentrionale del monte. Questi ghiacciai hanno subito un notevole ritiro nel corso del XX secolo, ma sono pur sempre presenti.\nLa montagna \u00e8 facilmente riconoscibile per la sua vetta bifida; la vetta nord \u00e8 la pi\u00f9 alta, la pi\u00f9 accessibile ed offre un miglior panorama. Vi si trova una croce fatta erigere dai sacerdoti di Cuneo. Le due vette sono separate da un colle noto come \"Sella del Gel\u00e0s\".\nDal punto di vista geologico, la montagna appartiene al \"massiccio cristallino dell'Argentera\", ed \u00e8 composta in massima parte da gneiss granitoidi biotitici, localmente occhiadini.\nAlpinismo.\nLa prima ascensione alla vetta fu compiuta nel 1864 dal conte Paolo Ballada di Saint Robert, che giunse in vetta per l'attuale via normale. La prima ascensione invernale fu invece completata da Victor de Cessole nel 1894.\nLa via normale si sviluppa sul versante orientale, ed ha una difficolt\u00e0 valutata in F+. La via risale dapprima un canalino che conduce alla \"forcella Roccati\", dalla quale si scende per 30\u201340\u00a0m fino all'inizio del \"canalino Saint-Robert\"; si risale quest'ultimo fino alla cresta ONO della montagna, che si segue, con passaggi fino al II+, fino alle roccette sommitali, dove si incontra una traccia che conduce in vetta.\nPi\u00f9 accessibile \u00e8 la cresta del \"balcone del Gel\u00e0s\", raggiungibile con itinerari di difficolt\u00e0 escursionistica, valutati in EE.\nEsistono numerosi altri percorsi di livello tra l'escursionismo impegnativo e l'alpinismo facile. Particolarmente interessante \u00e8 la cosiddetta \"traversata degli italiani\", percorso in cresta tra la cima Maledia ed il monte Gel\u00e0s, con passaggi fino al III-.\nQuesti itinerari possono usufruire, come punti di appoggio, dei rifugi Soria Ellena e Pagar\u00ec.\nPer itinerari di salita dal versante francese possono essere utili il Refuge de Nice (2.232\u00a0m) ed il Refuge de la Madone de Fenestre (1.905\u00a0m)."}
{"id": "1321552", "revid": "37401", "url": "https://it.wikipedia.org/wiki?curid=1321552", "title": "Paleolitico superiore", "text": "Il Paleolitico superiore \u00e8 la terza ed ultima suddivisione del Paleolitico cos\u00ec come esso \u00e8 concepito in Europa, Africa ed Asia.\nSi estende, approssimativamente, fra i 40\u00a0000 anni fa ed i 10\u00a0000 anni fa, facendolo terminare prima dell'avvento dell'agricoltura. Corrisponde a parte del Pleistocene superiore comprendente parte del periodo glaciale di W\u00fcrm. In questo periodo si diffonde in Europa l'odierno \"Homo sapiens\"."}
{"id": "1321553", "revid": "37401", "url": "https://it.wikipedia.org/wiki?curid=1321553", "title": "Paleolitico medio", "text": "Il Paleolitico medio \u00e8 l\u2019epoca intermedia del Paleolitico, posta tra il Paleolitico inferiore ed il Paleolitico superiore. Inizia, a seconda delle diverse aree, fra i 300\u00a0000 - 120\u00a0000 anni fa e termina circa 40\u00a0000 - 35\u00a0000 anni fa. Corrisponde a parte del Pleistocene superiore, comprendente il periodo interglaciale di Riss-W\u00fcrm e parte del periodo glaciale di W\u00fcrm.\nIn questo periodo si diffonde in Europa l\"Homo neanderthalensis\", mentre circa 195,000 anni fa compare l'uomo moderno, di cui sono numerosi i ritrovamenti fossili e di manufatti. A tutt'oggi il pi\u00f9 antico ritrovamento di un oggetto dalle indubbie caratteristiche artistiche risale a 80,000 anni fa nella Caverna di Blombos in prossimit\u00e0 di Capo Agulhas, in Sudafrica.\nSuddivisione.\nNel paleolitico medio si distinguono alcune fasi:"}
{"id": "1321554", "revid": "124692518", "url": "https://it.wikipedia.org/wiki?curid=1321554", "title": "Cupra", "text": "Cupra, chiamata anche Cubrar (nome umbro), Ikiperu (nome piceno), Kypra o Supra, \u00e8 una divinit\u00e0 italica presso gli antichi umbri e i piceni, una delle grandi madri. \n\u00c8 dea ctonia, delle acque e della fecondit\u00e0 identificabile con la Uni degli etruschi o ad Astarte. I Romani la videro invece come la propria Bona Dea. \nCorrisponde anche alla Cibele anatolica, importata dai Romani e successivamente identificata a Cubrar.\nOrigini.\nProbabilmente derivato da \"cup\" cio\u00e8 \"desiderio\", da cui anche Cupido, l'epiteto \"Cupra\" risale all'antichit\u00e0 paleoumbra e sarebbe stato originariamente a designare una divinit\u00e0 regale.\nPer i rapporti che ebbero i Piceni con numerosi popoli del mare, l'etimologia del nome deriverebbe dal greco \"Kupria\" o \"Cypria\" usato come attributo di Afroditema che si trova a Gubbio come attributo di Marte; secondo altre ipotesi dall'isola di Cipro dove il culto di Afrodite era molto forte. \nPer il mondo romano, che identificava Cupra con Bona Dea, Marco Terenzio Varrone ci consente di stabilire il parallelismo grazie alla glossa secondo cui \"\"cyprum sabine bonum\", che vale a dire \"cuprum\" corrisponde al latino \"bonum\"\".\nTestimonianze del culto.\nIl Tempio della \"DEAE CUPRAE\", massima divinit\u00e0 della civilt\u00e0 picena nel periodo arcaico, fu eretta sulla sponda sinistra del fiume Tesino, nel territorio di \"Cvprae Fanvm\", oggi Grottammare ( falso fonti archeologiche e storiche smentiscono assolutamente questa ipotesi. L'epigrafe \u00e8 stata spostata in periodo successivo per la costruzione della chiesa di san Martino. Grave disinformazione, il dibattito non esiste in ambito accademico se non tra i novizi). Il tempio fu restaurato nel 127 d.C., per volont\u00e0 dell\u2019Imperatore Adriano: lo testimonia una lapide del periodo romano, sita nell\u2019odierna chiesa di San Martino. Al loro avvento, i Benedettini edificarono la chiesa di San Martino sui ruderi del tempio, i cui resti in \"opus caementicium\" sono visibili ancora oggi davanti alla chiesa. ( Falso, il tempio \u00e8 situato a Cupra Marittima ed \u00e8 visibile nel sito archeologico. Grottammare, nata in et\u00e0 medievale era \nun territorio parte dell'Ager Cuprensis odierna Cupra marittima. Unico rinvenimento romano nella zona Tesino di Grottammare \u00e8 una cisterna per la raccolta dell'acqua chiama impropriamente \" vasca della regina \". La suddetta targa presente a Grottammare \u00e8 stata spostata per la costruzione di edifici in epoche successive. Il posizionamento del santuario a Grottammare non ha fondamenti n\u00e9 storici n\u00e9 archeologici. In et\u00e0 tardo antica e medievale i marmi delle citt\u00e0 romane abbandonate venivano usati per la costruzione di chiese ed edifici vari. Correggere questa grave inesattezza dovuta al campanilismo di tempi passati, anche nella foto usata nella sezione fonti viene citata giustamente Cupra marittima come sede della citt\u00e0 e del santuario come riportato anche da Strabone). Edifici e altri oggetti dedicati al culto di Cupra sono stati ritrovati presso la scomparsa citt\u00e0 di Plestia e le conservate Cupra Marittima e Cupra Montana, che pure dalla dea presero nome, e nei comuni di Ripatransone e di Belmonte Piceno. \nNel museo di Colfiorito sono conservate quattro lamine bronzee del IV secolo a.C. con dediche alla dea Cupra nominata \"Matres Plestinas\": \"Cuprasmatres plestinas sacru esu\". Nella \"lamina di Fossato\", conservata presso il museo archeologico di Perugia, datata alla seconda met\u00e0 del II secolo a.C., \u00e8 inciso in umbro, tra l'altro: \"Cubrar Matrer Bio Eso\", che tradotto significa \"questa conduttura appartiene alla madre Cupra\".\nSeppur ancora in attesa di analisi approfondita, i resti ritrovati presso Massignano potrebbero attribuirsi a un importante luogo di culto della dea. \nCuriosit\u00e0.\nNel 1590, alla morte del pontefice Sisto V veniva inciso sulla lapide del Mausoleo a lui dedicato, sito in Santa Maria Maggiore a Roma: CVPRIS-AD-LITUS-SUPERI-MARIS-IN-PICENO-NATUS. Sisto V, nato al Lido di Cupra Grottammare, il 21 dicembre 1521. Con il nome di questa dea, identificata con Afrodite, \u00e8 divenuto famoso un prodotto di bellezza dei Farmaceutici Dott. Ciccarelli, impresa che ha cominciato la sua storia a Cupra Marittima.\nFonti.\nhttp://www.thaliatook.com/OGOD/cupra.html "}
{"id": "1321555", "revid": "278670", "url": "https://it.wikipedia.org/wiki?curid=1321555", "title": "Paleolitico inferiore", "text": "Il Paleolitico inferiore \u00e8 la prima e pi\u00f9 antica delle suddivisioni del Paleolitico.\nHa ricoperto un arco temporale di circa 2,3 milioni di anni. Si fa coincidere il suo inizio con l'apparizione delle prime pietre scheggiate dagli ominidi (2,6 milioni di anni fa) e lo si fa terminare a circa 300\u00a0000 anni fa; corrisponde al Pleistocene inferiore e parte del medio. Nella sua cronologia rientrano le glaciazioni di G\u00fcnz e Mindel con i periodi interglaciali intermedi. In questo periodo si diffondono l'\"Homo habilis\" e l'\"Homo erectus\".\nIl Paleolitico inferiore \u00e8 seguito dal Paleolitico Medio nel quale si registra l'apparizione di tecniche pi\u00f9 avanzate di scheggiatura e soprattutto di preparazione del nucleo litico, come nel Musteriano. \n\u00c8 ancora oggetto di dibattito se la scoperta del fuoco sia avvenuta nel Paleolitico inferiore o medio. "}
{"id": "1321556", "revid": "64833", "url": "https://it.wikipedia.org/wiki?curid=1321556", "title": "Laicista", "text": ""}
{"id": "1321561", "revid": "123461002", "url": "https://it.wikipedia.org/wiki?curid=1321561", "title": "Maurice Utrillo", "text": "Biografia.\nUtrillo \u00e8 stato uno dei pochi celebri pittori di Montmartre realmente nato l\u00ec. Era il figlio naturale della pittrice e modella francese Suzanne Valadon (nata Marie-Cl\u00e9mentine Valadon), che al tempo del parto aveva diciotto anni e posava per vari artisti. Ella non rivel\u00f2 mai chi fosse il padre del bambino, tuttavia alcune congetture volevano che fosse nato dal rapporto con un giovane pittore sconosciuto di nome Boissy, con Pierre Puvis de Chavannes o addirittura con l'illustre Pierre-Auguste Renoir. Nel 1891, Miquel Utrillo i Morlius, un artista catalano, firm\u00f2 un documento legale in cui ne riconosceva la paternit\u00e0, ma non si sa se costui fosse effettivamente il padre.\nIl giovane Maurice venne cresciuto dalla nonna che, impaurita dai violenti attacchi epilettici del nipote, cercava di calmarlo dandogli da bere un bicchiere di vino. Per questo motivo Utrillo mostr\u00f2 presto una certa inclinazione all'alcolismo (che gli valse il soprannome di \"Litrillo\" affibbiatogli dai bambini del quartiere) e all'assenteismo scolastico.\nQuando nel 1904, a ventuno anni, manifest\u00f2 i primi sintomi di una malattia mentale che l'avrebbe tormentato spesso, fu incoraggiato a dipingere proprio dalla madre, mostrando un precoce talento. Senza altro insegnamento, se non quello datogli da Suzanne Valadon, dipingeva e disegnava tutti gli scorci di Montmartre.\nDopo il 1910 le sue opere iniziarono ad attirare l'attenzione dei critici, e verso il 1920 era gi\u00e0 divenuto una figura leggendaria e le sue opere avevano ormai una fama internazionale. Nel 1928, il governo francese gli attribu\u00ec la Legion d'Onore. In seguito i suoi disturbi mentali lo portarono ripetutamente all'internamento in manicomio.\nUtrillo si spos\u00f2 nel 1935, all'et\u00e0 di cinquantadue anni con Lucie Valore, pittrice anche lei, e si trasfer\u00ec a Le V\u00e9sinet, appena fuori Parigi. A quell'epoca era gi\u00e0 troppo malato per lavorare all'aria aperta, cos\u00ec dipingeva paesaggi visti dalla finestra, da cartoline o a memoria.\nConsapevole dell'incertezza circa la sua paternit\u00e0, firm\u00f2 sempre le sue opere Utrillo V. (iniziale del cognome della madre).\nNonostante la dipendenza dall'alcol e l'epilessia, Utrillo visse fino a settantadue anni: mor\u00ec infatti il 5 novembre del 1955 e fu sepolto nel Cimitero di Saint-Vincent, a Parigi."}
{"id": "1321564", "revid": "767487", "url": "https://it.wikipedia.org/wiki?curid=1321564", "title": "Society - The Horror", "text": "Society - The Horror \u00e8 un film del 1989 diretto da Brian Yuzna. \u00c8 il suo primo film da regista in una lunga carriera nel mondo del cinema.\nTrama.\nIl giovane e brillante Bill Whitney dovrebbe considerarsi fortunato, vivendo con i genitori e la sorella Jenny in una splendida villa immersa nel verde a Beverly Hills, eppure \u00e8 afflitto da un forte senso di inquietudine che lo porta a temere dei suoi familiari dubitando della loro vera natura. Nonostante le cure del medico di famiglia, il Dottor Cleveland, Bill continua a sentire in casa bisbigli misteriosi e risate improvvise, assillato da incubi ricorrenti dove madre, padre e sorella sono degli esseri demoniaci.\nUn giorno il goffo amico Blanchard, innamorato respinto di Jenny, gli fa ascoltare un'audiocassetta con delle registrazioni ottenute per mezzo di una cimice inserita in un orecchino della ragazza, contenenti delle conversazioni dall'indubbio sapore erotico che la coinvolgono con i suoi genitori e gli amici, tra i quali un odioso Ted Ferguson. Ben presto per\u00f2, la cassetta sparisce e Blanchard muore in un incidente. Nonostante Billy faccia breccia nel cuore della bellissima Clarice e si riconcili con Milo, un altro suo amico, il disagio con il suo entourage si acuisce fino alla frattura, divenendo vittima di burle sordide onde farlo crollare.\nL'apoteosi \u00e8 una festa a sorpresa in suo onore, in casa dei suoi genitori, al cospetto di tutta Beverly Hills, trovando i presenti deformati e con espressioni poco rassicuranti, capeggiati dal Dottor Cleveland ed il perfido Ferguson. Stavolta non \u00e8 l'ennesima allucinazione. La festa \u00e8 un convitto di mostri sgradevoli dallo sguardo lubrico. La classe dirigente \u00e8 infatti costituita da mutanti cannibali cui egli non appartiene in quanto adottato da piccolo. L'eccitazione di questi arriva quando viene introdotto un Blanchard ancora vivo, anch'egli adottato, messo all'ingrasso per essere divorato. Billy, immobilizzato con un cappio da accalappiacani, \u00e8 costretto ad assistere all'orribile fine, consapevole di essere la prossima vittima, ma aiutato da un'impietosita Clarice, riesce a liberarsi e dopo aver ucciso Ferguson in una lotta furiosa, fugge con lei e Milo dalla villa. Davanti agli orridi resti di Ferguson, Cleveland e gli altri alzano le spalle, preoccupandosi di procurarsi le loro prossime vittime.\nCommento.\nPresentato in Italia nel 1990 alla rassegna \"Fantafestival\" di Roma, ottenendo consenso di critica e di pubblico, il film \u00e8 stato trasmesso da Rai Tre nell'inverno del 1991. Il film ha circolato nelle sale americane solo dal 1993.\nIl regista ha commentato il proprio film come \"realistic\", una satira feroce su una classe a detta sua abulica, \"di zombies\", stupendosi come mai nessuno abbia avuto la stessa idea prima di lui.\nUna discutibile e poco pertinente locandina per il circuito italiano, appare in una scena del dramma giovanile \"Quattro bravi ragazzi\" (1993).\nCast.\nLa nota star di \"Playboy\" Devin Devasquez fa parte del cast della pellicola."}
{"id": "1321570", "revid": "22475", "url": "https://it.wikipedia.org/wiki?curid=1321570", "title": "Ibis (Ovidio)", "text": "L'Ibis \u00e8 un poemetto imprecatorio scritto da Ovidio.\n\u00c8 la terza operetta scritta dal poeta durante il suo esilio a Tomi, l'odierna Costanza; composto di 322 distici elegiaci, attacca un anonimo romano, di origine africana, prima amico, poi avversario di Ovidio e suo calunniatore. Il nome dell'opera deriva dall'ibis, l'uccello egiziano a cui la fantasia popolare attribuiva la perversa abitudine di detergersi il posteriore con il becco; gi\u00e0 il Levitico lo considerava animale impuro.\nContenuto.\nIl poema si ispira all'omonima opera di Callimaco ed \u00e8 costituito da una elaborata introduzione in cui Ovidio minaccia l'anonimo nemico che lo ha costretto ad una vera e propria \"precatio\", un rito di maledizione contro il nemico implacabile (v. 1-250). A questa introduzione, segue (v. 251-638) una serie di imprecazioni (\"dirae\") contro il nemico, tratte da esempi della storia e della leggenda, tratte sicuramente da Callimaco e da Euforione, che aveva scritto un'opera consimile.\n\u00abNella lunga serie \u00e8 impossibile stabilire un ordine chiaro, che abbracci tutti gli esempi, anche se si pu\u00f2 delimitare qualche gruppo di esempi legati insieme dalla concatenazione dei fatti o dal riferimento ad una stessa genealogia, a una stessa regione, o dal tipo della maledizione\u00bb (A. La Penna).\nInfine, Ovidio preannuncia altre, pi\u00f9 complesse, maledizioni se il suo avversario non desister\u00e0 dalle proprie azioni: dovr\u00e0 chiamare per nome il nemico e usare, in quel caso, il verso giambico (v. 639-644).\nStile.\nIl poemetto ha scarso valore poetico: la sua poesia \u00e8 fredda, poco partecipata (come se l'invettiva non fosse realmente sentita dal poeta) e appesantita dai troppi richiami letterari, che ne fanno un'opera erudita e fortemente oscura, estranea al genio ovidiano."}
{"id": "1321571", "revid": "663330", "url": "https://it.wikipedia.org/wiki?curid=1321571", "title": "John Hannah (attore)", "text": "Biografia.\nNativo di East Kilbride, in Scozia, dopo aver finito gli studi ha fatto apprendistato per diventare elettricista. A East Kilbride ha partecipato all'East Kilbride Rep Theatre Club, e dopo aver finito l'apprendistato ha studiato alla Royal Scottish Academy of Music and Drama, dove si \u00e8 diplomato. Hannah ha lavorato per il cinema in film come \"Quattro matrimoni e un funerale\", \"La mummia\", \"Sliding Doors\", la televisione in serie quali \"Alias\" e \"Frasier\", e per il teatro.\nNel 1997 ha fondato insieme al produttore Murray Ferguson una compagnia di produzione, la Clerkenwell Films. Hannah si \u00e8 sposato nel 1996 con l'attrice Joanna Roth, e ha due gemelli, Gabriel e Astrid, nati nel 2004. Hannah \u00e8 molto attivo nelle opere di carit\u00e0.\nNel 2008 ritorna nel ruolo di Jonathan nel terzo capitolo de \"La mummia\": \"La mummia - La tomba dell'Imperatore Dragone\" accanto a Brendan Fraser per la regia di Rob Cohen. L'attore ha firmato per altri due sequel, tra cui il quarto in pre-produzione. Ha fatto parte del cast della serie televisiva \"Spartacus\".\nHa lavorato nella serie televisiva \"Rapimento e Riscatto\", con la quale si misura nuovamente con un personaggio ambiguo tendente al malvagio, come Batiatus nella serie televisiva Spartacus.\nNei primi anni duemila ha rivestito i panni del pi\u00f9 famoso personaggio di Ian Rankin, il tormentato John Rebus, ispettore di polizia di Edimburgo.\n\u00c8 considerato dalla critica come uno dei migliori attori scozzesi attualmente in vita.\nDoppiatori italiani.\nNelle versioni in italiano delle opere in cui ha recitato, John Hannah \u00e8 stato doppiato da:"}
{"id": "1321573", "revid": "2216799", "url": "https://it.wikipedia.org/wiki?curid=1321573", "title": "Quack Pack - La banda dei paperi", "text": "Quack Pack - La banda dei paperi (\"Quack Pack\") \u00e8 una serie televisiva a cartoni animati di genere comico e \"slapstick\" prodotta dalla Disney. \u00c8 stata diffusa negli Stati Uniti a partire dal 1996. La serie \u00e8 composta da 39 episodi.\nNonostante anche \"Quack Pack\" sia ambientata a Paperopoli sono presenti quasi interamente personaggi umani mentre sono assenti altri personaggi storici come Zio Paperone, Jet McQuack e Archimede Pitagorico.\nTrama.\nLa serie si basa sulle avventure di Paperino e dei suoi pestiferi nipotini, Qui, Quo, Qua, che in questa serie sono dipinti come adolescenti. Altri personaggi Disney inclusi nella serie sono Paperina e Pico De Paperis. In \"Quack Pack\", Paperino \u00e8 un cameraman con la sua fidanzata Paperina, una rampante giornalista televisiva d'assalto.\nProduzione e trasmissione.\nLa serie \u00e8 esordita in Italia su Rai 1 all'interno del contenitore \"Disney Club\" nel 1997; successivamente fu trasmessa su Rai 2 due anni dopo, e dal 24 dicembre 2004 su Toon Disney. Il titolo provvisorio della serie era \"Duck Daze\", cambiato all'ultimo minuto in \"Quack Pack\"; tracce del titolo precedente si trovano nella sigla originale (suonata da Eddie Money)."}
{"id": "1321580", "revid": "146644", "url": "https://it.wikipedia.org/wiki?curid=1321580", "title": "Isola Holy", "text": ""}
{"id": "1321582", "revid": "110157", "url": "https://it.wikipedia.org/wiki?curid=1321582", "title": "Affinit\u00e0 (diritto)", "text": "Per affinit\u00e0 si intende, in diritto, il rapporto tra un coniuge e i parenti dell'altro coniuge. \nNozione e fondamento.\nNella linea e nel grado in cui taluno \u00e8 parente di uno dei coniugi, egli \u00e8 affine dell'altro coniuge (il grado di affinit\u00e0 \u00e8 corrispondente al grado di parentela). Gli affini di un coniuge non sono affini degli affini dell'altro coniuge (\"adfines inter se non sunt adfines\").\nL'affinit\u00e0 non cessa con la morte del coniuge da cui deriva, ma cessa per la dichiarazione di nullit\u00e0 del matrimonio.\nSecondo la migliore dottrina e la giurisprudenza di merito, l'affinit\u00e0 non cessa a seguito di divorzio. Dello stesso parere la Commissione europea, sul cui sito internet, che ha l'obiettivo di tutelare i cittadini grazie a norme applicabili su scala europea, viene ribadito che il divorzio non fa venire meno il vincolo di affinit\u00e0 e in particolare non fa cessare l'impedimento dell'affinit\u00e0 in linea retta (art. 87, n. 4, c.c.); non fa perdere la cittadinanza al coniuge straniero che l'abbia acquisita a seguito di matrimonio."}
{"id": "1321584", "revid": "124633165", "url": "https://it.wikipedia.org/wiki?curid=1321584", "title": "Todd Haynes", "text": "Biografia.\nTodd Haynes \u00e8 nato ad Encino in California, figlio di Sherry Lynne Semler e Allen E. Haynes. Dichiaratamente omosessuale, il suo film \"Poison\" \u00e8 simbolo della nuova cinematografia gay. Laureato in semiotica alla Universit\u00e0 Brown, nel 1987 ha diretto il cortometraggio \"Superstar: The Karen Carpenter Story\", in cui racconta la vita della cantante Karen Carpenter, usando delle Barbie al posto degli attori.\nNel 1991 ha debuttato con il suo primo lungometraggio \"Poison\", prodotto anche grazie ad un finanziamento di 25.000 dollari da parte dell'associazione nazionale per lo sviluppo delle arti, basato su degli scritti di Jean Genet. Nella pellicola emergono tre differenti storie: un bambino che si getta dalla finestra dopo aver ammazzato il padre; un medico che diviene un lebbroso assassino dopo aver testato una propria teoria; e, infine, una storia che affronta il tema dell'omosessualit\u00e0 in carcere. La notoriet\u00e0 del film e del regista furono rafforzate anche dalla \"querelle\" promossa dal reverendo Donald Wildmonla che, attraverso la sua associazione conservatrice American Family Association, accus\u00f2 la pellicola di essere immorale, dando maggior visibilit\u00e0 all'opera e destando la curiosit\u00e0 del pubblico.\nQuattro anni dopo il regista diresse Julianne Moore in \"Safe\", film premiato al Sundance Film Festival 1995 e selezionato per la Quinzaine des R\u00e9alisateurs a Cannes nello stesso anno. Nel 1998 gir\u00f2 \"Velvet Goldmine\", pellicola ispirata al glam rock che vinse un premio speciale della giuria sempre a Cannes nel 1998 e ottenne anche una candidatura all'Oscar per i migliori costumi. Nel 2002 torn\u00f2 a collaborare con Julianne Moore in \"Lontano dal paradiso\", presentata alla 59\u00aa Mostra internazionale d'arte cinematografica di Venezia.\nNel 2007 ha raggruppato un cast stellare per \"Io non sono qui\", ispirato alla vita di Bob Dylan, in cui ben sei attori diversi interpretano le gesta del cantautore. Nel 2011 ha diretto e co-sceneggiato la miniserie televisiva \"Mildred Pierce\", trasmessa e prodotta da HBO. Nel 2015 \u00e8 stato presentato alla 68\u00aa edizione del Festival di Cannes il suo ultimo film, \"Carol\", che racconta una storia d'amore tra due donne. Il film ha ricevuto ampi consensi da parte della critica, ed ha ricevuto i premi Queer Palm e il Prix d'interpr\u00e9tation f\u00e9minine."}
{"id": "1321590", "revid": "102735133", "url": "https://it.wikipedia.org/wiki?curid=1321590", "title": "Medicamina faciei femineae", "text": "Il Medicamina faciei femineae (titolo completo: \"De Medicamine formae foeminae\") \u00e8 un poemetto di Ovidio sui cosmetici delle donne.\nLa breve opera, poco pi\u00f9 che un'elegia (si compone di cento versi), d\u00e0 alle donne della nobilt\u00e0 romana galanti precetti sull'uso di cosmetici, con uno stile adatto ad un ambiente salottiero. Il poemetto doveva avere forse pi\u00f9 ampio respiro ed \u00e8 indicativo del desiderio, da parte del poeta, di aderire al gusto del tempo per la poesia didascalica.\nIl \"Medicamina faciei\" \u00e8 lontano dalla poesia soggettiva ed \u00e8 influenzato da modelli alessandrini; l'opera, dedicata alla precettistica erotica, precede l\"'Ars amatoria\", in cui Ovidio tratta a fondo il tema dell'amore."}
{"id": "1321592", "revid": "124319268", "url": "https://it.wikipedia.org/wiki?curid=1321592", "title": "Egg (gruppo musicale)", "text": "Gli Egg sono stati un gruppo musicale inglese di rock progressivo in attivit\u00e0 tra il 1968 e il 1972, e poi brevemente nel 1974. Anche se avevano base a Londra, sono considerati uno dei primi gruppi della scena di Canterbury. La loro musica \u00e8 costituita da intricate parti strumentali con atmosfere jazz, citazioni classiche e virtuosismi. Il gruppo non riscosse particolare successo all'epoca, . Notevole l'impiego di tempi dispari e del contrappunto.\nStoria.\nGli inizi.\nAll'inizio del 1968, i tre compagni di scuola Mont Campbell (basso), Steve Hillage (chitarra e voce) e Dave Stewart (organo) ingaggiarono il batterista Clive Brooks e formarono il gruppo Uriel, che si limit\u00f2 ad alcune esibizioni dal vivo eseguendo in prevalenza \"cover\" di brani blues. Il luglio seguente, Hillage lasci\u00f2 per cominciare gli studi universitari e gli altri continuarono come trio, la parte vocale fu affidata a Campbell, abbandonarono le \"cover\" e durante i concerti suonarono nuovi brani scritti da Stewart e Campbell, particolarmente influenzati dal rock sinfonico dei Nice di Keith Emerson. Nel gennaio del 1969 la band prese il nome Egg e diede il via ad una serie di concerti dal vivo; in maggio firmarono per la Decca. I quattro ex membri degli Uriel si riunirono il mese successivo per registrare con il nome di Arzachel il loro unico album, l'eponimo \"Arzachel\" pubblicato dalla Egg/Roulette. Avendo firmato per la Decca, oltre a cambiare il nome al gruppo, nelle note di copertina i musicisti apparvero con degli pseudonimi.\nI primi due album.\nIn giugno, gli Egg registrarono il singolo di debutto \"Seven Is A Jolly Good Time\" / \"You Are All Princes\", pubblicato il mese successivo dalla Nova, un'affiliata della Decca. Il primo album del gruppo, l'eponimo \"Egg\", fu registrato nell'ottobre del 1969 e pubblicato nel marzo successivo. La formazione era composta dai soli Campbell, Stewart e Brooks; di rilievo gli intricati duetti tra Stewart e Campbell e l'ironia contenuta nei testi, una caratteristica dell'emergente scuola di Canterbury. Subito dopo fu registrato il secondo album \"The Polite Force\", ma la band era priva di un \"manager\" e pot\u00e9 pubblicarlo solo l'anno dopo. I concerti si diradarono ed i componenti degli Egg alternarono le proprie esibizioni con quelle effettuate nella Ottawa Music Company, un'orchestra rock di 26 elementi fondata da Stewart e dal batterista Chris Cutler.\nScioglimento e riunione per il terzo album.\nSi sciolsero nel luglio del 1972 e le registrazioni del loro ultimo concerto al Roundhouse di Londra sarebbero state pubblicate nel 2007 nell'album \"The Metronomical Society\". Al momento dello scioglimento, il gruppo aveva composto diversi brani per un nuovo album. Campbell inizi\u00f2 a studiare composizione musicale e a prendere lezioni di corno al conservatorio, Brooks entr\u00f2 nei Groundhogs e Stewart nei Khan, la band dell'amico Hillage.\nGli Egg si riunirono nell'estate del 1974 per incidere \"The Civil Surface\", il loro terzo album, in cui furono incisi i brani composti dalla band prima di sciogliersi e due di un quartetto di fiati diretto da Campbell, che in questi ultimi suon\u00f2 il corno. Al termine delle registrazioni, a cui partecip\u00f2 Hillage in qualit\u00e0 di ospite, il gruppo si sciolse definitivamente.\nDopo lo scioglimento.\nStewart prosegu\u00ec a suonare con gli Hatfield and the North, la band in cui era entrato nel gennaio del 1973. Nel gennaio del 1975, Campbell prese parte come ospite alle registrazioni dell'album \"The Rotters' Club\" degli Hatfield and the North. Nel luglio di quello stesso anno, subito dopo lo scioglimento di questo gruppo, i due entrarono a far parte della prima formazione dei National Health, altra band di punta della scena di Canterbury. Brooks suon\u00f2 con i Groundhogs fino al loro primo scioglimento, nel 1974, e riemerse due anni dopo come batterista dei Liar. Steve Hillage si era unito ai Gong nel 1973 e ne sarebbe uscito alla fine del 1975; dopo alcune esibizioni con i National Health all'inizio del 1976, si concentr\u00f2 sulla carriera di solista."}
{"id": "1321604", "revid": "287204", "url": "https://it.wikipedia.org/wiki?curid=1321604", "title": "Il fenotipo esteso", "text": "Il fenotipo esteso \u00e8 un saggio pubblicato nel 1982 dal biologo inglese Richard Dawkins. Il libro descrive il concetto che l'autore considera il proprio maggiore contributo alla teoria dell'evoluzione, quello appunto del \"fenotipo esteso\".\nContenuto.\nL'idea portante del libro si presenta come uno sviluppo della teoria che Dawkins aveva presentato nel suo libro precedente, il fortunato saggio \"Il gene egoista\" (1976), e infatti buona parte del testo \u00e8 dedicata alla discussione delle successive critiche a questa teoria. Quest'ultima si presentava come una reinterpretazione dell'evoluzione dal punto di vista dei singoli geni, i soli veri \"soggetti\" su cui agirebbe la selezione naturale, e di cui gli organismi (monocellulari e pluricellulari) non sarebbero altro - usando un linguaggio ovviamente metaforico ed antropocentrico - che le \"macchine da sopravvivenza\" da essi programmate per garantirsi il successo nella propria perpetuazione.\nIl concetto del fenotipo esteso spinge ancora pi\u00f9 in l\u00e0 questa \"svalutazione\" dell'organismo a favore del gene. Il biologo parte dall'osservazione di numerosi casi in cui il comportamento di animali ha la capacit\u00e0 di influenzare a proprio vantaggio l'ambiente e altri animali. Da questi fatti Dawkins deduce che \u00e8 arbitrario limitarsi a identificare come manifestazione esteriore (fenotipo, appunto) dei geni associati a questi comportamenti solo i comportamenti stessi e le caratteristiche (anatomiche, psicologiche) dell'organismo che ne sono alla base. I geni che determinano nei castori la funzionalit\u00e0 dei denti ed il loro istinto non hanno come fenotipo solo questi due aspetti, ma anche la diga che il castoro costruisce ed il lago che si forma; tutte questi elementi sono determinati dal gene e hanno ricadute benefiche sulle probabilit\u00e0 del gene di riuscire a replicarsi nella successiva generazione. Alla possibile obiezione secondo cui la diga ed il lago sono solo conseguenze molto indirette dei geni, l'autore ribatte che anche i denti del castori lo sono: dopotutto il singolo gene non fa che sintetizzare una proteina, e da questa proteina l'influenza sulla struttura dei denti si concretizza in passaggi intermedi che possono essere molti ed estremamente complessi, includendo sicuramente anche l'azione di molti altri geni. Dunque la linea di demarcazione tra \"azione\" diretta e indiretta del gene risulta del tutto arbitraria.\nDa qui la ridefinizione del ruolo dell'organismo, che passa ad essere solo una delle tante realizzazioni dei geni nel mondo esterno per mezzo di cui i geni stessi competono tra loro. Non solo: le conseguenze \"estese\" dei geni possono essere tanto forti da indurre un altro organismo, che questi geni non possiede (e che quindi \u00e8 programmato per massimizzare la diffusione di altri geni, i propri), a favorire proprio la sopravvivenza di questi geni estranei. \u00c8 il caso di molti esempi di parassitismo: tra i pi\u00f9 significativi Dawkins cita quello della formica Monomorium santschii, la cui regina si infiltra nei formicai di altre specie e riesce, con meccanismi ancora non del tutto noti (probabilmente diffondendo particolari sostanze chimiche), a indurre le operaie presenti a uccidere la loro stessa regina, cos\u00ec da prenderne il posto. La regina di un formicaio \u00e8 la madre di tutte le operaie, e dunque tale comportamento \u00e8 ovviamente dannoso dal punto di vista dei geni delle operaie, considerando peraltro che la regina \u00e8 la sola femmina fertile, la sola dunque che pu\u00f2 perpetuare tali geni comuni.\nDawkins sintetizza questi risultati in quello che chiama il Teorema Centrale del Fenotipo Esteso:"}
{"id": "1321608", "revid": "830939", "url": "https://it.wikipedia.org/wiki?curid=1321608", "title": "Louis Favre", "text": "Era titolare dell'impresa alla quale fu appaltata la costruzione del traforo ferroviario del San Gottardo\nBiografia.\nFiglio di Claude, maestro carpentiere. Nel 1845, lascia la ditta di suo padre ed esercita la professione di carpentiere in Francia, a Neuilly-sur-Marne.\nCarriera di ingegnere.\nSegue corsi di architettura e si forma, quale autodidatta, come ingegnere. Tra il 1846 e il 1851 lavora con la collaborazione del fisico svizzero Jean-Daniel Colladon a diversi progetti, specialmente ferroviari, in Francia e in Svizzera.\nUomo d'affari.\nNel 1863, acquista le cave di Seyssel e di Saint-Paul-Trois-Ch\u00e2teaux poi le rivende nel 1878 alla Soci\u00e9t\u00e9 des carri\u00e8res du Midi a Lione. Dal 1863 al 1865, fa costruire per Henri du Bord l'H\u00f4tel de la Paix a Ginevra, dove acquista il domaine du Plongeon nel 1865\nI ritardi e la morte in cantiere.\nLouis Favre vince il concorso per la costruzione della galleria ferroviaria del San Gottardo, lanciato nel 1871. Nel contratto firmato il 7 agosto 1872 si impegna a terminare la costruzione entro otto anni al prezzo di 56 milioni di franchi (rispettivamente: un anno e 12\u00bd Milioni di franchi in meno dei concorrenti). Accetta inoltre che nelle clausole contrattuali sia contemplato un premio di 5.000 franchi per ogni giorno guadagnato rispetto alla scadenza prevista e una penale pure di 5.000 franchi per ogni giorno di ritardo. In caso di ritardo superiore ai sei mesi, la penale aumenta a 10.000 franchi per giorno di ritardo.\nI lavori iniziano dal portale sud il 13 settembre, poi il 24 ottobre 1872 da nord.\nMolto presto sorgono problemi tecnici imprevisti e imprevedibili, legati alla natura della roccia che si incontra durante gli scavi. Oltre a ci\u00f2, Favre deve affrontare una serie di controversie, anche giudiziarie, con le banche finanziatrici, come anche scioperi e scontri con gli operai addetti alla costruzione, costretti - soprattutto a causa della necessit\u00e0 di rispettare le strette condizioni contrattuali - a condizioni di lavoro pessime anche per i parametri dell'epoca.\nSette mesi prima che sia abbattuto l'ultimo diaframma di roccia che separa i due tronconi del tunnel, Favre muore di infarto durante un sopralluogo sul cantiere accompagnato dall\"'ingegnere capo\" Ernest von Stockalper, responsabile del cantiere di G\u00f6schenen.\nSebbene l'impresa di Favre abbia ultimato il traforo il 29 febbraio 1880, un mese prima della data da lui prevista per questa fase dei lavori, il tunnel \u00e8 aperto solo il 1\u00ba gennaio 1882, con un ritardo, quindi, di 15 mesi sulla data pattuita, per una concomitanza di motivi. Il ritardo, come anche il sorpasso dell'11% sui costi preventivati sono tutto sommato contenuti, per un'opera di tale portata. La Compagnia ferroviaria del Gottardo, fa causa agli eredi, portandoli alla rovina finanziaria.\nIn seguito la direzione della Compagnia ferroviaria del Gottardo decide tuttavia, di propria iniziativa, di attribuire un vitalizio di 10.000 franchi annui alla figlia di Favre, Henriette Hava-Favre, che vive a Parigi."}
{"id": "1321614", "revid": "3082", "url": "https://it.wikipedia.org/wiki?curid=1321614", "title": "Teofilo Indo", "text": ""}
{"id": "1321616", "revid": "757396", "url": "https://it.wikipedia.org/wiki?curid=1321616", "title": "Rudy Fern\u00e1ndez", "text": "Ha fatto parte della nazionale spagnola campione del mondo nel 2006 e 2019 e campione d'Europa nel 2009, 2011 e 2015.\nCarriera.\nClub.\nJoventut Badalona.\nA livello di squadre di club Fern\u00e1ndez ha iniziato la sua carriera professionistica nel 2002 allo Joventut Badalona. Fern\u00e1ndez \u00e8 l'MVP delle \"Final Four\" con cui il Badalona vince nel 2006 la FIBA EuroCup, terza competizione europea per club in ordine di importanza, mentre due anni dopo \u00e8 il miglior giocatore delle finali che vedono il trionfo degli spagnoli nella seconda competizione europea per club, l'Eurocup.\nA giugno 2007 \u00e8 stato scelto alla 24\u00aa chiamata assoluta del draft NBA dai Phoenix Suns, che poi hanno ceduto i diritti ai Portland Trail Blazers per denaro. Nel mese di luglio dello stesso anno il suo contratto con la Joventut \u00e8 stato prolungato fino al 2011. Nel 2008 \u00e8 il miglior giocatore della finale di Copa del Rey vinta dal Badalona contro il Saski Baskonia; la vittoria della coppa sar\u00e0 il saluto di Fern\u00e1ndez ai suoi tifosi, dato che decide di provare il salto NBA per l'anno dopo.\nNBA e ritorno in Europa.\nPortland Trail Blazers.\nDalla stagione 2008-09 gioca nella NBA con la maglia dei Portland Trail Blazers: lo spagnolo riceve un buon minutaggio (25 minuti), e mette a referto pi\u00f9 di 10 punti a partita, tirando con buone percentuali sia da 2 che da 3; al termine della sua prima stagione viene inserito nel secondo quintetto dei rookie. Nella stagione successiva non riesce ad andare oltre il ruolo di panchinaro, calando lievemente di rendimento rispetto all'annata rookie. A riprova di ci\u00f2 nell'estate 2010 Fern\u00e1ndez esterna prima personalmente, e poi tramite il suo agente, il desiderio di lasciare Portland, e forse l'NBA, per tornare in Europa, ricevendo cos\u00ec due multe (250.000 $ e 50.000 $) dalla lega per tale comportamento.\nLo spagnolo, nelle due stagioni giocate a Portland, viene infatti scarsamente impiegato (in totale in tre anni coi Blazers sar\u00e0 titolare solo 9 volte) da coach McMillan, nonostante il pubblico dell'Oregon lo annoveri tra i suoi beniamini. La situazione nella terza stagione a Portland non cambia; in aggiunta a ci\u00f2 Fern\u00e1ndez \u00e8 protagonista di una pessima serie playoff contro i futuri campioni NBA dei Dallas Mavericks (2,8 punti a partita col 22% dal campo): Portland viene eliminata 4-2 al primo turno per il terzo anno di fila. Al termine della offseason \u00e8 chiaro come il futuro di Fern\u00e1ndez sia oramai lontano dai Blazers, e forse anche dalla NBA.\nDallas Mavericks.\nIl giorno del Draft NBA 2011 i Blazers, ormai in rotta con Fern\u00e1ndez, lo cedono (insieme ai diritti su Petteri Koponen) ai Dallas Mavericks in cambio delle scelte n\u00b0 26 e 57 dei texani, nel quadro di uno scambio a tre che include anche i Denver Nuggets.\nReal Madrid.\nDurante il lockout NBA 2011-2012, Fern\u00e1ndez ha firmato un contratto per il Real Madrid.\nDenver Nuggets.\nIl 13 dicembre, a lockout terminato, i Denver Nuggets acquistano Fern\u00e1ndez dalla franchigia dei Dallas Mavericks (assieme a Corey Brewer) in cambio di una futura seconda scelta al draft. Con la franchigia del Colorado riuscir\u00e0 a disputare solo 31 partite a causa di un infortunio alla schiena che fa terminare anzitempo la sua stagione\nSecondo ritorno in Europa.\nIl 4 luglio 2012 firma un contratto di 3 anni con il Real Madrid. Nella sua prima stagione vince il campionato e arriva a giocarsi la finale di Eurolega, in cui il Real viene sconfitto dall'Olympiakos.\nNazionale.\nFern\u00e1ndez esord\u00ec nelle competizioni internazionali di pallacanestro quando aveva 16 anni, partecipando al campionato europeo juniores. Successivamente, ha preso parte alle Olimpiadi di Atene del 2004. A partire dai giochi ateniesi \u00e8 sempre stato presente (e spesso titolare) nella rosa della Spagna nelle grandi competizioni internazionali: tre europei (oro nel 2009 e nel 2011), due mondiali (oro nel 2006 con 9,1 punti a partita) e l'olimpiade di Pechino (medaglia d'argento), dove \u00e8 stato tra i protagonisti del torneo (soprattutto in semifinale contro lituani e in finale contro gli USA\nVita privata.\nRudy ha una sorella, Marta Fern\u00e1ndez, che ha giocato nella WNBA con le Los Angeles Sparks."}
{"id": "1321617", "revid": "168713", "url": "https://it.wikipedia.org/wiki?curid=1321617", "title": "V-day", "text": ""}
{"id": "1321619", "revid": "125727468", "url": "https://it.wikipedia.org/wiki?curid=1321619", "title": "Harry Callaghan", "text": "Harold Francis \"Harry\" Callaghan (\"Callahan\" nella lingua originale) \u00e8 un personaggio immaginario creato dal soggettista e sceneggiatore Harry Julian Fink.\nSoprannominato \"Dirty Harry\" (nel doppiaggio italiano \"Harry la carogna\"), \u00e8 un ispettore della polizia di San Francisco. \u00c8 protagonista della serie cinematografica poliziesca omonima, e il suo ruolo \u00e8 sempre stato interpretato dall'attore statunitense Clint Eastwood.\nBiografia.\nHarry Callaghan nasce a San Francisco nel 1930 ed \u00e8 internazionalmente noto per essere il \"duro\" per eccellenza. In polizia \u00e8 odiato dai suoi colleghi, che gli danno il nomignolo di \"Harry la carogna\" (\"Dirty Harry\", in lingua originale).\nSebbene in tutte le pellicole ci venga mostrato come un solitario che vive in piccoli appartamenti, nella prima pellicola dice di essere stato sposato, la moglie per\u00f2 \u00e8 morta in un incidente stradale provocato da un rapinatore in fuga. Della moglie si vede anche una foto nel secondo film.\nDiversi indizi fanno intuire che per un periodo di tempo abbia prestato servizio nel Corpo dei marines prima di arruolarsi in polizia, probabilmente durante la guerra di Corea.\nCaratteristiche.\nL'arma preferita dall'ispettore Callaghan \u00e8 una Smith &amp; Wesson 29 camerata per la cartuccia .44 Magnum (per sineddoche, l'arma stessa viene erroneamente chiamata .44 Magnum), tuttavia nel quarto film, dopo aver perso il suo revolver a seguito di uno scontro, utilizza una .44 AutoMag.\nCallaghan \u00e8 un eccezionale tiratore e dimostra anche ottime abilit\u00e0 nel combattimento corpo a corpo (probabilmente apprese durante il periodo trascorso nel Corpo dei marines), tanto da riuscire, nel secondo film, ad uccidere un uomo a mani nude. \nEgli dimostra inoltre un grande intuito nelle indagini e ci\u00f2 lo porta a seguire linee investigative diverse da quelle seguite dai suoi colleghi e superiori con i quali entra spesso in contrasto, anche se alla fine le intuizioni dell'ispettore puntualmente si riveleranno esatte.\nFilmografia.\nL'ispettore Callaghan \u00e8 protagonista di cinque film nell'arco di 17 anni."}
{"id": "1321621", "revid": "767487", "url": "https://it.wikipedia.org/wiki?curid=1321621", "title": "Caesars", "text": "I Caesars sono un gruppo musicale svedese di genere alternative rock, fondato nel 1995.\nOriginariamente la band era conosciuta col nome di Caesars Palace, mentre nel resto della Scandinavia la band \u00e8 chiamata Twelve Caesars. Il loro maggior successo, l'unico tra l'altro ad aver avuto un riscontro internazionale, \u00e8 \"Jerk It Out\", apparso come colonna sonora di numerosi videogiochi, tra i quali \"FIFA Football 2004\" e \"SSX 3\", e inserito anche nel loro ultimo lavoro, \"Paper Tigers\". In Svezia sono disco d'oro e hanno vinto gli Swedish Grammy Award.\nStoria.\nLa band nasce a Borl\u00e4nge in Svezia nel 1995."}
{"id": "1321627", "revid": "674554", "url": "https://it.wikipedia.org/wiki?curid=1321627", "title": "Sela Ward", "text": "Biografia.\nDopo essersi laureata alla University dell'Alabama a Tuscaloosa, affiliata alla sorellanza delle Chi Omega, si \u00e8 laureata una seconda volta in arte e comunicazione. \nDopo aver lavorato a New York City come artista per storyboard ha lavorato come modella per l'agenzia Wilhelmina Models e come testimonial per la Maybelline cosmetici. Si \u00e8 poi spostata in California per il suo debutto cinematografico nel film \"I miei problemi con le donne\" (1983), e ha poi ottenuto un ruolo fisso nella serie \"Navy\". Per il suo ruolo in \"Sisters\", dove interpretava l'alcolizzata e bulimica Teddy Reed, nel 1994 ha vinto il suo primo Emmy.\nHa poi partecipato a numerosi serial di successo, come \" Frasier\" (1997), \"Ancora una volta\" (1999-2002) e \"Dr. House - Medical Division\" (2005-2012), dove interpretava il ruolo di Stacy Warner, l'ex compagna del Dottor House. Dalla settima stagione, entra nel cast del serial \"\" (2010-2013), al posto di Melina Kanakaredes.\nL'attrice \u00e8 sposata dal 1992 con il magnate Howard Sherman e ha due bambini, Austin e Anabella. Nel 2002 ha aperto una casa-ricovero per bambini abbandonati o vittime di soprusi, l'Hope Village for Children a Meridian, che nel 2005 ha ospitato 140 bambini. La 22nd Avenue di Meridian \u00e8 stata chiamata Sela Ward Parkway in suo onore.\nDoppiatrici italiane.\nNelle versioni in italiano dei suoi film, Sela Ward \u00e8 stata doppiata da:"}
{"id": "1321630", "revid": "78273", "url": "https://it.wikipedia.org/wiki?curid=1321630", "title": "Rodolfo Fern\u00e1ndez Farr\u00e9s", "text": ""}
{"id": "1321634", "revid": "78273", "url": "https://it.wikipedia.org/wiki?curid=1321634", "title": "Rodolfo Fern\u00e1ndez", "text": ""}
{"id": "1321658", "revid": "122468937", "url": "https://it.wikipedia.org/wiki?curid=1321658", "title": "Malanca", "text": "La Malanca \u00e8 stata una casa motociclistica italiana, attiva a Bologna dal 1956 al 1986.\nStoria.\nDalla fondazione agli anni settanta.\nIl fondatore Mario Malanca inizia la sua avventura imprenditoriale nel mondo della meccanica producendo nella sua officina di Bologna parti meccaniche e mozzi per ruote di motociclette, in seguito l'Officina Malanca si specializza anche nell'assemblaggio di motocicli debuttando nel 1956 con il primo modello.\nIn seguito la produzione assunse carattere industriale con la realizzazione di modelli diversificati venduti su scala nazionale e internazionale, il marchio bolognese sbarc\u00f2 anche in America e in Asia. Inizialmente utilizzava propulsori forniti dalla Franco Morini, ma nel corso degli anni sessanta entrarono in produzione, in un nuovo reparto della fabbrica, motori interamente prodotti e assemblati in proprio.\nNel corso degli anni sessanta, Malanca lancia il \"Testa Rossa\" che usufruisce del cambio di propulsore.\nIl progressivo declino.\nMario Malanca intuisce presto le potenzialit\u00e0 offerte dal mercato dei 125\u00a0cm\u00b3; nel 1973 presenta al salone di Parigi la sua prima bicilindrica di tale cilindrata il cui propulsore, con poche varianti, rester\u00e0 lo stesso fino alla chiusura dell'azienda. Mentre il nuovo modello arriva nei concessionari, nel 1974 un incendio distrugge il capannone e gli impianti.\nNel 1976 presenta la turistica E2C ispirata al primo modello del 1974 ed un'inedita versione sportiva chiamata E2C Sport. Nello stesso periodo, viene lanciato il primo 150\u00a0cm\u00b3: la E2C 150.\nNel 1978 il figlio di Mario Malanca, Marco prese le redini della fabbrica bolognese che divent\u00f2 la \"Malanca Motori S.p.A.\" in seguito alla quotazione in borsa. La produzione fu focalizzata su modelli sportivi 125\u00a0cm\u00b3 che ricalcavano le moto protagoniste delle corse su strada, montavano potenti bicilindrici in linea con raffreddamento ad acqua ed erano equipaggiati di un impianto frenante a doppio disco anteriore.\n\u00c8 del 1979 il lancio della GTI125, mentre nel 1980 viene presentata la GTI 80\nNel frattempo l'azienda ha trasferito gli stabilimenti in un impianto completamente nuovo, di 6000 metri quadrati, situato a Pontecchio Marconi. Nel 1981, al Salone di Milano, Malanca presenta l'OB One (OB sta per Otello Buscherini, il pilota della Malanca morto nel 1976 al Mugello nella gara delle 250 cm\u00b3 su una Yamaha) di 125\u00a0cm\u00b3 che, modificato nel 1984, verr\u00e0 sdoppiato nelle versioni turistica e sportiva. Quest'ultima (OB One Racing) sar\u00e0 fra i modelli pi\u00f9 veloci dell'epoca per la sua categoria.\n\u00c8 difficile stilare una scheda tecnica dei vari modelli poich\u00e9 Malanca, fedele all'impronta artigianale che la connaturava, presentava prototipi e stampava cataloghi con differenze anche notevoli rispetto ai modelli presentati nei saloni sottoposti a continui aggiornamenti.\nNel 1985 lancia il suo modello da enduro, denominato Mark 125.\nGli anni ottanta, per\u00f2, se vedono il successo dei 125, portano ad un crollo nelle vendite dei 50\u00a0cm\u00b3 (il settore nel quale la ricerca e sviluppo dell'azienda aveva maggiormente investito).\nNel 1986 l'azienda decide pertanto di chiudere. Il marchio \u00e8 tutt'ora di propriet\u00e0 di Marco Malanca. I capannoni dell'azienda sono stati affittati per altre attivit\u00e0.\nIl settore agonistico.\nNel 1968 il marchio bolognese fece il suo esordio nel mondo delle corse con l'ingaggio di due famosi piloti: Walter Villa e Otello Buscherini. In 5 anni la scuderia Malanca conquist\u00f2 sei Campionati Italiani Marche nelle classi 50 e 60; il 15 luglio 1973 a Brno in occasione del Gran Premio motociclistico di Cecoslovacchia 1973 e il 29 luglio di quello stesso anno ad Imatra nel Gran Premio motociclistico di Finlandia 1973 con in sella Buscherini conquist\u00f2 due storiche vittorie nel campionato mondiale classe 125.\nRitiratasi dalle competizioni a causa della morte del pilota romagnolo avvenuta nel 1976, la Malanca ritorner\u00e0 alle corse saltuariamente: nel 1978 con i colori della JPS per la E2CS (John Player Special Lotus) e nel 1985, partecipando (con scarsa fortuna) al campionato mondiale classe 250 con il pilota Stefano Caracchi."}
{"id": "1321668", "revid": "88882", "url": "https://it.wikipedia.org/wiki?curid=1321668", "title": "Battaglia navale di Cabo San Vicente", "text": ""}
{"id": "1321685", "revid": "22356", "url": "https://it.wikipedia.org/wiki?curid=1321685", "title": "Nanotyrannus", "text": ""}
{"id": "1321688", "revid": "300067", "url": "https://it.wikipedia.org/wiki?curid=1321688", "title": "Ed Dawson", "text": "Carriera.\nHa vinto la medaglia d'argento con la nazionale di pallacanestro del Canada alle Olimpiadi di Berlino 1936, giocando tre partite."}
{"id": "1321689", "revid": "104485", "url": "https://it.wikipedia.org/wiki?curid=1321689", "title": "Crudelia De Mon", "text": "Crudelia De Mon (\"Cruella de Vil\") \u00e8 la principale antagonista nel romanzo \"I cento e un dalmata\" di Dodie Smith, nonch\u00e9 nel celebre film da esso tratto \"La carica dei cento e uno\". Il personaggio \u00e8 diventato un'icona della cultura pop e un famoso simbolo di avidit\u00e0, vanit\u00e0 e male.\nIl suo nome deriva dal gioco di parole basato su \"crudele\" e \"demone\". Il suo nome nella versione originale \u00e8 Cruella De Vil, giocato sempre sulle parole \"crudele\" (\"cruel\") e \"diavolo\" (\"devil\"). Non esistendo una parola simile a \"devil\" in italiano il nome inglese \u00e8 stato modificato per poter mantenere l'evidente riferimento alla malvagit\u00e0 e crudelt\u00e0 del personaggio. \u00c8 stata classificata dall\"'AFI's 100 Years... 100 Heroes and Villains\" al 39\u00ba posto come miglior cattiva cinematografica.\nCrudelia sarebbe dovuta apparire come antagonista principale in \"Le avventure di Bianca e Bernie\", ma tale idea fu scartata in quanto l'animatore Ollie Jonhston la ritenne sbagliata: in sua sostituzione fu quindi creato il personaggio di Madame Medusa.\nCrudelia De Mon \u00e8 stata doppiata da Betty Lou Gerson nel classico Disney del 1961 (in italiano da Rosetta Calavetta), e successivamente interpretata da Glenn Close (\"La carica dei 101 - Questa volta la magia \u00e8 vera\" e \"La carica dei 102\"), Victoria Smurfit (\"C'era una volta\"), Wendy Raquel Robinson (\"Descendants\") ed Emma Stone (\"Crudelia\").\nDescrizione.\nRomanzo.\nNel libro Crudelia \u00e8 una donna alta e scura di carnagione. Indossa in genere una pelliccia bianca e candida ed \u00e8 sposata con un pellicciaio basso di statura e apparentemente fragile.\nVersione Disney.\nNel film di Walt Disney \"La carica dei 101\", Crudelia \u00e8 una donna alta, dagli zigomi appuntiti, magrissima, dai gesti plateali e attorniata dal pesante odore della sigaretta che fuma tramite un lungo bocchino verde. Ha i capelli met\u00e0 bianchi e met\u00e0 neri, corti e lievemente cadenti a caschetto (divisi in due met\u00e0 da una riga al centro da cui parte un ciuffo spettinato); indossa un abito da cocktail lungo scollato, scarpe rosse in stile Coco Chanel, indossa una sontuosa, enorme, pelliccia di castoro, cucita internamente con un tessuto rosso che ricorda l'inferno, un paio di guanti rossi fino al gomito, due orecchini e un anello dello stesso modello e di colore acquamarina. A giudicare dai suoi abiti costosi, dalla sua sufficiente e apparentemente disinteressata ostentazione del denaro e dall'automobile lussuosa che guida, \u00e8 molto ricca. Si definisce \"annoiata\" e presumibilmente vive di rendita. Possiede inoltre una grande villa nelle campagne inglesi, abbandonata da anni, dove si rifugiano Gaspare e Orazio.\nCrudelia \u00e8 nota per essere elegante, stravagante, altezzosa e maleducata, spesso irrompendo nelle case di altre persone senza preavviso e mancando apertamente di rispetto agli altri. Adora l'attenzione, ma disprezza gli altri, senza mostrare simpatia o preoccupazione per il benessere di nessuno. \n\u00c8 anche avida, crudele, materialista ed egoista e adora l'alta moda e l'arte. Il suo interesse per la moda ruota attorno alle pellicce di animali, visto che la si vede sempre indossarne una. Di conseguenza, Crudelia cerca spesso animali che le servono a realizzare cappotti. Dopo aver appreso che Anita ha avuto cuccioli, Crudelia ha tentato di acquistarli da Rudy, senza mostrare alcuna preoccupazione per i cuccioli stessi, avendo gi\u00e0 acquistato legalmente 84 cuccioli. Il motivo della sua ossessione \u00e8 perch\u00e9 le macchie renderanno le sue pellicce pi\u00f9 popolari, il che significa che otterrebbe pi\u00f9 soldi. \nCrudelia \u00e8 nota per essere irascibile. Si arrabbia con la stupidit\u00e0 di Gaspare e Orazio, e fa i capricci quando le cose non vanno come vuole. La sua rabbia sembra essere un problema, in quanto la rende spericolata e impulsiva, come quando guida la sua automobile incautamente dietro i dalmata ma finisce per schiantare il suo veicolo in un burrone. \u00c8 stata avanzata l\u2019ipotesi che Crudelia soffra di bipolarismo, poich\u00e9 \u00e8 incline a crisi psicotiche (la sua guida spericolata \u00e8 un ottimo esempio). Questo \u00e8 successo di nuovo quando ha cercato di catturare i cuccioli a Londra, solo per finire poi in un istituto. Tuttavia, sembra essere una donna leggermente ragionevole, poich\u00e9 ha tentato due volte di convincere Anita a venderle i suoi cuccioli, scegliendo di rubarli solo quando \u00e8 diventato chiaro che era l'unico modo per lei di ottenere i cuccioli.\nGaspare e Orazio.\nGaspare (\"Jasper\") e Orazio (\"Horace\", \"Saul\" nel libro) sono due ladri vagabondi di Londra assunti da Crudelia De Mon per rapire ed uccidere i cuccioli dalmata; nel film live-action si limitano a rapirli, mentre il compito di eliminarli \u00e8 inizialmente assegnato a Skortikon. Sono fratelli (il loro cognome \u00e8 Badun) e possiedono un vecchio furgoncino scassato. Gaspare \u00e8 alto e magro, ed \u00e8 il \"cervello\" del duo; Orazio invece \u00e8 basso, grasso e un po' tonto. Anche se \u00e8 il pi\u00f9 distratto e goffo tra i due, \u00e8 proprio Orazio quello che ha le intuizioni giuste, a cui per\u00f2 Gaspare non d\u00e0 mai peso. Alla fine del secondo film animato, dopo essere stati in carcere per due volte, si pentiranno ed apriranno una boutique, lavorando onestamente, anche se nella serie televisiva sono manovrati da Crudelia. Nel primo film live-action invece, dopo essere stati arrestati, non appaiono pi\u00f9 ed \u00e8 ignoto il loro destino.\nSkortikon.\nSkortikon (\"Mr. Skinner\") \u00e8 un personaggio originale introdotto nel primo film live-action. Si tratta di uno scuoiatore di animali muto sin dalla giovinezza poich\u00e9 sub\u00ec l'aggressione di un cane che gli sbran\u00f2 la gola, recidendogli le corde vocali e deturpandolo con una enorme e vistosa cicatrice. Veste sempre di nero e, a giudicare dalle bare presenti nel magazzino in cui Gaspare e Orazio lo incontrano per la prima volta, ufficialmente lavora come impresario funebre. Alla fine del film viene arrestato essendo responsabile, tra gli altri crimini, di aver ucciso e scuoiato una rarissima tigre bianca siberiana, esemplare di una specie a rischio di estinzione custodito allo zoo di Londra, e di averne confezionato una pelliccia per Crudelia De Mon.\nApparizioni animate.\n\"La carica dei cento e uno\".\nNel celeberrimo lungometraggio del 1961 Crudelia \u00e8 un'ereditiera ricca e sfaticata, con i soldi e la villa lasciati in eredit\u00e0 dal defunto padre. Viene introdotta come una vecchia compagna di scuola di Anita, interessata ad acquistare i cuccioli dalmata. Quando Rudy rifiuta l'offerta, Crudelia organizza con Gaspare e Orazio il rapimento dei cuccioli per poterne ricavare una pelliccia. Per\u00f2 i cuccioli con l'aiuto di Pongo e Peggy riescono a fuggire e cos\u00ec Crudelia, insieme a Gaspare e Orazio, comincia a inseguirli per tutta la campagna inglese ma, dopo che i dalmata riescono a scappare su un furgone diretto a Londra, Crudelia si getta all'inseguimento dove tenta follemente di mandare fuori strada il furgone ma, a causa di un tentativo di Gaspare e Orazio di venire addosso al furgone del conducente, i due perdono il controllo del loro furgoncino finendo per andare addosso alla macchina di Crudelia e i due veicoli finiscono distrutti nella collisione finendo tutti e tre nel fossato dove Crudelia grida frustrata contro i due ladri per la loro stupidit\u00e0 e incapacit\u00e0, ma Gaspare finalmente la zittisce lasciandola urlare per la disperazione dopo aver perso la sua tanto agognata pelliccia.\n\"La carica dei 101 II - Macchia, un eroe a Londra\".\nNel sequel animato del 2003 Crudelia De Mon, in libert\u00e0 vigilata e senza dimora, \u00e8 ancora ossessionata dalle macchie e commissiona a Lars, un artista mediocre, di dipingerle un quadro che rappresenti ci\u00f2 che non ha mai avuto: macchie di dalmata; ma il suo desiderio di vendetta \u00e8 tale da portarla a rapire nuovamente i cuccioli con l'aiuto di Gaspare e Orazio per fare del loro manto la tela dipinta da Lars, il quale si rifiuta di compiere questo crimine. Ancora una volta i dalmata si dimostrano pi\u00f9 furbi e Crudelia, impazzita per le macchie, viene rinchiusa in un manicomio.\n\"La carica dei 101 - La serie\".\nNella serie animata Crudelia riveste un ruolo comico pi\u00f9 che da antagonista e non ha lo stesso amore morboso per le pellicce che aveva nel film, ma cerca comunque di impossessarsi della fattoria dove Rudy e Anita si sono trasferiti. Nel corso della serie compaiono anche alcuni parenti di Crudelia, come i cugini Cecil e P.H. De Mon, la madre Malevola De Mon e la nipote Ivy De Mon. In alcuni episodi compaiono anche Gaspare e Orazio.\nApparizioni live-action.\n\"La carica dei 101 - Questa volta la magia \u00e8 vera\".\nCrudelia De Mon, qui interpretata da Glenn Close, \u00e8 la ricca e spregiudicata direttrice di una rinomata azienda di moda con sede a Londra, vicino alla cattedrale di Saint Paul. Vive in una lussuosa ed eccentrica villa insieme al fedele e sottomesso maggiordomo Alonzo; possiede una seconda casa, abbandonata e decadente, nella campagna provinciale. Ossessionata dalle pellicce, non esita a ordinare di ridisegnare l'intera collezione dell'anno venturo del suo marchio (minimizzando l'enorme danno economico che ne deriverebbe all'azienda) solo perch\u00e9 rimane affascinata da un modello di una sua stilista, Anita: un capo maculato ispirato al pelo dei suoi dalmata. \u00c8 cos\u00ec convinta che i soldi e i beni materiali siano la cosa pi\u00f9 importante nella vita da non concepire che Rudy e Anita possano rifiutare la sua lauta offerta in denaro per acquistare i quindici cuccioli di dalmata. \u00c8 molto altezzosa e disprezza profondamente sia Rudy (che in questo film lavora come sviluppatore di videogiochi) che la sua professione; \u00e8 estremamente autoritaria e spocchiosa nei confronti di chi considera inferiore a s\u00e9, ossia quasi tutti i personaggi del film eccetto lo scuoiatore Skortikon e, inizialmente, Anita.\n\"La carica dei 102 - Un nuovo colpo di coda\".\nDopo tre anni, liberata per buona condotta, Crudelia (di nuovo interpretata dalla Close) ha seguito una terapia innovativa nello studio psichiatrico carcerario, che sembra averla cambiata nell'onesta Delia, amante dei cani. L'effetto della terapia per\u00f2 svanisce a causa del rintocco delle campane del Big Ben (sembra infatti che la particolare frequenza sonora abbia il potere di spezzare lo stato ipnotico in cui si trovano lei e gli animali usati come cavie per lo stesso esperimento). Crudelia si allea con il pellicciaio francese senza scrupoli Jean-Pierre Le Pelt per vendicarsi sui discendenti di quei cuccioli che l'avevano rovinata (come Nuvolina, figlia di Misurino, regalato a Chloe da Anita); Crudelia e Le Pelt fuggono in Francia per poter creare una pelliccia con i 102 cuccioli rubati (Crudelia aveva voluto aggiungere al modello iniziale un cappuccio appositamente per potersi vendicare sui figli di Misurino). Ancora una volta viene sconfitta e arrestata nel carcere di Parigi, ma stavolta la sua cattiveria le coster\u00e0 cara: infatti il tribunale inglese, come aveva stabilito nel caso avesse commesso altri reati, assegna tutti i suoi beni, la sua casa ed il lavoro ai canili municipali di Kevin e Chloe, lasciandola sul lastrico.\n\"C'era una volta\".\nCrudelia De Mon \u00e8 una degli antagonisti principali della quarta stagione della serie televisiva \"C'era una volta\", nella quale \u00e8 interpretata da Victoria Smurfit. In questa versione, basata chiaramente sulla versione Disney animata, \u00e8 una giovane arrivista che ha sposato un ricchissimo uomo d'affari di nome Feinberg; perde quasi tutto ci\u00f2 che ha, eccetto una pelliccia e la sua automobile, quando le autorit\u00e0 sequestrano tutto a suo marito. Nel \"Regno delle Fiabe\" era una strega in grado di costringere qualsiasi animale a sottostare al suo volere.\nViene anche ricostruito un passato di fantasia del personaggio: originariamente era un'umana, figlia del ricco signor De Mon e della moglie Madeline, ammaestratrice di cani dalmata. Da ragazza uccise il proprio padre avvelenandolo, facendo lo stesso con i suoi due patrigni, finch\u00e9 sua madre non fu costretta a rinchiuderla in casa dopo aver addestrato i suoi dalmata a farle la guardia per impedirle di fuggire. Una sera per\u00f2, Crudelia riusc\u00ec a eludere la sorveglianza e fece la conoscenza di Isaac, l'Autore, il quale venne ingannato e portato ad insegnarle a usare la magia per controllare gli animali: Crudelia l'aveva infatti convinto di essere vittima di Madeline, dipinta come una psicopatica. Tornata a casa, Crudelia ordina ai dalmata di sbranare la madre, dopodich\u00e9 li uccide e confeziona una pelliccia con il loro pelo. Quando Isaac, che si era innamorato di lei, scopre di essere stato ingannato e capisce che l'unico piacere per Crudelia \u00e8 l'omicidio le dipinge i capelli con l'inchiostro, per punirla fa s\u00ec che non possa pi\u00f9 uccidere nessuno.\n\"Descendants\".\nNel film per la televisione \"Descendants\", Crudelia De Mon (esiliata nell'Isola degli Sperduti insieme ad altri grandi cattivi delle fiabe quali Jafar, la Regina Cattiva e Malefica) ha un figlio, Carlos, che tratta come un servo e al quale ha instillato la cinofobia, ossia la paura dei cani. Tuttavia, una volta arrivato alla prestigiosa accademia Auradon Prep e dopo essere entrato nella squadra dei protagonisti, Carlos instaura un forte legame affettivo con Rudy, il cane-mascotte.\n\"Crudelia\".\nIl personaggio \u00e8 la protagonista dell'omonimo film, ed esplora il passato, almeno alternativo, della giovane Crudelia De Mon, il cui vero nome qui \u00e8 Estella Miller, interpretata dall'attrice Emma Stone. In tale film Crudelia appare meno cattiva, in quanto dovr\u00e0 affrontare un'antagonista molto pi\u00f9 avida e spietata di lei, la Baronessa von Hellman."}
{"id": "1321693", "revid": "767487", "url": "https://it.wikipedia.org/wiki?curid=1321693", "title": "Primeira Divis\u00e3o 1986-1987", "text": "La Primeira Divis\u00e3o 1986-1987 \u00e8 stata la 49\u00aa edizione della massima serie del campionato portoghese di calcio e si \u00e8 conclusa con la vittoria del , al suo ventisettesimo titolo.\nCapocannoniere del torneo \u00e8 stato Paulinho Cascavel () con 22 reti."}
{"id": "1321695", "revid": "33689", "url": "https://it.wikipedia.org/wiki?curid=1321695", "title": "Grand Theft Auto", "text": "Grand Theft Auto \u00e8 un videogioco d'azione sviluppato da DMA Design (ora Rockstar North) e pubblicato nel 1997 da ASC Games in Nordamerica e da Take Two Interactive in Europa. Usc\u00ec per MS-DOS, Windows e PlayStation nel 1997 e per Game Boy Color nel 1999. \n\u00c8 il primo capitolo della popolare serie di videogiochi \"Grand Theft Auto\". \nRockstar per un certo periodo ne ha offerto gratuitamente la versione per PC, scaricabile dal sito ufficiale della casa produttrice; originariamente il gioco non era compatibile con Windows XP e le versioni successive, ma ora il problema \u00e8 stato corretto.\nAmbientazione.\nIl giocatore interpreta un criminale che, libero di girovagare per la citt\u00e0, deve completare missioni quali rapine, omicidi, ed altri crimini, che gli sono assegnati da vari \"boss\" per telefono. In realt\u00e0, il giocatore \u00e8 libero di agire come preferisce, esplorando la citt\u00e0, scorrazzando per il traffico, rubando e rivendendo macchine per guadagnare soldi.\nIl gioco \u00e8 composto da pi\u00f9 livelli, ciascuno dei quali \u00e8 ambientato in una di tre citt\u00e0, Liberty City, San Andreas, Vice City (ispirate rispettivamente a New York, San Francisco / Las Vegas / Los Angeles e Miami). Sebbene i nomi delle citt\u00e0 siano ripresi nei titoli successivi della serie, cos\u00ec non \u00e8 per i \"boss\" che affidano le missioni al giocatore, fatta eccezione per \"El Burro\" che ricompare come datore di lavoro in \"Grand Theft Auto III\".\nModalit\u00e0 di gioco.\nPer completare un livello \u00e8 necessario raggiungere un certo punteggio; tutti i crimini, dai tamponamenti agli omicidi, forniscono un certo punteggio, ma sono le missioni a fornire i punteggi pi\u00f9 rilevanti ed \u00e8 in pratica necessario completare quasi tutte le missioni proposte. I punti fungono anche da denaro per acquistare certi servizi.\nLa visuale di ogni citt\u00e0 \u00e8 dall'alto, ma \u00e8 presente la prospettiva degli edifici. L'azione si svolge sulle strade, dove si pu\u00f2 circolare a piedi o rubando un veicolo. Ne esistono pi\u00f9 di trenta modelli, tra automobili, camion e moto; per impadronirsene \u00e8 sufficiente premere un tasto, sia quando il veicolo \u00e8 parcheggiato, sia sbattendo fuori di forza il malcapitato proprietario. In alcune citt\u00e0 si pu\u00f2 anche prendere, o addirittura sequestrare, la metropolitana. \u00c8 possibile entrare solo in alcuni edifici e solo per scopi particolari, ad esempio far riverniciare un'auto rubata.\nAll'interno del gioco non \u00e8 disponibile nessun tipo di mappa e orientarsi nelle citt\u00e0 pu\u00f2 essere difficile, ma quando il giocatore ha un obiettivo preciso, ad esempio se una missione prevede di raggiungere un certo luogo o persona, \u00e8 costantemente presente una freccia che indica la direzione dell'obiettivo in linea d'aria.\nL'arma di base sono i pugni, poco utili, ma per la citt\u00e0 sono sparse molte casse contenenti armi e munizioni come pistole, mitra, e pi\u00f9 raramente lanciafiamme e lanciarazzi. Le casse possono contenere molti altri bonus, come il giubbotto antiproiettile e la mazzetta per la polizia. Un modo molto efficace per eliminare una persona resta comunque investirla con un veicolo. Anche i veicoli possono essere fatti esplodere colpendoli ripetutamente con le armi o speronandoli; un camion, ad esempio, \u00e8 in grado di distruggere numerose auto prima di danneggiarsi.\nIl principale avversario \u00e8 la polizia, che all'inizio ignora il giocatore, ma sta sempre pi\u00f9 in allerta man mano che sono compiuti i crimini. Sempre pi\u00f9 \"gazzelle\" danno la caccia al giocatore, cercando di tagliargli la strada e organizzando posti di blocco. Quando possono, inseguono il criminale anche a piedi, cercando di sparargli o di prenderlo vivo; anche se si viene arrestati si perde una vita.\nNella modalit\u00e0 multigiocatore, disponibile tramite classici collegamenti come TCP/IP o seriale, i giocatori sono sempre avversari. L'obiettivo \u00e8 deciso all'inizio della partita e pu\u00f2 essere un certo punteggio, un certo numero di uccisioni, o il raggiungimento di un traguardo in una gara di velocit\u00e0 a tappe."}
{"id": "1321702", "revid": "300067", "url": "https://it.wikipedia.org/wiki?curid=1321702", "title": "Norm Dawson", "text": "Carriera.\nHa fatto parte della nazionale di pallacanestro del Canada che ha conquistato la medaglia d'argento alle Olimpiadi di Berlino 1936, ma non ha giocato alcuna partita e il suo nome non figura tra i premiati.\nNel periodo delle Olimpiadi, giocava con i Windsor Ford V-8's."}
{"id": "1321704", "revid": "118216318", "url": "https://it.wikipedia.org/wiki?curid=1321704", "title": "Don Gray", "text": "Carriera.\nHa fatto parte della nazionale di pallacanestro del Canada che ha conquistato la medaglia d'argento alle Olimpiadi di Berlino 1936, ma non ha giocato alcuna partita e il suo nome non figura tra i premiati.\nNel periodo delle Olimpiadi, giocava con i Windsor Ford V-8's."}
{"id": "1321708", "revid": "767487", "url": "https://it.wikipedia.org/wiki?curid=1321708", "title": "Sotto zero", "text": "Sotto zero (\"Below Zero\") \u00e8 un cortometraggio del 1930 con Stanlio e Ollio.\nIn Italia il cortometraggio \u00e8 noto anche col titolo Le avventure di Stanlio e Ollio visto che introduce un film di montaggio del 1950 che include altre tre comiche: \"Un nuovo bell'imbroglio\" del 1930, \"Il circo \u00e8 fallito\" del 1932 e l'inizio di \"Andiamo a lavorare\" del 1931. Questa pellicola riporta il doppiaggio di Mauro Zambuto (Stanlio) e Alberto Sordi (Ollio) e verr\u00e0 riedita nel 1964 con il titolo \"Stanlio &amp; Ollio eroi del circo\".\nTrama.\nIn una gelida e nevosa giornata invernale, Stanlio e Ollio, musicisti senzatetto, spillano qualche soldo facendo i suonatori ambulanti natalizi in strada, vittime della grande depressione. Dopo un diverbio con una donna che fa a pezzi i loro strumenti musicali, tra la neve ritrovano un portafoglio pieno di denaro. Un ladro \u00e8 gi\u00e0 pronto per derubarli, ma un poliziotto evita il peggio. In segno di riconoscenza la coppia invita il poliziotto a pranzo in un ristorante della zona.\nDopo aver mangiato una bistecca a testa, chiedono il conto. Il poliziotto fa per pagare, ma Stanlio e Ollio lo fermano: vogliono offrire loro il pranzo. Stanlio, aprendo il portafoglio, vede una foto che ritrae il volto del poliziotto, che subito si accorge della cosa, scambiando i due per ladri. Ad un certo punto il poliziotto amico del ristoratore lo avvisa del furto avvenuto,costui spegne la luce del locale e tutti si alzano dai tavoli per malmenare Stanlio e Ollio. Ollio viene sbattuto in strada, rischiando anche di venire investito e Stanlio viene gettato in una botte piena d'acqua. Quando Ollio apre la botte scopre che Stanlio, suo malgrado, ha bevuto tutta l'acqua della botte, ed esce con la pancia grossa come un pallone."}
{"id": "1321710", "revid": "767487", "url": "https://it.wikipedia.org/wiki?curid=1321710", "title": "Primeira Divis\u00e3o 1987-1988", "text": "La Primeira Divis\u00e3o 1987-1988 \u00e8 stata la 50\u00aa edizione della massima serie del campionato portoghese di calcio e si \u00e8 conclusa con la vittoria del , al suo decimo titolo.\nCapocannoniere del torneo \u00e8 stato Paulinho Cascavel (Sporting CP) con 23 reti."}
{"id": "1321722", "revid": "300067", "url": "https://it.wikipedia.org/wiki?curid=1321722", "title": "Toots Meretsky", "text": "Carriera.\nHa vinto la medaglia d'argento con la nazionale di pallacanestro del Canada alle Olimpiadi di Berlino 1936, giocando due partite.\nDal 1933 al 1935 gioc\u00f2 nel \"Windsor's Patterson Collegiate\", dove conquist\u00f2 il titolo del Michigan-Ontario 1934 e perse la finale per il titolo canadese la stagione successiva. Con Bill Rogin, fu uno dei giocatori pi\u00f9 importanti della squadra. Nel 1935 pass\u00f2 ai Windsor Ford V-8's, con cui vinse subito il titolo canadese.\nNel 1938-39 pass\u00f2 al Windsor Alumni, che perse la finale del campionato canadese contro i Victoria Blue Ribbons. Nel 1939 venne ingaggiato dal Port Alberni, con cui chiuse la carriera nel 1941.\nTornato a Windsor, nel 1952-53 allen\u00f2 lo Shaar Hashomayim Synagogue, squadra dell'Ontario Basketball Association. Dal 1996 \u00e8 nella Hall of Fame della contea di Windsor-Essex."}
{"id": "1321723", "revid": "110157", "url": "https://it.wikipedia.org/wiki?curid=1321723", "title": "Vinavil", "text": "La Vinavil S.p.A. \u00e8 un'azienda italiana operante nel settore dei collanti. Vinavil, oltre ad essere il marchio depositato del polivinilacetato (un collante conosciuto in tutto il mondo anche come \"colla bianca\"), \u00e8 l'acronimo di Vinilacetato Villadossola.\nStoria.\nLe origini.\nIl prodotto nacque nel centro ossolano nello stabilimento della Societ\u00e0 elettrochimica del Toce (poi Rhodiatoce) nel primo dopoguerra, dopo che era stata abbandonata la produzione di acetato di cellulosa; il nome con cui veniva commercializzato era Vinavil Rhodiatoce. Questi segu\u00ec quindi i destini della Montecatini (che controllava la Rhodiatoce) quando, nel 1966, nacque il gruppo Montedison.\nNel 1972 la Rhodiatoce si fuse per incorporazione, insieme alla Polymer, nella Ch\u00e2tillon; questa operazione port\u00f2 alla nascita della Montefibre. Fu allora che venne utilizzato il marchio Vinavil per designare, tra le produzioni del gruppo Montedison, il settore dei collanti prodotti nello stabilimento di Villadossola e, successivamente, anche in quello di Ravenna.\nIl confluimento in Enimont.\nNel 1988 la Montedison confer\u00ec le attivit\u00e0 della controllata Vinavil alla neonata societ\u00e0 Enimont, joint-venture tra Eni e Montedison. In seguito allo scandalo e al fallimento di quest'ultima nel 1991, le attivit\u00e0 passarono interamente sotto il controllo dell'EniChem, che confer\u00ec il tutto alla controllata EniChem Synthesis.\nL'acquisto da parte di Mapei.\nQuest'ultima aveva deciso la dismissione degli stabilimenti ex Vinavil (Villadossola e Ravenna) quando, nel 1994, il marchio e le attivit\u00e0 produttive vennero rilevati dal gruppo Mapei; assunse quindi la denominazione di Vinavil S.p.A.. La sua sede principale \u00e8 a Milano."}
{"id": "1321726", "revid": "767487", "url": "https://it.wikipedia.org/wiki?curid=1321726", "title": "Primeira Divis\u00e3o 1988-1989", "text": "La Primeira Divis\u00e3o 1988-1989 \u00e8 stata la 51\u00aa edizione della massima serie del campionato portoghese di calcio e si \u00e8 conclusa con la vittoria del , al suo ventottesimo titolo.\nCapocannoniere del torneo \u00e8 stato Vata Matanu Garcia () con 16 reti."}
{"id": "1321730", "revid": "767487", "url": "https://it.wikipedia.org/wiki?curid=1321730", "title": "Perspective (Jason Becker)", "text": "Perspective \u00e8 il secondo album discografico da solista del chitarrista statunitense Jason Becker, pubblicato il 21 maggio 1996 dall'etichetta indipendente Jason Becker Music.\nIl disco.\nDopo che nel 1989, all'et\u00e0 di vent'anni, gli venne diagnosticata la SLA, Jason Becker cominci\u00f2 gradualmente a perdere la capacit\u00e0 di muoversi e di suonare la chitarra. Rimase tuttavia mentalmente lucido e continu\u00f2 a comporre musica attraverso l'utilizzo di un computer.\nGran parte dei brani presenti su \"Perspective\" venne composta da Becker su un Macintosh ed eseguita da altri musicisti.\n\"Perspective\" venne pubblicato nel 1996 dall'etichetta di cui lo stesso Becker era proprietario e ripubblicato dalla Warner Bros. nel 2001. Contiene nove brani, tra i quali \"Serrana\", uno tra i pi\u00f9 noti di Jason Becker."}
