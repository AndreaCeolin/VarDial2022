{"id": "1263351", "revid": "110147543", "url": "https://it.wikipedia.org/wiki?curid=1263351", "title": "Monache domenicane", "text": "Le monache domenicane (in latino \"moniales ordinis predicatorum\") sono religiose di voti solenni e costituiscono il primo ordine dell'Ordine dei Frati Predicatori, fondato da san Domenico di Guzm\u00e1n: come i religiosi del ramo maschile, le monache pospongono al loro nome la sigla O.P.\nStoria.\nLa prima comunit\u00e0 di monache domenicane venne fondata a Notre-Dame-de-Prouille, presso Fanjeaux, in Occitania, nell'inverno tra il 1206 e il 1207: Domenico di Guzm\u00e1n riun\u00ec un gruppo di donne che aveva convertito al cattolicesimo dall'eresia catara e che avevano espresso il desiderio di dedicare la propria vita alla preghiera e alla penitenza.\nIl fondatore diede loro il compito di vivere una vita contemplativa all'interno di un monastero concesso dal vescovo di Tolosa, che sarebbe diventato il primo dell'ordine ed il centro della sua opera missionaria nella Francia meridionale: le monache vennero da lui associate alla \u201csanta Predicazione\u201d, con il compito specifico di pregare per i loro fratelli.\nNel 1218 venne aperto un secondo convento domenicano a Madrid e, su richiesta di papa Onorio III, Domenico si occup\u00f2 della riorganizzazione della vita monastica femminile a Roma secondo i dettami del Concilio Lateranense IV: fece quindi arrivare nella citt\u00e0 eterna da Prouille un gruppo di otto religiose che insedi\u00f2 in un monastero presso la chiesa di \"San Sisto\", dove vennero stabilite le costituzioni da far osservare in tutti i monasteri dell'ordine.\nNel 1223 la nobildonna Diana d'Andal\u00f2, dopo aver fatto la sua professione nelle mani di Domenico, fond\u00f2 con Giordano di Sassonia a Bologna il monastero di \"Sant'Agnese\", il quarto dell'ordine, nella citt\u00e0 dove il santo si era spento il 6 agosto del 1221.\nAttivit\u00e0 e diffusione.\nLe monache domenicane costituiscono un ordine di clausura dedito principalmente alla preghiera contemplativa ed allo studio: accompagnano con la preghiera e la penitenza la predicazione dei fratelli del ramo maschile dell'ordine e partecipano dello stesso carisma.\nHanno lo stesso abito, la stessa regola e la stessa liturgia dei frati domenicani.\nAl 31 dicembre 2005, l'ordine contava 3.198 tra monache e novizie e 213 monasteri, presenti in tutti i continenti.\nPer celebrare l'ottavo secolo di vita delle monache domenicane (nate tra il 1206 ed il 1207), \u00e8 stato indetto un anno giubilare (dal 3 dicembre del 2006 all'epifania del 2008)."}
{"id": "1263360", "revid": "1566286", "url": "https://it.wikipedia.org/wiki?curid=1263360", "title": "Antonio Casas", "text": "Biografia.\nFu calciatore per tre anni nell'Atletico Madrid, poi divenne attore e apparve in diversi film dal 1941 al 1982. In questo lasso di tempo, collezion\u00f2 circa 170 presenze tra film e show TV. Interpret\u00f2 inoltre il contadino Stevens nel film di Sergio Leone \"Il buono, il brutto, il cattivo\".\nAll'inizio degli anni settanta si dedic\u00f2 alla televisione, ma dal 1975 in poi ritorn\u00f2 al grande schermo."}
{"id": "1263367", "revid": "154639", "url": "https://it.wikipedia.org/wiki?curid=1263367", "title": "Storia della storiografia filosofica", "text": "La Storia della storiografia filosofica \u00e8 la disciplina che studia l'evoluzione delle trattazioni storiche circa il pensiero filosofico di autori precedenti. In senso ampio, la storiografia filosofica sorge poco dopo la filosofia stessa, essendo costituita dai riferimenti ad autori precedenti presenti nei testi dei filosofi antichi. In senso tecnico e pi\u00f9 ristretto, la storiografia filosofica nasce nel Rinascimento, sviluppandosi fino ad assumere sostanzialmente l'attuale fisionomia nel corso dell'800, quando, in opposizione alla sua variante hegeliana, raggiunge uno statuto epistemologico fortemente influenzato dalla filologia e incentrato sullo studio delle fonti e sul metodo diacronico.\nLa Storia della storiografia filosofica \u00e8 una disciplina relativamente recente, ma, almeno come cattedra universitaria (facente parte, in Italia, del settore scientifico-disciplinare M-FIL/06, Storia della filosofia), gode di una relativa fortuna. Tuttavia risultano pochi gli studi realmente dedicati ad essa, cio\u00e8 le opere che trattano la storia degli studi di Storia della filosofia."}
{"id": "1263368", "revid": "287204", "url": "https://it.wikipedia.org/wiki?curid=1263368", "title": "All Stars", "text": ""}
{"id": "1263373", "revid": "86681", "url": "https://it.wikipedia.org/wiki?curid=1263373", "title": "Grande sollevazione polacca", "text": ""}
{"id": "1263387", "revid": "775372", "url": "https://it.wikipedia.org/wiki?curid=1263387", "title": "Democratici (Groenlandia)", "text": "I Democratici (in groenlandese: \"Demokraatit\") sono un partito politico groenlandese social-liberale fondato nel 2002, favorevole all'autogoverno della Groenlandia e scettico nei confronti dell'indipendenza dalla Danimarca."}
{"id": "1263391", "revid": "21880", "url": "https://it.wikipedia.org/wiki?curid=1263391", "title": "Museo di storia naturale di Londra", "text": ""}
{"id": "1263399", "revid": "4141", "url": "https://it.wikipedia.org/wiki?curid=1263399", "title": "Font", "text": ""}
{"id": "1263404", "revid": "339392", "url": "https://it.wikipedia.org/wiki?curid=1263404", "title": "Beato Agostino Casotti", "text": ""}
{"id": "1263411", "revid": "767487", "url": "https://it.wikipedia.org/wiki?curid=1263411", "title": "Stefano Senesi", "text": "Biografia.\nAll'eta di 4 anni, spinto dalla famiglia, inizia lo studio del pianoforte; all'et\u00e0 di 11 anni entra al Conservatorio di Santa Cecilia a Roma e consegue il diploma in pianoforte, armonia e composizione, approfondendo le tecniche di contrappunto e facendo pratica contemporaneamente nella scrittura orchestrale e corale.\nNello stesso periodo, oltre che alla musica classica, inizia a fare esperienze nella musica pop e rock, suonando in svariati gruppi musicali, e a soli 17 anni diventa tastierista durante un tour di Bruno Martino, grande musicista che si riveler\u00e0 prezioso per il prosieguo della carriera di Stefano: quest'esperienza lo fa infatti entrare in contatto con alcuni produttori dell'RCA Italiana, che lo assume dapprima come pianista per provini di giovani artisti e poi come sessionman per i dischi degli artisti della casa discografica.\nIn contemporanea inizia anche un'attivit\u00e0 come musicista per l'incisione delle sigle dei cartoni animati, collaborando con i Rocking Horse.\nLa sua carriera artistica vanta collaborazioni con vari artisti italiani: Rita Pavone, Rino Gaetano, Sergio Endrigo, Francesco De Gregori, Mimmo Locasciulli, Umberto Bindi, Ivan Graziani, Fausto Leali, Luca Barbarossa, Paolo Carta, Enrico Ruggeri, Loredana Bert\u00e8, Mimmo Cavallo, Mariella Nava, Mia Martini, Riccardo Fogli, Antonello Venditti, Gianni Morandi, Giorgia, Anna Oxa, ma soprattutto con Renato Zero, con il quale c'\u00e8 stato il pi\u00f9 stretto e duraturo rapporto professionale, sia come session man che come coautore.\n\u00c8 stato coarrangiatore e produttore di vari album di Mariella Nava, coautore dal 1990 di brani interpretati da Renato Zero, partecipando come autore e co-produttore all'album \"Amore dopo amore\" del 1998, considerato dalla critica uno degli album pi\u00f9 belli e pi\u00f9 venduti dell'artista. Sua \u00e8 la sigla del segnale orario di Canale 5 dal 1994 al 1998 e la sigla pubblicitaria e meteo di Rai 1 dal 2003 al 2010.\nInoltre, realizza nel 2005 un DVD dal titolo \"Padroni di niente\"(patrocinato dall'I.M.A.I.E), progetto Video-musicale nel quale il musicista (animalista attivo) denuncia le violenze gratuite della razza umana nei confronti degli animali in genere (vedi sito ufficiale o myspace.com/stefanosenesi).\nPartecipa al Festival di Sanremo 2011 come autore con il brano \"Tra tegole e cielo\" interpretato dal giovane Marco Menichini.\nDall'ottobre del 2011 \u00e8 docente di Pianoforte alla Saint Luis Music College di Roma.\nDal 2012 crea un suo metodo didattico per lo studio del pianoforte rivolto sia ai principianti sia agli aspiranti professionisti.\nContemporaneamente \u00e8 impegnato in progetti di colonne sonore per film, parallelamente a quelli discografici,pur continuando la sua attivit\u00e0 come autore di brani per i pi\u00f9 famosi artisti pop italiani e come pianista sia in studio che live.\nDischi in cui ha suonato Stefano Senesi.\nTranne dove indicato, i dischi sono da intendersi come 33 giri o CD\n2005"}
{"id": "1263422", "revid": "36426", "url": "https://it.wikipedia.org/wiki?curid=1263422", "title": "Mus\u00e9e Matisse di Nizza", "text": ""}
{"id": "1263424", "revid": "110157", "url": "https://it.wikipedia.org/wiki?curid=1263424", "title": "Partito Associazione di Candidati", "text": "Il Partito Associazione di Candidati (in groenlandese \"Kattusseqatigiit Partiiat\") \u00e8 partito politico groenlandese fondato nel 2005."}
{"id": "1263426", "revid": "36426", "url": "https://it.wikipedia.org/wiki?curid=1263426", "title": "Mus\u00e9e Toulouse-Lautrec di Albi", "text": ""}
{"id": "1263432", "revid": "486946", "url": "https://it.wikipedia.org/wiki?curid=1263432", "title": "Bridgestone Museum of Art di Tokyo", "text": ""}
{"id": "1263442", "revid": "287204", "url": "https://it.wikipedia.org/wiki?curid=1263442", "title": "NGC 908", "text": "NGC 908 \u00e8 una galassia a spirale nella costellazione della Balena. Dista dalla Via Lattea circa 60 milioni di anni-luce.\nSi individua, 5,5 gradi ad est della stella , anche con un telescopio rifrattore da 120mm, dove si mostra come una debole ellisse allungata in senso E-W. Un buon riflettore newtoniano consente invece di identificare i suoi bracci principali, in particolare quelli che si stendono verso est. Secondo alcune fonti, non si tratterebbe di una galassia spirale classica, ma di una spirale barrata: la difficolt\u00e0 nella determinazione dipende anche dall'inclinazione con cui si mostra la stessa galassia, oltre che nella luminosit\u00e0 del suo nucleo."}
{"id": "1263445", "revid": "729019", "url": "https://it.wikipedia.org/wiki?curid=1263445", "title": "Tour della Nazionale di rugby a 15 del Sudafrica 1960-1961", "text": "La nazionale di rugby XV del Sudafrica si presenta in Europa per un lungo tour, come tradizione voleva all'epoca, nell'ottobre del 1960. trentaquattro partite in programma in tre mesi e mezzo con 5 test-match ufficiali e la sfida con i Barbarians.\n\u00c8 la quinta tourn\u00e9e ufficiale in Europa per i Boks\nCapitano designato \u00e8 Avril Malan, che per molti anni sar\u00e0 deterr\u00e0 il record di pi\u00f9 giovane leader della nazionale sudafricana. Ma la stella della squadra era Frik du Preez seconda-terza linea, abilissimo per\u00f2 anche nel gioco al piede e nei calci piazzati. (14 trasformazioni e 7 punizioni nel tour)\nAlla fine saranno 31 le vittorie con una sola sconfitta e due pareggi. Sconfitta maturata a Cardiff contro i Barbarians in una partita in cui i Sudafricani, ormai a fine tourn\u00e9e si presentarono con molti infortunati dopo mesi di battaglie e 4 vittorie contro le sfide contro gli Inglesi. Insolito fu invece il risultato contro la Francia: 0-0\nRisultati.\nLista degli incontri disputati (incompleta)"}
{"id": "1263446", "revid": "647919", "url": "https://it.wikipedia.org/wiki?curid=1263446", "title": "Casa Museo &quot;Signorini-Corsi&quot;", "text": ""}
{"id": "1263448", "revid": "77358", "url": "https://it.wikipedia.org/wiki?curid=1263448", "title": "Museo Casa Natale &quot;Gabriele D'Annunzio&quot;", "text": ""}
{"id": "1263449", "revid": "19580", "url": "https://it.wikipedia.org/wiki?curid=1263449", "title": "Alvar Aalto Museum", "text": ""}
{"id": "1263451", "revid": "256896", "url": "https://it.wikipedia.org/wiki?curid=1263451", "title": "Galleria Nazionale di Cosenza &quot;Palazzo Arnone&quot;", "text": ""}
{"id": "1263453", "revid": "486946", "url": "https://it.wikipedia.org/wiki?curid=1263453", "title": "Kergan", "text": ""}
{"id": "1263455", "revid": "256896", "url": "https://it.wikipedia.org/wiki?curid=1263455", "title": "Museo Archeologico Provinciale (Salerno)", "text": ""}
{"id": "1263456", "revid": "196390", "url": "https://it.wikipedia.org/wiki?curid=1263456", "title": "Museo Didattico della Scuola Medica Salernitana (Salerno)", "text": ""}
{"id": "1263457", "revid": "486946", "url": "https://it.wikipedia.org/wiki?curid=1263457", "title": "Pinacoteca Provinciale (Salerno)", "text": ""}
{"id": "1263459", "revid": "15805301", "url": "https://it.wikipedia.org/wiki?curid=1263459", "title": "Pinacoteca Civica di Forl\u00ec", "text": ""}
{"id": "1263461", "revid": "838137", "url": "https://it.wikipedia.org/wiki?curid=1263461", "title": "Rugby a 15 nel 1961", "text": "Nel 1961 si conclude il tour del Sudafrica in Europa. Tour trionfale in cui i sudafricani conquistano il secondo Grande Slam (vittoria contro tutte le quattro nazionali britanniche), pareggiano con Francia e Leicester e si inchinano solo ai Barbarians.\nDa segnalare i tour dei francesi in Australasia e dell'Irlanda in Sudafrica.\nLa Romania si conferma squadra di grande rilievo bloccando la Francia sul 5-5 a Bayonne.\nAttivit\u00e0 internazionale.\nAltri test.\nMentre l'Italia continua a subire sconfitte con i francesi, la Romania conquista uno storico pareggio a Bayonne, in casa dei transalpini.\nLa Nazionale Italiana.\nLa nazionale, affidata a Romano Bonifazi per il secondo anno, disputa due sole partite. \u00c8 un periodo in cui la nazionale gioca pochissimo, i giocatori hanno poca o nulla esperienza internazionale ed i risultati, come dimostra la pesante sconfitta con la Francia, lo dimostrano.\nLa partita con la Francia passa comunque alla storia come una delle migliori disputate dagli \"avanti\" azzurri nelle fasi ordinate (mischia e touche), anche se gli azzurri pagano la pochezza dei propri tre-quarti.\nI Barbarians.\nNel 1961 la squadra ad inviti dei Barbarians ha disputato i seguenti incontri:\nLa vittoria contro gli Springboks \u00e8 una delle pi\u00f9 prestigiose per questa selezione."}
{"id": "1263462", "revid": "6923", "url": "https://it.wikipedia.org/wiki?curid=1263462", "title": "San Francisco Municipal Railway", "text": "La San Francisco Municipal Railway, spesso abbreviata in SF Muni o pi\u00f9 semplicemente in Muni, \u00e8 l'azienda statunitense che gestisce il trasporto pubblico della citt\u00e0 e contea di San Francisco, nello Stato della California. La rete della Muni si compone di 7 linee tranviarie, 3 linee tranviarie a trazione funicolare, i famosi \"Cable Car\", 2 linee tranviarie esercitate con vetture storiche (E e F), 15 linee filoviarie e 54 linee automobilistiche.\nNel 2015, la rete della Muni ha trasportato passeggeri, di questi la rete automobilistica ne ha trasportati il 46%, la rete tranviaria il 24%, i Cable Car il 3% e la rete filoviaria il 27%."}
{"id": "1263463", "revid": "36426", "url": "https://it.wikipedia.org/wiki?curid=1263463", "title": "Museo Morandi di Bologna", "text": ""}
{"id": "1263465", "revid": "36426", "url": "https://it.wikipedia.org/wiki?curid=1263465", "title": "Museo internazionale e biblioteca della musica di Bologna", "text": ""}
{"id": "1263466", "revid": "78273", "url": "https://it.wikipedia.org/wiki?curid=1263466", "title": "Museo Civico Medievale di Bologna", "text": ""}
{"id": "1263467", "revid": "486946", "url": "https://it.wikipedia.org/wiki?curid=1263467", "title": "Collezioni Comunali d'Arte di Bologna", "text": ""}
{"id": "1263473", "revid": "256896", "url": "https://it.wikipedia.org/wiki?curid=1263473", "title": "Museo Revoltella - Galleria d'arte moderna", "text": ""}
{"id": "1263476", "revid": "36426", "url": "https://it.wikipedia.org/wiki?curid=1263476", "title": "Museo di storia naturale di Trieste", "text": ""}
{"id": "1263478", "revid": "196390", "url": "https://it.wikipedia.org/wiki?curid=1263478", "title": "Museo Storico dei Bersaglieri di Roma", "text": ""}
{"id": "1263479", "revid": "72396", "url": "https://it.wikipedia.org/wiki?curid=1263479", "title": "Museo nazionale delle arti del XXI secolo di Roma", "text": ""}
{"id": "1263480", "revid": "36426", "url": "https://it.wikipedia.org/wiki?curid=1263480", "title": "Pinacoteca &quot;David Begh\u00e8&quot;", "text": ""}
{"id": "1263482", "revid": "78273", "url": "https://it.wikipedia.org/wiki?curid=1263482", "title": "Museo Diocesano di Sarzana", "text": ""}
{"id": "1263485", "revid": "78273", "url": "https://it.wikipedia.org/wiki?curid=1263485", "title": "Museo d'Arte Contemporanea di Lissone", "text": ""}
{"id": "1263486", "revid": "87909", "url": "https://it.wikipedia.org/wiki?curid=1263486", "title": "Piccolo Museo &quot;Pietro Rosa&quot;", "text": ""}
{"id": "1263487", "revid": "110157", "url": "https://it.wikipedia.org/wiki?curid=1263487", "title": "Olenia", "text": "Olenia () \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 6.822 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Dytiki Achaia.\nLocalit\u00e0.\nOlenia \u00e8 suddiviso nelle seguenti comunit\u00e0 (i nomi dei villaggi tra parentesi):"}
{"id": "1263488", "revid": "36426", "url": "https://it.wikipedia.org/wiki?curid=1263488", "title": "Museo navale Ottorino Zibetti di Caravaggio", "text": ""}
{"id": "1263490", "revid": "28592", "url": "https://it.wikipedia.org/wiki?curid=1263490", "title": "Galleria d'Arte Moderna e Contemporanea di Bergamo", "text": ""}
{"id": "1263491", "revid": "36426", "url": "https://it.wikipedia.org/wiki?curid=1263491", "title": "Museo di storia naturale &quot;Giacomo Doria&quot;", "text": ""}
{"id": "1263493", "revid": "36426", "url": "https://it.wikipedia.org/wiki?curid=1263493", "title": "Museo Matris Domini di Bergamo", "text": ""}
{"id": "1263494", "revid": "339392", "url": "https://it.wikipedia.org/wiki?curid=1263494", "title": "Orto botanico di Bergamo", "text": ""}
{"id": "1263497", "revid": "1543377", "url": "https://it.wikipedia.org/wiki?curid=1263497", "title": "NGC 936", "text": "NGC 936 \u00e8 una galassia nella costellazione della Balena.\nSi trova esattamente a met\u00e0 strada fra le stelle Mira Ceti e ; possiede una forma davvero particolare, un centro luminosissimo con una grande barra, da cui per\u00f2 pare quasi che non partano bracci distinti: al contrario, sembra come immersa in una nebulosit\u00e0 omogenea. Questa struttura \u00e8 ben evidente anche in un telescopio amatoriale, dove appare come una galassia lenticolare con barra. Le sue dimensioni sono paragonabili a quelle della Via Lattea, dalla quale dista 49 milioni di anni-luce. &lt;br&gt;\nIn questa galassia \u00e8 stata osservata la supernova Ia catalogata come SN 2003gs."}
{"id": "1263498", "revid": "36426", "url": "https://it.wikipedia.org/wiki?curid=1263498", "title": "Museo di Scienze Naturali di Bergamo", "text": ""}
{"id": "1263499", "revid": "196390", "url": "https://it.wikipedia.org/wiki?curid=1263499", "title": "Galata - Museo del Mare di Genova", "text": ""}
{"id": "1263501", "revid": "486946", "url": "https://it.wikipedia.org/wiki?curid=1263501", "title": "Museo civico archeologico di Bergamo", "text": ""}
{"id": "1263503", "revid": "78273", "url": "https://it.wikipedia.org/wiki?curid=1263503", "title": "Galleria d'Arte Moderna di Genova", "text": ""}
{"id": "1263505", "revid": "77358", "url": "https://it.wikipedia.org/wiki?curid=1263505", "title": "Museo Storico &quot;Giuseppe Garibaldi&quot;", "text": ""}
{"id": "1263507", "revid": "36426", "url": "https://it.wikipedia.org/wiki?curid=1263507", "title": "Raccolte Frugone di Genova", "text": ""}
{"id": "1263509", "revid": "36426", "url": "https://it.wikipedia.org/wiki?curid=1263509", "title": "Museo archeologico &quot;Paolo Giovio&quot;", "text": ""}
{"id": "1263510", "revid": "404338", "url": "https://it.wikipedia.org/wiki?curid=1263510", "title": "Museo della Lanterna di Genova", "text": ""}
{"id": "1263511", "revid": "176990", "url": "https://it.wikipedia.org/wiki?curid=1263511", "title": "Paion", "text": "Paion () \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 2.759 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kalavryta.\nLocalit\u00e0.\nPaion \u00e8 suddiviso nelle seguenti localit\u00e0 (i nomi dei villaggi tra parentesi):"}
{"id": "1263512", "revid": "78273", "url": "https://it.wikipedia.org/wiki?curid=1263512", "title": "Museo Civico Carlo Verri (Biassono)", "text": ""}
{"id": "1263516", "revid": "838137", "url": "https://it.wikipedia.org/wiki?curid=1263516", "title": "Rugby a 15 nel 1962", "text": "L'annata 1962 per il rugby a 15 va ricordata per:\nAttivit\u00e0 internazionale.\nAltri Test match ufficiali.\nSpicca la vittoria per 3-0 della Romania sulla Francia.\nLa Nazionale italiana.\nDopo l'abbandono di Bonifazi, torna a guidare la Nazionale Aldo Invernici con Aldo Farinelli al suo fianco: si riforma l'accoppiata degli anni 1955-56, quando l'Italia era arrivata a giocare a Twickenham. In Italia \u00e8 finita l'epoca del dominio delle Fiamme Oro Padova e sta nascendo il periodo d'oro del Rovigo. La mediana della squadra \u00e8 affidata ai giocatori della Partenope Napoli, Augeri e Fusco.\nC'\u00e8 per\u00f2 poco tempo per prepare le partite della nazionale ed a Brescia gli Azzurri sfiorano un successo clamoroso perdendo 3-6 con i francesi con una grande prova difensiva. Dopo la vittoria con la Germania, gli azzurri nulla possono contro la Romania di Alex Penciu, che di l\u00ec a poco avrebbe battuto nuovamente la Francia.\nDa segnalare anche che lo stesso giorno di Italia-Francia, una seconda squadra azzurra si era recata in Polonia per un'amichevole.\nI Barbarians.\nNel 1962 la squadra ad inviti dei Barbarians ha disputato i seguenti incontri:"}
{"id": "1263517", "revid": "77358", "url": "https://it.wikipedia.org/wiki?curid=1263517", "title": "Museo Privato &quot;Villa Pisani Dossi&quot; di Corbetta", "text": ""}
{"id": "1263519", "revid": "36426", "url": "https://it.wikipedia.org/wiki?curid=1263519", "title": "Museo Giannettino Luxoro di Genova", "text": ""}
{"id": "1263521", "revid": "486946", "url": "https://it.wikipedia.org/wiki?curid=1263521", "title": "Civico Museo d'Arte Contemporanea di Milano", "text": ""}
{"id": "1263523", "revid": "78273", "url": "https://it.wikipedia.org/wiki?curid=1263523", "title": "Museo d'Arte Contemporanea Villa Croce di Genova", "text": ""}
{"id": "1263524", "revid": "77358", "url": "https://it.wikipedia.org/wiki?curid=1263524", "title": "Museo Teatrale alla Scala di Milano", "text": ""}
{"id": "1263525", "revid": "77358", "url": "https://it.wikipedia.org/wiki?curid=1263525", "title": "Museo Nazionale della Scienza e della Tecnologia &quot;Leonardo da Vinci&quot;", "text": ""}
{"id": "1263526", "revid": "78273", "url": "https://it.wikipedia.org/wiki?curid=1263526", "title": "Museo d'Arte Orientale Edoardo Chiossone di Genova", "text": ""}
{"id": "1263528", "revid": "486946", "url": "https://it.wikipedia.org/wiki?curid=1263528", "title": "Museo civico di Storia Naturale (Milano)", "text": ""}
{"id": "1263530", "revid": "78273", "url": "https://it.wikipedia.org/wiki?curid=1263530", "title": "Museo del Risorgimento - Istituto Mazziniano di Genova", "text": ""}
{"id": "1263532", "revid": "77358", "url": "https://it.wikipedia.org/wiki?curid=1263532", "title": "Museo di Arte e Tradizione Contadina di Olevano di Lomellina", "text": ""}
{"id": "1263534", "revid": "110157", "url": "https://it.wikipedia.org/wiki?curid=1263534", "title": "Paralia (Grecia occidentale)", "text": "Paralia () \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 9.074 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Patrasso.\nLocalit\u00e0.\nParalia \u00e8 suddiviso nelle seguenti comunit\u00e0:"}
{"id": "1263535", "revid": "78273", "url": "https://it.wikipedia.org/wiki?curid=1263535", "title": "Museo del Tesoro della cattedrale di San Lorenzo (Genova)", "text": ""}
{"id": "1263537", "revid": "729019", "url": "https://it.wikipedia.org/wiki?curid=1263537", "title": "Tour dei British and Irish Lions 1962", "text": "I British and Irish Lions, selezione delle Isole Britanniche di \"rugby a 15\" nel 1962 si recarono in Africa per un tour in cui sfideranno gli Springboks sudafricani. Chiuderanno il tour con un pareggio e tre sconfitte nei test match.\nIn totale 25 partite con 16 vittorie, 4 pareggi e 5 sconfitte.\nCapitano era lo scozzese Arthur Smith."}
{"id": "1263538", "revid": "78273", "url": "https://it.wikipedia.org/wiki?curid=1263538", "title": "Museo delle Culture del Mondo di Genova", "text": ""}
{"id": "1263540", "revid": "78273", "url": "https://it.wikipedia.org/wiki?curid=1263540", "title": "Museo delle Musiche dei Popoli di Genova", "text": ""}
{"id": "1263541", "revid": "78273", "url": "https://it.wikipedia.org/wiki?curid=1263541", "title": "Museo di Archeologia Ligure di Genova", "text": ""}
{"id": "1263543", "revid": "36426", "url": "https://it.wikipedia.org/wiki?curid=1263543", "title": "Palazzo Ducale di Genova", "text": ""}
{"id": "1263545", "revid": "78273", "url": "https://it.wikipedia.org/wiki?curid=1263545", "title": "Museo Civico &quot;Amedeo Lia&quot;", "text": ""}
{"id": "1263547", "revid": "78273", "url": "https://it.wikipedia.org/wiki?curid=1263547", "title": "Centro d'Arte Moderna e Contemporanea della Spezia", "text": ""}
{"id": "1263549", "revid": "77358", "url": "https://it.wikipedia.org/wiki?curid=1263549", "title": "Museo di Scienze Naturali &quot;Luigi Paolucci&quot;", "text": ""}
{"id": "1263551", "revid": "78273", "url": "https://it.wikipedia.org/wiki?curid=1263551", "title": "Museo Diocesano della Spezia", "text": ""}
{"id": "1263553", "revid": "1934489", "url": "https://it.wikipedia.org/wiki?curid=1263553", "title": "Rugby a 15 nel 1963", "text": "Attivit\u00e0 internazionale.\nAltri test match ufficiali.\nSpicca il pareggio della Romania a Tolosa con la Francia.\nLa Nazionale italiana.\nNel 1963 l'Italia, guidata da Aldo Invernici, sfior\u00f2 l'impresa di battere la a Grenoble: in vantaggio 12-6, fu superata nel finale grazie a una meta trasformata e a una punizione, finendo sconfitta 12-14. La partita vide l'esordio di Marco Bollesan.\nI Barbarians.\nNel 1963 la squadra ad inviti dei Barbarians ha disputato i seguenti incontri:"}
{"id": "1263554", "revid": "36426", "url": "https://it.wikipedia.org/wiki?curid=1263554", "title": "Pinacoteca civica &quot;Francesco Podesti&quot;", "text": ""}
{"id": "1263556", "revid": "78273", "url": "https://it.wikipedia.org/wiki?curid=1263556", "title": "Museo Civico Etnografico &quot;Giovanni Podenzana&quot;", "text": ""}
{"id": "1263558", "revid": "36426", "url": "https://it.wikipedia.org/wiki?curid=1263558", "title": "Museo diocesano di Ancona", "text": ""}
{"id": "1263562", "revid": "1494169", "url": "https://it.wikipedia.org/wiki?curid=1263562", "title": "Oggetti non stellari nella costellazione della Bilancia", "text": "Principali oggetti non stellari presenti nella costellazione della Bilancia."}
{"id": "1263565", "revid": "77358", "url": "https://it.wikipedia.org/wiki?curid=1263565", "title": "Civica Raccolta d'Arte &quot;Claudio Ridolfi&quot;", "text": ""}
{"id": "1263567", "revid": "36426", "url": "https://it.wikipedia.org/wiki?curid=1263567", "title": "Civica Raccolta d'Arte, Storia e Cultura di Castelplanio", "text": ""}
{"id": "1263569", "revid": "36426", "url": "https://it.wikipedia.org/wiki?curid=1263569", "title": "Museo civico archeologico della citt\u00e0 romana di Suasa - Alvaro Casagrande", "text": ""}
{"id": "1263571", "revid": "36426", "url": "https://it.wikipedia.org/wiki?curid=1263571", "title": "Museo civico archeologico della citt\u00e0 romana di Suasa Alvaro Casagrande", "text": ""}
{"id": "1263573", "revid": "486946", "url": "https://it.wikipedia.org/wiki?curid=1263573", "title": "Museo Civico e Sezione Archeologica di Osimo", "text": ""}
{"id": "1263577", "revid": "36426", "url": "https://it.wikipedia.org/wiki?curid=1263577", "title": "Deposito attrezzato delle Opere d'Arte", "text": ""}
{"id": "1263581", "revid": "36426", "url": "https://it.wikipedia.org/wiki?curid=1263581", "title": "Galleria nazionale (Marche)", "text": ""}
{"id": "1263582", "revid": "729019", "url": "https://it.wikipedia.org/wiki?curid=1263582", "title": "Tour della Nazionale di rugby a 15 della Nuova Zelanda 1963-1964", "text": "Alla fine del 1963, gli All Blacks si recano in tour in Europa e Canada. Un tour trionfale con 34 vittorie in 36 partite un pareggio con la Scozia, che impedisce loro di conquistare il Grande Slam e una sola sconfitta in un mid-week match contro Newport."}
{"id": "1263583", "revid": "36426", "url": "https://it.wikipedia.org/wiki?curid=1263583", "title": "Le stanze del tempo sospeso - Museo delle arti monastiche", "text": ""}
{"id": "1263587", "revid": "36426", "url": "https://it.wikipedia.org/wiki?curid=1263587", "title": "Museo &quot;Gaspare Spontini&quot;", "text": ""}
{"id": "1263589", "revid": "77358", "url": "https://it.wikipedia.org/wiki?curid=1263589", "title": "Museo Civico e della Mail Art di Montecarotto", "text": ""}
{"id": "1263591", "revid": "36426", "url": "https://it.wikipedia.org/wiki?curid=1263591", "title": "Museo Internazionale dell'Etichetta del Vino di Cupramontana", "text": ""}
{"id": "1263593", "revid": "339392", "url": "https://it.wikipedia.org/wiki?curid=1263593", "title": "Museo Pinacoteca della Santa Casa", "text": ""}
{"id": "1263597", "revid": "36426", "url": "https://it.wikipedia.org/wiki?curid=1263597", "title": "Museo Utensilia di Morro d'Alba", "text": ""}
{"id": "1263599", "revid": "116068350", "url": "https://it.wikipedia.org/wiki?curid=1263599", "title": "Rio (Grecia)", "text": "Rio (greco \u03a1\u03af\u03bf), chiamato anche Rion, \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 13.270 abitanti secondo i dati del censimento 2001.\n\u00c8 stato soppresso a seguito della riforma amministrativa, detta \"piano Kallikratis\", in vigore dal gennaio 2011 ed \u00e8 ora compreso nel comune di Patrasso.\n\u00c8 situato sul golfo di Corinto, a circa 8\u00a0km a nord di Patrasso.\nLa localit\u00e0 \u00e8 abitata fin dal 1000 a.C. Vi si trovano uno dei due ospedali di Patrasso e diverse Facolt\u00e0 dell'Universit\u00e0 di Patrasso.\nA ovest del centro abitato si stende una lunga spiaggia sabbiosa, costeggiata da una strada panoramica lunga circa 6\u00a0km. Un porto offre servizi di traghetto verso la costa settentrionale del golfo di Corinto.\nDopo l'apertura del ponte Rion Antirion nel 2004, che collega il Peloponneso con la Grecia nord-occidentale, il porto \u00e8 rimasto attivo per i traghetti, in quanto le autocisterne e altri mezzi pesanti non possono transitare sul ponte.\nLocalit\u00e0.\nRio \u00e8 suddiviso nelle seguenti localit\u00e0 (i nomi dei villaggi tra parentesi):"}
{"id": "1263600", "revid": "36426", "url": "https://it.wikipedia.org/wiki?curid=1263600", "title": "Museo utensilia", "text": ""}
{"id": "1263603", "revid": "72396", "url": "https://it.wikipedia.org/wiki?curid=1263603", "title": "Rugby a 15 nel 1964", "text": "Attivit\u00e0 Internazionale.\nTornei Internazionali per club.\nNel 1964 si disputa una nuova competizione, organizzata dalla FIRA. Se ne disputeranno solo due edizioni, entrambe vinte da squadre rumene.\nAltri test ufficiali.\nSpicca la tradizionale sfida tra Romania e Francia\nLa Nazionale italiana.\nLa nazionale italiana disputa il solo tradizionale test match con la Francia e quello con la Germania, anche se si reca in Irlanda e Belgio per due brevi tour.\nI Barbarians.\nNel 1964 la squadra ad inviti dei Barbarians ha disputato i seguenti incontri:"}
{"id": "1263605", "revid": "36426", "url": "https://it.wikipedia.org/wiki?curid=1263605", "title": "Museo civico archeologico di Monterubbiano", "text": ""}
{"id": "1263606", "revid": "339392", "url": "https://it.wikipedia.org/wiki?curid=1263606", "title": "Museo d'arte moderna e dell'Informazione di Senigallia", "text": ""}
{"id": "1263610", "revid": "36426", "url": "https://it.wikipedia.org/wiki?curid=1263610", "title": "Museo dell'Arte del Vino di Staffolo", "text": ""}
{"id": "1263612", "revid": "36426", "url": "https://it.wikipedia.org/wiki?curid=1263612", "title": "Museo della Carta e della Filigrana", "text": ""}
{"id": "1263614", "revid": "36426", "url": "https://it.wikipedia.org/wiki?curid=1263614", "title": "Museo della Miniera di Zolfo di Cabernardi", "text": ""}
{"id": "1263618", "revid": "98088429", "url": "https://it.wikipedia.org/wiki?curid=1263618", "title": "Sympoliteia (Grecia)", "text": "Sympoliteia () \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 7.840 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Aigialeia."}
{"id": "1263619", "revid": "339392", "url": "https://it.wikipedia.org/wiki?curid=1263619", "title": "Museo della Storia della Mezzadria &quot;Sergio Anselmi&quot;", "text": ""}
{"id": "1263621", "revid": "1372005", "url": "https://it.wikipedia.org/wiki?curid=1263621", "title": "Stati del Sacro Romano Impero (G)", "text": "Questo \u00e8 un elenco degli stati del Sacro Romano Impero, inizianti per la lettera G:"}
{"id": "1263622", "revid": "7969", "url": "https://it.wikipedia.org/wiki?curid=1263622", "title": "Museo della civilt\u00e0 contadina di Filottrano", "text": ""}
{"id": "1263624", "revid": "36426", "url": "https://it.wikipedia.org/wiki?curid=1263624", "title": "Museo di rievocazione storica (Mondavio)", "text": ""}
{"id": "1263625", "revid": "36426", "url": "https://it.wikipedia.org/wiki?curid=1263625", "title": "Museo internazionale dell'immagine postale di Belvedere Ostrense", "text": ""}
{"id": "1263627", "revid": "36426", "url": "https://it.wikipedia.org/wiki?curid=1263627", "title": "Museo internazionale della Fisarmonica di Castelfidardo", "text": ""}
{"id": "1263629", "revid": "36426", "url": "https://it.wikipedia.org/wiki?curid=1263629", "title": "Museo polare etnografico &quot;Silvio Zavatti&quot;", "text": ""}
{"id": "1263631", "revid": "339392", "url": "https://it.wikipedia.org/wiki?curid=1263631", "title": "Museo speleopaleontologico di Genga", "text": ""}
{"id": "1263635", "revid": "671029", "url": "https://it.wikipedia.org/wiki?curid=1263635", "title": "Rugby a 15 nel 1965", "text": "Attivit\u00e0 internazionale.\nTornei Internazionali per club.\nNel 1965 si disputa la seconda ed ultima edizione della Coppa dei Campioni di rugby.\nLa nazionale italiana.\nDue soli test per la nazionale italiana: quello pasquale con la Francia e quello di novembre con la Cecoslovacchia valido per la Coppa delle Nazioni 1965-66.\nLa squadra B disputa tre match di cui due in un breve tour in Polonia.\nI Barbarians.\nNel 1965 la squadra ad inviti dei Barbarians ha disputato i seguenti incontri:"}
{"id": "1263636", "revid": "339392", "url": "https://it.wikipedia.org/wiki?curid=1263636", "title": "Pinacoteca Comunale di Ostra", "text": ""}
{"id": "1263638", "revid": "767487", "url": "https://it.wikipedia.org/wiki?curid=1263638", "title": "Tritaia", "text": "Tritaia () \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 5.462 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Erymanthos.\nLocalit\u00e0.\nTritaia \u00e8 suddiviso nelle seguenti comunit\u00e0 (i nomi dei villaggi tra parentesi):"}
{"id": "1263639", "revid": "36426", "url": "https://it.wikipedia.org/wiki?curid=1263639", "title": "Pinacoteca Internazionale d'Arte Francescana Contemporanea &quot;Nel Nome di Francesco&quot;", "text": ""}
{"id": "1263641", "revid": "339392", "url": "https://it.wikipedia.org/wiki?curid=1263641", "title": "Pinacoteca civica e galleria di arte contemporanea di Jesi", "text": ""}
{"id": "1263643", "revid": "36426", "url": "https://it.wikipedia.org/wiki?curid=1263643", "title": "Pinacoteca di Monterubbiano", "text": ""}
{"id": "1263644", "revid": "36426", "url": "https://it.wikipedia.org/wiki?curid=1263644", "title": "Sala del Costume e delle Tradizioni popolari", "text": ""}
{"id": "1263646", "revid": "36426", "url": "https://it.wikipedia.org/wiki?curid=1263646", "title": "Museo d'arte sacra &quot;San Clemente&quot; di Genga", "text": ""}
{"id": "1263648", "revid": "36426", "url": "https://it.wikipedia.org/wiki?curid=1263648", "title": "Studio per le arti della stampa (S.A.S.) di Jesi", "text": ""}
{"id": "1263650", "revid": "1573940", "url": "https://it.wikipedia.org/wiki?curid=1263650", "title": "Felimida purpurea", "text": "Il cromodoride porpora (Felimida purpurea ()) \u00e8 un mollusco nudibranchio della famiglia Chromodorididae.\nDescrizione.\nCorpo di colore rosa traslucido. Bordo del mantello giallo-arancio. Rinofori rosa scuro o violetto, parte terminale pi\u00f9 chiara, ciuffo branchiale dello stesso colore, con lo stesso schiarimento sulla parte terminale. Fino a 5 centimetri.\nDistribuzione e habitat.\nSpecie rara, reperibile nell'Oceano Atlantico orientale e nel Mar Mediterraneo occidentale dalla Francia fino al Marocco, in zone poco illuminate su fondali duri dai 10 metri di profondit\u00e0."}
{"id": "1263651", "revid": "339392", "url": "https://it.wikipedia.org/wiki?curid=1263651", "title": "Cromodoride porpora", "text": ""}
{"id": "1263652", "revid": "729019", "url": "https://it.wikipedia.org/wiki?curid=1263652", "title": "Tour della nazionale di rugby a 15 del Sudafrica 1965", "text": "Gli \"Springboks\", nazionale sudafricana di Rugby a 15 si recano due volte in tour nel 1965.\nIn aprile (periodo insolito) si recano per un rapido tour (due partite) in Europa per incontrare Scozia e Irlanda, subendo due sconfitte di misura.\nA giugno-luglio visitano invece Australia e Nuova Zelanda.\nTour in Oceania.\nPuniti pesantemente dagli australiani e dagli \"All Blacks\", fischiati per la politica razzista (nel 1960 la nazionale neozelandese era stata costretta a lasciare a casa i giocatori maori in quanto non graditi), salveranno l'onore con la vittoria nel penultimo test match."}
{"id": "1263653", "revid": "767487", "url": "https://it.wikipedia.org/wiki?curid=1263653", "title": "Vrachnaiika", "text": "Vrachnaiika () \u00e8 un ex comune della Grecia nella periferia della Grecia Occidentale (unit\u00e0 periferica dell'Acaia) con 5.094 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Patrasso.\nLocalit\u00e0.\nIl comune \u00e8 suddiviso nelle seguenti comunit\u00e0 (i nomi dei villaggi tra parentesi):"}
{"id": "1263654", "revid": "647919", "url": "https://it.wikipedia.org/wiki?curid=1263654", "title": "Museo del Presepio in Miniatura di Campobasso", "text": ""}
{"id": "1263655", "revid": "36426", "url": "https://it.wikipedia.org/wiki?curid=1263655", "title": "Palazzo Alfieri (Asti)", "text": ""}
{"id": "1263659", "revid": "36426", "url": "https://it.wikipedia.org/wiki?curid=1263659", "title": "Domus romana di Asti", "text": ""}
{"id": "1263662", "revid": "36426", "url": "https://it.wikipedia.org/wiki?curid=1263662", "title": "Armeria Reale di Torino", "text": ""}
{"id": "1263665", "revid": "1226", "url": "https://it.wikipedia.org/wiki?curid=1263665", "title": "Borgo e Rocca Medioevale di Torino", "text": ""}
{"id": "1263667", "revid": "36426", "url": "https://it.wikipedia.org/wiki?curid=1263667", "title": "Pinacoteca civica di Varallo", "text": ""}
{"id": "1263670", "revid": "122131406", "url": "https://it.wikipedia.org/wiki?curid=1263670", "title": "Borovsk", "text": "Borovsk \u00e8 una citt\u00e0 russa dell'Oblast' di Kaluga, capoluogo del Borovskij rajon.\nVenne fondata nel 1358; nel XIV secolo appartenne al Principato di Rjazan'.\nNella citt\u00e0 si trova il Museo Nazionale della Storia della Cosmonautica, dedicato a Konstantin \u0116duardovi\u010d Ciolkovskij.\nTrasporto.\nAereo.\nLa Borovsk \u00e8 servita dall'Aeroporto di Ermolino situato a 13\u00a0km dalla citt\u00e0."}
{"id": "1263671", "revid": "36426", "url": "https://it.wikipedia.org/wiki?curid=1263671", "title": "Museo Francesco Borgogna di Vercelli", "text": ""}
{"id": "1263673", "revid": "36426", "url": "https://it.wikipedia.org/wiki?curid=1263673", "title": "Galleria Civica d'Arte Moderna e Contemporanea di Torino", "text": ""}
{"id": "1263675", "revid": "36426", "url": "https://it.wikipedia.org/wiki?curid=1263675", "title": "Museo Nazionale della Montagna", "text": ""}
{"id": "1263677", "revid": "72396", "url": "https://it.wikipedia.org/wiki?curid=1263677", "title": "Rugby a 15 nel 1966", "text": "La nazionale italiana.\nL' si classific\u00f2 seconda alla Coppa delle Nazioni 1965-66 alle spalle della , che nel primo incontro vinse 21-0 a Napoli.\nLa squadra era stata affidata a Gianni del Bono, che continu\u00f2 la sua opera di ringiovanimento, La Francia travolse gli azzurri come l'anno prima a Pau (5 mete a 0) anche per il poco affiatamento tra i giocatori italiani. Prosegue l'epoca nera per il rugby azzurro che durer\u00e0 oltre 10 anni.\nAnche con la Germania a Berlino si fallisce la vittoria e solo la sorprendente vittoria finale contro la Romania a L'Aquila salva il torneo degli azzurri.\nBarbarians.\nNel 1966 la squadra a inviti dei Barbarians ha disputato i seguenti incontri:"}
{"id": "1263678", "revid": "28592", "url": "https://it.wikipedia.org/wiki?curid=1263678", "title": "Museo Regionale di Scienze Naturali di Torino", "text": ""}
{"id": "1263679", "revid": "36426", "url": "https://it.wikipedia.org/wiki?curid=1263679", "title": "Museo Storico Nazionale dell'Artiglieria", "text": ""}
{"id": "1263682", "revid": "36426", "url": "https://it.wikipedia.org/wiki?curid=1263682", "title": "Museo Nazionale del Risorgimento Italiano", "text": ""}
{"id": "1263684", "revid": "176990", "url": "https://it.wikipedia.org/wiki?curid=1263684", "title": "Kalentzi", "text": "Kalentzi () \u00e8 una ex comunit\u00e0 della Grecia nella periferia della Grecia Occidentale (unit\u00e0 periferica dell'Acaia) con 657 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Erymanthos."}
{"id": "1263685", "revid": "75142", "url": "https://it.wikipedia.org/wiki?curid=1263685", "title": "Vrachneika", "text": ""}
{"id": "1263686", "revid": "729019", "url": "https://it.wikipedia.org/wiki?curid=1263686", "title": "Tour dei British and Irish Lions 1966", "text": "Nel 1966 i British and Irish Lions intrapresero un lungo \"tour\" tra Australasia e Nordamerica, durante il quale disputarono sette incontri internazionali, sei dei quali (i due contro l' e i quattro contro la ) avente valore di \"test match\".\nLa serie contro gli \"Wallabies\" fu vinta per due incontri a zero, mentre invece contro gli \"All Blacks\" fu persa per quattro incontri a zero.\nIn Canada i Lions disputarono un incontro contro la Nazionale di quel Paese ma senza valenza di \"test match\".\nComplessivamente, in tre mesi e mezzo di \"tour\" tra maggio e settembre, i Lions disputarono 35 incontri con 22 vittorie, 3 pareggi e 10 sconfitte."}
{"id": "1263688", "revid": "320578", "url": "https://it.wikipedia.org/wiki?curid=1263688", "title": "Museo Archeologico Nazionale di Taranto", "text": ""}
{"id": "1263689", "revid": "767487", "url": "https://it.wikipedia.org/wiki?curid=1263689", "title": "Leontio", "text": "Leontio () \u00e8 una ex comunit\u00e0 della Grecia nella periferia della Grecia Occidentale (unit\u00e0 periferica dell'Acaia) con 743 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Erymanthos."}
{"id": "1263691", "revid": "65464203", "url": "https://it.wikipedia.org/wiki?curid=1263691", "title": "Museo Archeologico Nazionale di Ruvo di Puglia", "text": ""}
{"id": "1263694", "revid": "119614443", "url": "https://it.wikipedia.org/wiki?curid=1263694", "title": "Stojan Kuret", "text": "Biografia.\nStojan Kuret \u00e8 nato a Trieste, diplomato in direzione d'orchestra all'Accademia di musica di Lubiana e in pianoforte al Conservatorio \"Giuseppe Tartini\" di Trieste dove \u00e8 docente di Esercitazioni Orchestrali e di Musica da camera dal 1983. Nel 1974 ha fondato il coro di voci bianche della Glasbena Matica di Trieste, dirigendo poi anche il coro femminile e quello giovanile misto. Nel 1984 ha ricevuto il premio \"Gallus\", per i successi e i riconoscimenti internazionali ottenuti in campo corale. Nel 1991 ha rifondato il coro \"Jacobus Gallus\" di Trieste. Dalla stagione 1992/93 \u00e8 stato per dieci anni direttore artistico e direttore del coro universitario APZ Tone Tom\u0161i\u010d di Lubiana con il quale ha vinto moltissimi concorsi e Gran Premi. \nSvolge attivit\u00e8 artistica come direttore d'orchestra, docente di seminari e master: regolarmente invitato come membro di giurie a concorsi corali internazionali (Tours, Tolosa, Arezzo, Varna, Debrecen, Maribor, Marktoberdorf, Maasmechelen, Ohrid, Olomouc, Bergen, Budapest, Lubiana, Londra e Bologna).\nAlla Guida di cori ha svolto tourn\u00e9e in Europa, Sudafrica, Argentina, Cile, Corea del Sud e Cina.\nSempre con il coro APZ Tone Tom\u0161i\u010d nel 2000 \u00e8 finalista a Tolosa per il Gran Premio Europeo di Canto Corale e finalista e secondo premio al concorso \"Let the people sing\" 2001 a Londra e nel 2002 ad Arezzo vince il Gran Premio Europeo di Canto Corale, competizione che vede protagonisti i vincitori dei sei pi\u00f9 importanti concorsi corali internazionali. \nDal 2003 \u00e8 stato direttore del Coro da camera della RTV Slovenia (Radio-televisione) e dal 2007 \u00e8 direttore del Coro Giovanile Italiano.\nNel 2009 vince il 57\u00ba concorso Internazionale \"Guido d'Arezzo\" alla guida del coro Vokalna akademija Ljubljana. Nel 2010 rivince il Gran Premio Europeo di Canto Corale questa volta con il VAL. Nel 2011 riceve ad Arezzo il Guidoneum Award 2011 e con il Val vince il primo Grand Prix Vall\u00e9e d'Aoste. Nel 2012 riceve il premio della fondazione Pre\u0161eren per l'attivit\u00e0 artistica con il VAL negli ultimi due anni."}
{"id": "1263697", "revid": "287204", "url": "https://it.wikipedia.org/wiki?curid=1263697", "title": "Museo Civico Archeologico di Canosa", "text": ""}
{"id": "1263698", "revid": "36426", "url": "https://it.wikipedia.org/wiki?curid=1263698", "title": "Museo Etnico della Civilt\u00e0 Salentina &quot;Agrilandia Museum&quot;", "text": ""}
{"id": "1263699", "revid": "36426", "url": "https://it.wikipedia.org/wiki?curid=1263699", "title": "Museo della Civilt\u00e0 Contadina &quot;Dino Bianco&quot;", "text": ""}
{"id": "1263701", "revid": "36426", "url": "https://it.wikipedia.org/wiki?curid=1263701", "title": "Tesoro della Basilica del Santo Sepolcro", "text": ""}
{"id": "1263702", "revid": "36426", "url": "https://it.wikipedia.org/wiki?curid=1263702", "title": "Museo delle cere anatomiche &quot;Clemente Susini&quot;", "text": ""}
{"id": "1263703", "revid": "36426", "url": "https://it.wikipedia.org/wiki?curid=1263703", "title": "Museo del carbone (Carbonia)", "text": ""}
{"id": "1263705", "revid": "36426", "url": "https://it.wikipedia.org/wiki?curid=1263705", "title": "Collezione sarda &quot;Luigi Piloni&quot;", "text": ""}
{"id": "1263710", "revid": "486946", "url": "https://it.wikipedia.org/wiki?curid=1263710", "title": "Museo della Vita e delle Tradizioni Popolari sarde", "text": ""}
{"id": "1263711", "revid": "1718925", "url": "https://it.wikipedia.org/wiki?curid=1263711", "title": "Pannonhalma", "text": "Pannonhalma \u00e8 una piccola citt\u00e0 dell'Ungheria occidentale, nella provincia di Gy\u0151r-Moson-Sopron. Si trova a circa 20\u00a0km dal capoluogo della contea Gy\u0151r.\nIl simbolo della citt\u00e0 \u00e8 l'Abbazia di Pannonhalma, sede dell'ordine di San Benedetto, nonch\u00e9 uno dei pi\u00f9 antichi monumenti storici dell'intera Ungheria.\nStoria.\nLa citt\u00e0, conosciuta come \"Gy\u0151rszentm\u00e1rton\" fino al 1965, \u00e8 nota per la sua millenaria abbazia benedettina e per la Scuola secondaria Benedettina, situate sopra la citt\u00e0, sulla collina di San Martino.\nL'associazione con San Martino deriva da una credenza che il santo fosse nato qui. Questo aveva dato origine sia al nome della collina che della citt\u00e0 stessa \"Gy\u0151rszentm\u00e1rton\", infatti in ungherese il nome del santo \u00e8 \"Szent M\u00e1rton\". Il nome \"Pannonhalma\" \u00e8 stato introdotto come componente delle riforme della lingua ungherese nel diciannovesimo secolo. Nella citt\u00e0 \u00e8 presente una statua che mostra San Martino come soldato romano che taglia il suo mantello secondo la leggenda che vuole che Martino, allora soldato, abbia diviso il suo mantello con un mendicante seminudo.\nNella citt\u00e0 sono ancora conservate le fortificazioni originali costruite nel 1500 per combattere le incursioni degli Ottomani. La zona \u00e8 rimasta a lungo una frontiera fra l'impero islamico e l'ovest cristiano ed ha subito danni considerevoli durante questo tempo.\nAgli inizi del diciannovesimo secolo nella citt\u00e0 era presente una significativa Comunit\u00e0 ebrea che ha avuto un ruolo importante nelle attivit\u00e0 commerciali del villaggio. Nel 1944 le famiglie ebree restanti forono rastrellate e inviate nei campi di sterminio. Alcune famiglie sfuggirono a questo destino grazie al rifugio ricevuto nell'Abbazia benedettina che nell'ottobre 1944 fu presa sotto controllo dalla croce rossa internazionale.\nUna piccola sinagoga, costruito verso la fine del 1800, rimane lungo la via principale, bench\u00e9 non sia pi\u00f9 in uso.\nAmministrazione.\nGemellaggi.\nPannonhalma \u00e8 gemellata con:"}
{"id": "1263714", "revid": "22229", "url": "https://it.wikipedia.org/wiki?curid=1263714", "title": "Sinistra extraparlamentare", "text": ""}
{"id": "1263716", "revid": "36426", "url": "https://it.wikipedia.org/wiki?curid=1263716", "title": "Pinacoteca nazionale di Cagliari", "text": ""}
{"id": "1263718", "revid": "121604", "url": "https://it.wikipedia.org/wiki?curid=1263718", "title": "Brando Giorgi", "text": "Biografia.\nNel 1992 segue un corso di recitazione con Beatrice Bracco, l'anno successivo frequenta la Scuola d'Arte Drammatica fondata e diretta da Giovanni B. Diotiaiuti. Nello stesso anno esordisce nel come protagonista nel film \"Cattive ragazze\", accanto a Eva Grimaldi, per la regia di Marina Ripa di Meana. Compare nei videoclip \"Gente comune\" (1992) e \"Acqua di mare\" (1993) di Mietta.\nNel 1993 torna al cinema col film \"Abbronzatissimi 2 - Un anno dopo\" di Bruno Gaburro, in cui recita al fianco di Valeria Marini. Successivamente intensifica la sua attivit\u00e0 di modello e testimonial in varie campagne pubblicitarie, diventando il modello di punta di Valentino, Pignatelli, Trussardi.\nDopo l'esordio in teatro nel 1999, l'anno successivo partecipa alla serie TV \"Incantesimo 3\", in onda su Rai Uno. Nel 2002 entra nel cast della soap opera di Canale 5, \"Vivere\", dove, fino al 2007, interpreta il ruolo di \"Roberto Falcon\". Nel 2004 \u00e8 aiuto regista ne \"Il Re muore\" di Eug\u00e8ne Ionesco.\nNel 2007 \u00e8 tra i concorrenti del reality show di Rai Uno, \"Notti sul ghiaccio 2\", condotto da Milly Carlucci. \nNello stesso anno gira tre miniserie tv per Canale 5, fra cui \"Io non dimentico\", regia di Luciano Odorisio in cui \u00e8 protagonista maschile nel ruolo del camorrista \"Carmine Altieri\".\nNel 2008, sempre per la TV, partecipa a \"Mogli a pezzi\", regia di Alessandro Benvenuti e Vincenzo Terracciano, in cui interpreta il ruolo di Leo Turini, e a \"Il sangue e la rosa\", regia di Salvatore Samperi, Luigi Parisi e Luciano Odorisio.\nNel 2009 torna sul grande schermo con il film \"Tieni a me - L'et\u00e0 delle parole\", regia di Claudio Fragasso, presentato in anteprima al Festival del Cinema di Venezia 2008.\nNel 2010 recita in \"Don Matteo\" per la regia di Giulio base.\nNel 2012 entra nel cast di \"Centovetrine\" con il ruolo di Tomas Sironi.\nNel 2017 prende parte all'episodio \"Vita privata\" della sitcom \"Camera Caf\u00e9\".\nNel 2021 \u00e8 tra i concorrenti \"naufraghi\" della quindicesima edizione de \"L'isola dei famosi\", condotta da Ilary Blasi, venendo costretto a ritirarsi dal gioco dopo un mese a causa di un infortunio all'occhio.\nVita privata.\nTerminata la relazione con la cantante Mietta (durata dal 1992 al 1999), Brando Giorgi si \u00e8 legato sentimentalmente alla showgirl Daniela Battizzocco, sposata con rito civile nel 2013 e con rito religioso nel 2018 presso la Chiesa di San Bernando da Chiaravalle a Roma. La coppia ha due figli, Camilla (nata nel 2000) e Niccol\u00f2 (nato nel 2004).\nQuesto \u00e8 il secondo matrimonio per Giorgi, che ha potuto risposarsi in chiesa dopo l'annullamento di quello precedente (contratto nel 1991) dal Tribunale della Rota Romana."}
{"id": "1263719", "revid": "36426", "url": "https://it.wikipedia.org/wiki?curid=1263719", "title": "Museo Alessi di Enna", "text": ""}
{"id": "1263721", "revid": "36426", "url": "https://it.wikipedia.org/wiki?curid=1263721", "title": "Antiquarium Iconografico di Capo Soprano", "text": ""}
{"id": "1263722", "revid": "1543377", "url": "https://it.wikipedia.org/wiki?curid=1263722", "title": "Patologia da decompressione", "text": "Con patologia da decompressione o PDD si intendono tutte quelle patologie derivanti da una variazione (aumento o diminuzione) della pressione ambientale, come ad esempio nel caso di un'immersione subacquea.\nLa PDD include due patologie:\nLe persone pi\u00f9 soggette a questo tipo di patologia sono i subacquei, gli aviatori e pi\u00f9 in generale tutti coloro che lavorano in ambienti caratterizzati da differenti pressioni ambientali."}
{"id": "1263723", "revid": "256896", "url": "https://it.wikipedia.org/wiki?curid=1263723", "title": "Museo Archeologico Regionale di Gela", "text": ""}
{"id": "1263725", "revid": "599013", "url": "https://it.wikipedia.org/wiki?curid=1263725", "title": "Pdd", "text": ""}
{"id": "1263726", "revid": "486946", "url": "https://it.wikipedia.org/wiki?curid=1263726", "title": "Museo Archeologico Regionale di Palermo", "text": ""}
{"id": "1263729", "revid": "36426", "url": "https://it.wikipedia.org/wiki?curid=1263729", "title": "Centro Fieristico le Ciminiere", "text": ""}
{"id": "1263730", "revid": "642594", "url": "https://it.wikipedia.org/wiki?curid=1263730", "title": "Museo Civico di Centuripe", "text": ""}
{"id": "1263733", "revid": "36426", "url": "https://it.wikipedia.org/wiki?curid=1263733", "title": "Museo Civico Belliniano", "text": ""}
{"id": "1263735", "revid": "256896", "url": "https://it.wikipedia.org/wiki?curid=1263735", "title": "Museo Archeologico Regionale di Enna", "text": ""}
{"id": "1263743", "revid": "36426", "url": "https://it.wikipedia.org/wiki?curid=1263743", "title": "Museo delle Marionette", "text": ""}
{"id": "1263747", "revid": "161374", "url": "https://it.wikipedia.org/wiki?curid=1263747", "title": "Museo Archeologico Regionale Paolo Orsi", "text": ""}
{"id": "1263754", "revid": "36426", "url": "https://it.wikipedia.org/wiki?curid=1263754", "title": "Museo Diocesano di Palermo", "text": ""}
{"id": "1263756", "revid": "320578", "url": "https://it.wikipedia.org/wiki?curid=1263756", "title": "Museo civico di Catania", "text": ""}
{"id": "1263758", "revid": "156341", "url": "https://it.wikipedia.org/wiki?curid=1263758", "title": "Museo della Ceramica di Caltagirone", "text": ""}
{"id": "1263761", "revid": "36426", "url": "https://it.wikipedia.org/wiki?curid=1263761", "title": "Biblioteca e Pinacoteca Zelantea", "text": ""}
{"id": "1263763", "revid": "36426", "url": "https://it.wikipedia.org/wiki?curid=1263763", "title": "Casa Museo Pascoli", "text": ""}
{"id": "1263766", "revid": "289247", "url": "https://it.wikipedia.org/wiki?curid=1263766", "title": "Parco Tecnologico Archeologico delle Colline Metallifere Grossetane", "text": ""}
{"id": "1263767", "revid": "647919", "url": "https://it.wikipedia.org/wiki?curid=1263767", "title": "Museo Archeologico e della Ceramica di Montelupo", "text": ""}
{"id": "1263768", "revid": "339392", "url": "https://it.wikipedia.org/wiki?curid=1263768", "title": "Museo Leonardiano", "text": ""}
{"id": "1263769", "revid": "289247", "url": "https://it.wikipedia.org/wiki?curid=1263769", "title": "Museo Nazionale del Fumetto e dell'Immagine", "text": ""}
{"id": "1263772", "revid": "36426", "url": "https://it.wikipedia.org/wiki?curid=1263772", "title": "Appartamenti Monumentali", "text": ""}
{"id": "1263774", "revid": "287204", "url": "https://it.wikipedia.org/wiki?curid=1263774", "title": "Traian Basescu", "text": ""}
{"id": "1263775", "revid": "36426", "url": "https://it.wikipedia.org/wiki?curid=1263775", "title": "Cappelle Medicee", "text": ""}
{"id": "1263777", "revid": "36426", "url": "https://it.wikipedia.org/wiki?curid=1263777", "title": "Museo delle Carrozze", "text": ""}
{"id": "1263779", "revid": "97701", "url": "https://it.wikipedia.org/wiki?curid=1263779", "title": "Basescu", "text": ""}
{"id": "1263780", "revid": "38120", "url": "https://it.wikipedia.org/wiki?curid=1263780", "title": "Museo degli Argenti", "text": ""}
{"id": "1263782", "revid": "256896", "url": "https://it.wikipedia.org/wiki?curid=1263782", "title": "Casa Museo Rodolfo Siviero", "text": ""}
{"id": "1263783", "revid": "78273", "url": "https://it.wikipedia.org/wiki?curid=1263783", "title": "Museo della Casa Fiorentina Antica", "text": ""}
{"id": "1263784", "revid": "36426", "url": "https://it.wikipedia.org/wiki?curid=1263784", "title": "Museo del Cenacolo di San Salvi", "text": ""}
{"id": "1263785", "revid": "339392", "url": "https://it.wikipedia.org/wiki?curid=1263785", "title": "Galleria del Costume", "text": ""}
{"id": "1263788", "revid": "36426", "url": "https://it.wikipedia.org/wiki?curid=1263788", "title": "Museo Nazionale Alinari della Fotografia", "text": ""}
{"id": "1263796", "revid": "36426", "url": "https://it.wikipedia.org/wiki?curid=1263796", "title": "Museo di Storia della Scienza", "text": ""}
{"id": "1263798", "revid": "1573940", "url": "https://it.wikipedia.org/wiki?curid=1263798", "title": "Trinchesia caerulea", "text": "La cutona azzurra (Trinchesia caerulea ()) \u00e8 un mollusco nudibranchio appartenente alla famiglia Trinchesiidae.\nDescrizione.\nCorpo di colore bianco, con cerata di colore azzurro e parte terminale gialla. Rinofori dello stesso colore del corpo, con la parte terminale gradatamente gialla. Fino a 25 millimetri.\nBiologia.\nSi rinviene su idrozoi del genere \"Sertularella\", di cui si nutre."}
{"id": "1263799", "revid": "36426", "url": "https://it.wikipedia.org/wiki?curid=1263799", "title": "Museo di Storia Naturale di Firenze", "text": ""}
{"id": "1263801", "revid": "486946", "url": "https://it.wikipedia.org/wiki?curid=1263801", "title": "Cutona azzurra", "text": ""}
{"id": "1263803", "revid": "486946", "url": "https://it.wikipedia.org/wiki?curid=1263803", "title": "Museo Nazionale di San Marco", "text": ""}
{"id": "1263805", "revid": "3831", "url": "https://it.wikipedia.org/wiki?curid=1263805", "title": "Museo e Istituto fiorentino di Preistoria", "text": ""}
{"id": "1263807", "revid": "36426", "url": "https://it.wikipedia.org/wiki?curid=1263807", "title": "Museo delle Porcellane", "text": ""}
{"id": "1263812", "revid": "1305772", "url": "https://it.wikipedia.org/wiki?curid=1263812", "title": "Cenacolo del Ghirlandaio", "text": "Domenico Ghirlandaio ha dipinto tre cenacoli a Firenze e dintorni"}
{"id": "1263813", "revid": "36426", "url": "https://it.wikipedia.org/wiki?curid=1263813", "title": "Badia di Passignano", "text": ""}
{"id": "1263815", "revid": "729019", "url": "https://it.wikipedia.org/wiki?curid=1263815", "title": "Alfredo Albanese", "text": "Storia.\nAlfredo Albanese era il responsabile della sezione antiterrorismo veneziana della Polizia di Stato, con l'incarico di vicequestore aggiunto. Dopo una laurea in giurisprudenza, conseguita a Bari nel 1971, era entrato nella Pubblica Sicurezza nel 1975, dopo una breve esperienza come segretario comunale a Candia Canavese. Era stato subito distaccato alla Questura di Venezia. Nel 1977 divenne direttore del 3\u00ba Distretto di Polizia a Mestre, per poi passare nel 1979 alla DIGOS veneziana, venendo nominato capo della sezione Antiterrorismo e in seguito commissario capo. Albanese al momento della morte era impegnato nelle indagini sull'omicidio di Sergio Gori, vicepresidente della Montedison, un'inchiesta che stava crescendo andando a implicare traffici d'armi e il coinvolgimento di gruppi della sinistra militante, principalmente legati alle Brigate Rosse e ad Autonomia Operaia.\nLa mattina del 12 maggio 1980 venne attaccato da un gruppo di uomini armati subito dopo essere uscito di casa in via Comelico. Albanese non mor\u00ec subito, nonostante le numerose ferite, ma mor\u00ec in ambulanza durante il trasporto verso il policlinico Umberto I. Un gruppo brigatista rivendic\u00f2 l'azione, dapprima con una telefonata e in seguito con un volantino abbandonato in un cestino dei rifiuti. Le indagini sull'omicidio portarono rapidamente alla scoperta di due covi brigatisti, uno a Jesolo e uno a Udine. Vennero arrestati per il fatto diverse persone legate alle Brigate Rosse.\nProcesso.\nLa Corte d'Assise di Venezia emise dure condanne per i membri del commando e i terroristi legati ai due covi scoperti: ergastolo per Marco Fasoli, Nadia Ponti, Marinella Ventura e Vincenzo Guagliardo; 16 anni e 6 mesi per Emanuela Bugitti e 16 anni per Massimo Gidoni; un altro membro del commando, Marina Bono venne condannata a 13 anni e 7 mesi mentre 16 anni vennero inferti a Vittorio Oliviero, Mario Moretti e a Michele Galati; cinque anni a Sandro Galletta e quattro ad Andrea Varisco. Ventura ricevette la grazia nel dicembre 1997, da parte del Presidente della Repubblica Oscar Luigi Scalfaro, Bono venne scarcerata nel 1986, mentre nel 1987 vennero scarcerati Oliviero e Galati."}
{"id": "1263817", "revid": "1543377", "url": "https://it.wikipedia.org/wiki?curid=1263817", "title": "Jacqueline Cochran", "text": "Pioniera dell'aviazione femminile, prima donna a superare il muro del suono, assieme a Nancy Harkness Love ebbe un ruolo importante nell'apertura alle donne pilota nello United States Army, l'esercito statunitense, con la fondazione delle Women Airforce Service Pilots (WASP).\nBiografia.\nPrimi anni.\nNata Bessie Lee Pittman, era la pi\u00f9 giovane di cinque figli; all'et\u00e0 di 14 anni spos\u00f2 Robert Cochran e nel 1921 diede alla luce un figlio, Robert, che mor\u00ec nel 1925 all'et\u00e0 di 5 anni. Dopo il divorzio mantenne il cognome del marito, Cochran, e cominci\u00f2 a farsi chiamare Jacqueline o Jackie. In seguito incontr\u00f2 Floyd Bostwick Odlum, fondatore di Atlas Corp. e CEO di RKO Pictures a Hollywood, pi\u00f9 anziano di quattordici anni e considerato uno dei 10 uomini pi\u00f9 ricchi del mondo. L'uomo si innamor\u00f2 di Cochran e si offr\u00ec di aiutarla a fondare un'azienda di prodotti cosmetici.\nAll'inizio degli anni Trenta, dopo un volo con un'amica, Cochran prese lezioni di pilotaggio presso l'aeroporto di Roosevelt, a Long Island. Vol\u00f2 poi in solitaria e in due anni ottenne il brevetto di pilota commerciale. Odlum, che spos\u00f2 nel 1936, riconobbe il valore della pubblicit\u00e0 per la sua attivit\u00e0 e con la linea di cosmetici \"Wings to Beauty\", Cochran vol\u00f2 in tutto il paese per promuovere la propria azienda la cui linea di rossetti venne anni dopo promossa dall'attice Marilyn Monroe.\nSeconda guerra mondiale.\nAir Transport Auxiliary.\nPrima che gli Stati Uniti intervenissero nella Seconda guerra mondiale, Cochran fece parte del \"Wings for Britain\", societ\u00e0 che trasportava aerei americani nel Regno Unito, diventando cos\u00ec la prima donna a pilotare un bombardiere, un Lockheed Hudson, attraverso l'Atlantico. Nel Regno Unito fu volontaria presso l'Royal Air Force, per diversi mesi lavor\u00f2 per la Air Transport Auxiliary (ATA) britannica, reclutando donne negli Stati Uniti e portandole in Inghilterra dove aderirono all'ATA, della quale divenne capitano.\nWomen Airforce Service Pilots.\nNel settembre 1939 scrisse a Eleanor Roosevelt per presentarle la proposta di creare una divisione di volo femminile nelle United States Army Air Forces proponendosi come comandante del gruppo con la stessa qualifica del colonnello Oveta Culp Hobby, allora direttore del Women's Army Auxiliary Corps (WAAC).\nNello stesso anno, Cochran scrisse una lettera al tenente colonnello Robert Olds, il quale stava aiutando ad organizzare l'Air Corps Ferrying Command per l'Air Corps dell'epoca. Nella lettera a Olds, Cochran suggeriva che i piloti donne avrebbero potuto essere impiegate per volare in missioni non di combattimento per il nuovo comando. All'inizio del 1941, Olds chiese a Cochran di scoprire quante donne pilota ci fossero negli Stati Uniti, quante ore di volo avessero, quali fossero le loro abilit\u00e0 e il loro interesse a volare per il paese. Richiese inoltre informazioni personali su di loro. Per raccogliere i dati Cochran utilizz\u00f2 documenti dell'amministrazione dell'aeronautica civile.\nNonostante la carenza di piloti, il tenente generale Henry Arnold voleva prove che le donne pilota fossero la soluzione aila carenza di personale. Arnold, Capo dell'Air Corps, pass\u00f2 al ruolo di comandante generale delle Forze aeree dell'Esercito degli Stati Uniti al momento della sua creazione nel giugno 1941. Sapeva che le donne erano state utilizzate con successo nell'ATA in Inghilterra cos\u00ec Arnold sugger\u00ec a Cochran di valutare la situazione nel Regno Unito, promettendole che non sarebbe stata presa alcuna decisione riguardo alle donne che volavano per l'USAAF fino a quando non fosse tornata.\nQuando Arnold chiese a Cochran di andare nel Regno Unito per studiare l'ATA, Cochran chiese a 76 dei pi\u00f9 qualificati piloti di sesso femminile (identificate durante la ricerca che aveva fatto in precedenza per Olds) di volare per l'ATA. Erano richieste almeno 300 ore di volo, ma la maggior parte dei piloti donna aveva pi\u00f9 di 1.000 ore. 25 donne superarono i test e, due mesi dopo, nel marzo 1942, si recarono nel Regno Unito con Cochran per entrare a far parte dell'ATA.\nMentre Cochran era in Inghilterra, nel settembre 1942, il generale Arnold autorizz\u00f2 la formazione delle Women Airforce Service Pilots (WAFS) sotto la direzione di Nancy Harkness Love. La WAFS aveva sede presso la New Castle Air Base di Wilmington, nel Delaware, con un gruppo di piloti donne il cui obiettivo era quello di trasportare aerei militari. Saputa la notizia riguardante la WAFS, Cochran torn\u00f2 immediatamente dall'Inghilterra. L'esperienza di Cochran nel Regno Unito con l'ATA l'aveva convinta che le donne pilota potevano essere addestrate a fare molto di pi\u00f9 che traghettare e che dovevano essere loro concesse maggiori opportunit\u00e0 di volo e a tal scopo fece pressioni su Arnold, che infine approv\u00f2 la creazione del Women's Flying Training Detachment (WFTD), guidato da Cochran.\nNell'agosto del 1943, la WAFS e la WFTD si fusero per creare il Women Airforce Service Pilots (WASP) con Cochran come direttrice e Nancy Love come capo della divisione traghetti. Come direttrice del WASP, Cochran supervision\u00f2 l'addestramento di centinaia di donne pilota presso l'ex campo di Avenger in Sweetwater in Texas dall'agosto 1943 al dicembre 1944.\nAttribuzione della Distinguished Service Medal.\nPer il suo servizio in tempo di guerra, Jacqueline Cochran ricevette la Army Distinguished Service Medal (DSM) nel 1945. La notizia fu annunciata in un comunicato stampa del Dipartimento della Guerra del 1\u00ba marzo 1945, in cui si affermava che Cochran era la prima donna civile a ricevere la DSM, che era allora il pi\u00f9 alto premio non di combattimento assegnato dal governo degli Stati Uniti. In realt\u00e0, per\u00f2, alcune donne civili avevano gi\u00e0 ricevuto il DSM per il servizio durante la Prima Guerra Mondiale. Tra queste, Hannah J. Patterson e Anna Howard Shaw del Council of National Defense, Evangeline Booth dell'Esercito della Salvezza e Mary V. Andress e Jane A. Delano della Croce Rossa Americana.\nDopoguerra.\nAlla fine della guerra, Cochran fu ingaggiata da una rivista per raccontare gli eventi globali del dopoguerra. In questo ruolo fu testimone della resa del generale giapponese Tomoyuki Yamashita alla Filippine e fu poi la prima donna non giapponese ad entrare in Giappone dopo la guerra e a seguire il Processo di Norimberga in Germania.\nIl 9 settembre 1948, Cochran si un\u00ec al Air Force Reserve Command come tenente colonnello. Fu promossa a colonnello nel 1969 e si ritir\u00f2 nel 1970. Molto probabilmente, fu a prima donna a pilotare l'Aeronautica Militare degli Stati Uniti. Durante la sua carriera nella Riserva dell'Aeronautica Militare, ricevette tre Distinguished Flying Cross per vari risultati dal 1947 al 1964.\nRecord di volo.\nFu una delle tre donne a gareggiare nella MacRobertson Air Race nel 1934. Nel 1937, fu l'unica donna a partecipare alla gara di Bendix e collabor\u00f2 con Amelia Earhart per aprire la gara alle donne. In quell'anno, stabil\u00ec un nuovo record nazionale di velocit\u00e0 femminile. Nel 1938, era considerata la migliore pilota donna negli Stati Uniti. Aveva vinto la Bendix e stabilito un nuovo record di velocit\u00e0 transcontinentale e aveva inoltre stabilito un record di altitudine. Vinse cinque Harmon Trophies. A volte chiamata la \"Speed Queen\", cio\u00e8 Regina della velocit\u00e0, al momento della sua morte, nessun altro pilota deteneva pi\u00f9 record di velocit\u00e0, distanza o altitudine nella storia dell'aviazione.\nNel dopoguerra, Cochran inizi\u00f2 a volare con il nuovo aereo aereo a reazione, stabilendo numerosi record; soprattutto, divenne la prima donna pilota ad andare nel regime supersonico ed \u00e8 stata la seconda (dopo la francese Jacqueline Auriol) ad avere volato a una velocit\u00e0 di Mach 2.\nNel 1952, Cochran, all'et\u00e0 di 47 anni, decise di sfidare il record mondiale di velocit\u00e0 femminile detenuto da Jacqueline Auriol. Cerc\u00f2 di ottenere in prestito un F-86 dall'aviazione militare statunitense, ma le fu rifiutato. Fu presentata ad un viceministro dell'aviazione della Royal Canadian Air Force che, con il permesso del ministro della Difesa canadese, le permise di prendere in prestito il 19200, l'unico Canadair CL-13 Sabre. Canadair ha inviato un team di supporto di 16 persone in California per il tentativo. Il 18 maggio 1953, Cochran stabil\u00ec un nuovo record di velocit\u00e0, con 100 km a 1050.15 km/h. Pi\u00f9 tardi, il 3 giugno, stabil\u00ec un nuovo record di 15 km a circuito chiuso a 1078 km/h. Incoraggiata dall'allora maggiore Charles Elwood Yeager, con il quale Cochran condivise un'amicizia duratura, il 18 maggio 1953, a Rogers Dry Lake in California, Cochran vol\u00f2 con un Sabre 3 ad una velocit\u00e0 media di 1050 km/h. Nel corso di questa corsa il Sabre vol\u00f2 a velocit\u00e0 supersonica, e Cochran divenne la prima donna a rompere il muro del suono. Tra i suoi numerosi record, da agosto a ottobre 1961, come consulente della Northrop Corporation, Cochran stabil\u00ec una serie di record di velocit\u00e0, distanza e altitudine mentre volava con un Northrop T-38A-30-NO Talon supersonico da allenamento, numero di serie 60-0551. L'ultimo giorno della serie di record, stabil\u00ec due record mondiali della F\u00e9d\u00e9ration a\u00e9ronautique internationale, portando il T-38 a 16841 metri di altitudine in volo orizzontale e raggiungendo un'altitudine di picco di 17091 metri.\nCochran fu anche la prima donna ad atterrare e decollare da una portaerei, la prima donna a pilotare un bombardiere attraverso l'Atlantico del Nord (nel 1941) e poi a pilotare un jet in volo transatlantico, il primo pilota a fare una procedura di avvicinamento strumentale, l'unica donna ad essere mai stata presidente della F\u00e9d\u00e9ration a\u00e9ronautique internationale (1958-1961), la prima donna a volare con un aereo ad ala fissa, uno jet, attraverso l'Atlantico, il primo pilota a volare sopra i 6096 metri con maschera all'ossigeno e la prima donna a entrare nella Bendix Transcontinental Race. Nel 2012, aveva collezionato pi\u00f9 record di distanza e velocit\u00e0 di qualsiasi pilota vivente o morto, maschio o femmina.\nPer via del suo interesse per tutte le forme di aviazione, Cochran vol\u00f2 con il dirigibile Goodyear Blimp all'inizio degli anni '60 con il capitano R.W. Crosier ad Akron in Ohio.\nMercury 13.\nNegli anni '60, Cochran era uno dei promotori del programma Mercury 13, uno dei primi tentativi di testare la capacit\u00e0 delle donne di diventare astronaute. Tredici piloti donne superarono gli stessi test preliminari degli astronauti maschi del programma Mercury 7 prima che il programma fosse annullato. Non fu un'iniziativa della NASA, sebbene fosse promossa da due membri del Comitato per le Scienze della Vita della NASA, uno dei quali, William Randolph Lovelace II, era un amico intimo di Cochran e di suo marito. Sebbene inizialmente Cochran sostenesse il programma, in seguito fu responsabile del ritardo di ulteriori fasi di test e le lettere da lei inviate ai membri della Marina e della NASA, in cui esprimeva perplessit\u00e0 sul fatto che il programma fosse stato eseguito correttamente e conformemente agli obiettivi della NASA, hanno potuto contribuire in modo significativo alla sua cancellazione. Si ritiene che si sia espressa contro il programma perch\u00e9 preoccupata dal fatto che in tal modo non sarebbe stata pi\u00f9 la pi\u00f9 importante aviatrice femminile.\nIl 17 e 18 luglio 1962, il parlamentare Victor Anfuso (Partito repubblicano-New York) convoc\u00f2 audizioni parlamentari pubbliche davanti a una sottocommissione speciale della House Committee on Science and Astronautics per determinare se l'esclusione delle donne dal programma degli astronauti fosse discriminatoria; in quell'occasione, John Glenn e Malcolm Carpenter testimoniarono contro l'ammissione delle donne al programma astronautico. La stessa Cochran si oppose all'inserimento delle donne nel programma spaziale, affermando che il tempo era essenziale, e che procedere come previsto, senza donne, era il modo migliore per battere i sovietici nella corsa allo spazio. Nessuna delle donne che avevano superato i test erano collaudatrici di jet militari, n\u00e9 avevano lauree in ingegneria, che erano le due qualifiche di base per gli astronauti futuri. A quel tempo alle donne non era consentito essere collaudatrici di jet militari. In media, per\u00f2, avevano avuto pi\u00f9 esperienza di volo degli astronauti maschi. Questo pose fine al programma Mercury 13. Tuttavia, anche John Glenn e Scott Carpenter, che facevano parte del Mercury 7, non avevano lauree in ingegneria al momento della selezione. Entrambi ottennero una laurea dopo i voli per la NASA.\nLe udienze esaminarono la possibilit\u00e0 di sessismo due anni prima che il Civil Rights Act del 1964 lo rendesse illegale, facendo di queste udienze un indicatore di come le idee sui diritti delle donne permeassero il discorso politico ancor prima che fossero sancite dalla legge.\nAttivit\u00e0 politiche.\nRepubblicana da sempre, per via del suo coinvolgimento nella politica e nell'esercito, divenne molto amica del generale Dwight D. Eisenhower. All'inizio del 1952, lei e suo marito aiutarono a promuovere un grande raduno al Madison Square Garden di New York a sostegno della candidatura presidenziale di Eisenhower.\nLa manifestazione fu filmata e Cochran port\u00f2 personalmente il filmato in Francia per una mostra speciale presso il quartier generale di Eisenhower. I suoi sforzi si rivelarono un fattore importante per convincere Eisenhower a candidarsi come presidente degli Stati Uniti d'America nel 1952 e lei ebbe un ruolo di primo piano nella riuscita della sua campagna. Eisenhower fece spesso visita a Jacqueline Cochran e suo marito nel loro ranch in California e, dopo aver lasciato la carica, scrisse in quel luogo alcune parti delle sue memorie.\nPoliticamente ambiziosa, nel 1965 Cochran si candid\u00f2 per il Partito Repubblicano al Congresso nel 1956 dal 29\u00ba Distretto Congressuale della California, presentandosi durante tutta la campagna e allo scrutinio come Jacqueline Cochran-Odlum. Nonostante avesse sconfitto un gruppo di cinque uomini alle primarie repubblicane, alle elezioni generali perse per pochi punti contro il candidato e primo membro del Congresso asiatico-americano Dalip Singh Saund. Saund vinse con 54.989 voti (51,5%) contro i 51.690 voti di Cochran (48,5%). La battuta d'arresto sul piano politico fu uno dei pochi fallimenti che avesse mai sperimentato e, molto delusa, non si candid\u00f2 mai pi\u00f9.\nEredit\u00e0.\nCochran mor\u00ec il 9 agosto 1980 nella sua casa di Indio, in California, che aveva condiviso con suo marito fino a quando era morto, quattro anni prima. Aveva soggiornato a lungo nella Coachella Valley ed \u00e8 sepolta nel Coachella Valley Public Cemetery. Aveva utilizzato regolarmente il Thermal Airport nel corso della sua lunga carriera aeronautica. L'aeroporto, che era stato rinominato Desert Resorts Regional, fu nuovamente rinominato Jacqueline Cochran Regional Airport in suo onore.\nI risultati ottenuti da Cochran nel settore dell'aviazione non ebbero, da parte dei media, l'attenzione che fu tributata ad Amelia Earhart. Tuttavia, merita un posto tra le donne famose della storia come una delle pi\u00f9 grandi aviatrici di sempre, e una donna che ha spesso usato la sua influenza per promuovere la causa delle donne nel settore dell'aviazione.\nNonostante la sua mancanza di grande istruzione formale, Cochran ha avuto una mente lucida e un'affinit\u00e0 per il business e il suo investimento nel campo dei cosmetici si \u00e8 rivelato redditizio. Nel 1951, la Camera di Commercio di Boston l'ha eletta una delle 25 imprenditrici pi\u00f9 importanti d'America. Nel 1953 e 1954, la Associated Press la nomin\u00f2 \"Woman of the Year in Business\".\nOnorificenze.\nAltri premi.\nCochran ha ricevuto riconoscimenti e premi da molti paesi di tutto il mondo. Il governo francese ha riconosciuto il suo contributo alla guerra e all'aviazione assegnandole la \"Medaille De Aeronautique\" e \"L\u00e9gion d'honneur\". \u00c8 stata la prima donna ad aver ricevuto la Gold Air Medal dalla F\u00e9d\u00e9ration a\u00e9ronautique internationale, oltre alla De la Vaulx Medal e al Paul Tissandier Diploma. In seguito \u00e8 stata eletta prima presidente di tale organismo.\nUno spettacolo aereo biennale, inizialmente annuale, chiamato \"Jacqueline Cochran Air Show\" \u00e8 intitolato in suo onore e si svolge presso l'aeroporto regionale di Jacqueline Cochran. Cochran \u00e8 stata anche la prima donna ad essere onorata con una mostra permanente dei suoi successi presso l'United States Air Force Academy.\nNello spettacolo teatrale \"The Fastest Woman Alive\", scritto da Karen Sunde, la vita di Cochran \u00e8 raccontata insieme a quella di suo marito, Floyd Bennett, Amelia Earhart e altri.\nGli altri riconoscimenti includono:"}
{"id": "1263818", "revid": "124649223", "url": "https://it.wikipedia.org/wiki?curid=1263818", "title": "108 (artista)", "text": "Biografia.\nVissuto per alcuni anni a Milano, ha visitato diversi paesi europei, dove ha lasciato opere effimere di street art. Ispirato ad artisti come Olivier Stak, ha sperimentato il passaggio dal writing tradizionale alla pittura di grandi e misteriose figure che invadono gli spazi pubblici, divenendo uno tra i pi\u00f9 influenti artisti del writing astratto in Italia.\nA differenza dei writers tradizionali che usano lettering per esprimere il proprio soprannome, Bisagni utilizza la tecnica del numering, numeri al posto delle lettere. I suoi primi lavori sono enigmatiche forme gialle, ottenute ritagliando pellicole viniliche, che appaiono per le strade del mondo a partire dal 1999 grazie allo scambio postale tra diversi artisti di strada, come DAVE di New York che appiccica per le strade della capitale diversi stickers provenienti da ogni parte del mondo.\nIl suo lavoro sempre quasi completamente astratto, surreale e minimale trova ispirazione nei graffiti dell'Europa neolitica nelle avanguardie del novecento e in artisti contemporanei quali Stak e Richard Long si discosta da quello degli altri artisti di strada, ma al contempo contaminandosi perde contemporaneit\u00e0, divenendo a tutti gli effetti un pittore e un muralista. Negli ultimi anni celandosi nel suo immaginario composto di fantasie che vengono giustificate dall'inconscio individuale, sembra mancare sempre pi\u00f9 l'impegno nella realizzazione figurativa, e si avvale di compromessi tra avanguardia ed espressionismo neo-pop, accentuando l'interesse per la figurazione primitiva, alla cultura numerologica e tribale cerca di colmare il vuoto tecnico nel figurativo. 108 continua a sperimentare utilizzando non solo la pittura ma anche la creazione di sculture, suoni e installazioni, mai propriamente definite o evolute in qualcosa di sensato. Inoltre si dedica alla \"musica\" realizzando alcuni progetti solisti e partecipando come membro fisso al gruppo noise Corpoparassita, dove l'aspetto astratto e la negativit\u00e0 hanno pi\u00f9 risalto accompagnate d'atmosfere di fastidioso rumore."}
{"id": "1263820", "revid": "36426", "url": "https://it.wikipedia.org/wiki?curid=1263820", "title": "Museo delle Sinopie (Pisa)", "text": ""}
{"id": "1263822", "revid": "486946", "url": "https://it.wikipedia.org/wiki?curid=1263822", "title": "Museo Nazionale degli Strumenti per il Calcolo", "text": ""}
{"id": "1263823", "revid": "36426", "url": "https://it.wikipedia.org/wiki?curid=1263823", "title": "Museo nazionale di Palazzo Reale (Pisa)", "text": ""}
{"id": "1263824", "revid": "36426", "url": "https://it.wikipedia.org/wiki?curid=1263824", "title": "Centro di Scienze Naturali", "text": ""}
{"id": "1263826", "revid": "36426", "url": "https://it.wikipedia.org/wiki?curid=1263826", "title": "Museo di Storia Locale Ildebrando Imberciadori", "text": ""}
{"id": "1263829", "revid": "88740", "url": "https://it.wikipedia.org/wiki?curid=1263829", "title": "Knygne\u0161iai", "text": "Gli knygne\u0161iai (singolare \"knygne\u0161ys\") erano contrabbandieri di libri attivi in Lituania tra il 1864 e il 1904. La parola significa in lituano \"trasportatore di libri\" (lit. \"knyga\", libro, e \"ne\u0161ti\", trasportare). In generale, la parola si riferisce anche ai contrabbandieri di libri dalla Lituania minore (parte della Prussia orientale) nell'impero russo e in particolare nelle regioni di lingua lituana, dove era stato proibita la stampa in caratteri latini. Gli \"knygne\u0161iai\" furono un simbolo della resistenza alla politica di russificazione messa in atto dallo zar.\nIl contesto storico.\nTali sforzi risalgono al 1863 quando, dopo l'insurrezione polacco-lituana, il governo imperiale intensific\u00f2 i tentativi di rimuovere la Lituania dall'influenza cattolica. Per questo nell'estate dello stesso anno vennero promulgate le \"Regole Temporanee per l'Educazione Infantile nel Kraj di Nord-Ovest\" (comprendente la Lituania e parte dell'odierna Bielorussia); secondo questa legge, la sola istruzione permessa nel krai era quella in lingua russa. Nel 1864 il governatore di Vilna Michail Murav'\u00ebv ordin\u00f2 che le grammatiche lituane fossero stampate esclusivamente in cirillico e il suo successore nell'anno seguente band\u00ec interamente la stampa di opere lituane in alfabeto latino.\nLo zar, nel 1866, band\u00ec completamente la stampa e l'importazione di opere in lituano. Per quanto emanato oralmente e quindi privo di valore legale, questo ordine venne rispettato fino al 1904. Durante questo periodo, solo 55 libri vennero stampati in Lituania, tutti utilizzando l'alfabeto cirillico. La maggior parte dei libri (fino a trenta-quarantamila ogni anno, un terzo dei quali venivano sequestrati dalle autorit\u00e0) venivano invece stampati in alfabeto latino in Lituania minore, e poi importati dai \"knygne\u0161iai\"; le pene per i contrabbandieri andavano dalle multe, all'esilio in Siberia, alla fucilazione.\nIl bando si rivel\u00f2 del tutto inefficace e fu eliminato nel 1904 con il pretesto di riconciliare la popolazione dell'impero in vista della guerra contro il Giappone. L'anno seguente, lo knygne\u0161ys Juozas Masiulis apr\u00ec un negozio di libri a Panev\u0117\u017eys, ancora attivo oggigiorno; in Lituania un'intera catena di librerie porta il nome di Masiulis.\nI maggiori organizzatori del contrabbando di libri furono il vescovo di Samogizia Motiejus Valan\u010dius, e lo knygne\u0161ys Jurgis Bielinis. Valan\u010dius fu il primo a intraprendere l'attivit\u00e0 di stampa di libri in Prussia nel 1866 e la data di nascita di Bielinis (il 16 marzo) \u00e8 tuttora ricordata come il \"giorno degli Knygne\u0161iai\" in Lituania.\nQuesto episodio venne tenuto nascosto durante gli anni dell'Unione Sovietica. Dopo la sua dissoluzione, tuttavia, gli \"knygne\u0161iai\" iniziarono a essere commemorati nei musei, nella toponomastica e nei monumenti: a Kaunas, per esempio, si trova una statua all'ignoto \"knygne\u0161ys\".\nFilmografia.\nAi knygne\u0161iai, a Motiejus Valan\u010dius e a Jurgis Bielinis \u00e8 dedicato il cortometraggio del 2011 \"Knygne\u0161ys\", di Jonas Trukanas."}
{"id": "1263831", "revid": "36426", "url": "https://it.wikipedia.org/wiki?curid=1263831", "title": "Museo del Tessuto", "text": ""}
{"id": "1263835", "revid": "36426", "url": "https://it.wikipedia.org/wiki?curid=1263835", "title": "Ecomuseo della Montagna pistoiese", "text": ""}
{"id": "1263836", "revid": "36426", "url": "https://it.wikipedia.org/wiki?curid=1263836", "title": "Museo Archeologico dell'Alto Adige", "text": ""}
{"id": "1263837", "revid": "36426", "url": "https://it.wikipedia.org/wiki?curid=1263837", "title": "Museo Civico di Gemona", "text": ""}
{"id": "1263838", "revid": "36426", "url": "https://it.wikipedia.org/wiki?curid=1263838", "title": "Museo Civico Carlo Verri", "text": ""}
{"id": "1263841", "revid": "36426", "url": "https://it.wikipedia.org/wiki?curid=1263841", "title": "Museo Civico Umberto Mastroianni", "text": ""}
{"id": "1263842", "revid": "36426", "url": "https://it.wikipedia.org/wiki?curid=1263842", "title": "Museo Civico Archeologico di Bologna", "text": ""}
{"id": "1263843", "revid": "36426", "url": "https://it.wikipedia.org/wiki?curid=1263843", "title": "Museo di Geofisica di Rocca di Papa", "text": ""}
{"id": "1263847", "revid": "767487", "url": "https://it.wikipedia.org/wiki?curid=1263847", "title": "Topolino e lo scienziato pazzo", "text": "Topolino e lo scienziato pazzo (\"The Mad Doctor\") \u00e8 un film del 1933 diretto da David Hand. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 20 gennaio 1933, distribuito dalla United Artists.\nI toni horror del corto lo resero insolito per un cartone animato di Topolino. Alcuni cinema rifiutarono di proiettarlo, credendo che fosse troppo spaventoso per i bambini. Una volta, per questo motivo, venne vietato interamente in Inghilterra.\nTrama.\nUn misterioso scienziato pazzo, il dottor XXX, cattura il cane di Topolino, Pluto. Topolino cerca di salvarlo prima che il dottore possa eseguire il suo grottesco esperimento: attaccare la testa di Pluto al corpo di un pollo in modo da vedere se un cucciolo di pollo ibrido possa uscire da un uovo. Topolino si fa strada attraverso trappole esplosive e scheletri animati prima di essere scoperto e legato ad un tavolo per essere tagliato in due da una sega circolare. Prima che ci\u00f2 accada, Topolino si sveglia improvvisamente nel suo letto. Non essendosi ancora reso conto che gli eventi erano solo un incubo, Topolino chiama Pluto, che gli salta con entusiasmo sul letto con la sua cuccia e la catena ancora attaccata al collare.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\".\nAltri media.\nIl dottor XXX ha un cameo nel corto di Roger Rabbit \"Tummy Trouble\", dove viene visto in una foto.\n\"Topolino e lo scienziato pazzo\" \u00e8 la base e il titolo del secondo livello del videogioco \"Topolino e le sue avventure\"; una rappresentazione del livello \u00e8 utilizzato come copertina per il gioco.\nIl dottor XXX riappare nei videogiochi \"Epic Mickey\" ed \"\". Nel primo \u00e8 un antagonista secondario, mentre nel secondo \u00e8 quello principale."}
{"id": "1263849", "revid": "3831", "url": "https://it.wikipedia.org/wiki?curid=1263849", "title": "Museo Campano", "text": ""}
{"id": "1263850", "revid": "339392", "url": "https://it.wikipedia.org/wiki?curid=1263850", "title": "Museo della Preistoria e della Rocca Farnese", "text": ""}
{"id": "1263853", "revid": "77358", "url": "https://it.wikipedia.org/wiki?curid=1263853", "title": "Museo Archeologico Nazionale di Firenze", "text": ""}
{"id": "1263855", "revid": "36426", "url": "https://it.wikipedia.org/wiki?curid=1263855", "title": "Museo Civico Lanuvino", "text": ""}
{"id": "1263856", "revid": "36426", "url": "https://it.wikipedia.org/wiki?curid=1263856", "title": "Museo di Archeologia Ligure", "text": ""}
{"id": "1263858", "revid": "36426", "url": "https://it.wikipedia.org/wiki?curid=1263858", "title": "Accademia Nazionale di San Luca", "text": ""}
{"id": "1263859", "revid": "486946", "url": "https://it.wikipedia.org/wiki?curid=1263859", "title": "Museo Nazionale della Magna Grecia", "text": ""}
{"id": "1263861", "revid": "287204", "url": "https://it.wikipedia.org/wiki?curid=1263861", "title": "NGC 5897", "text": "NGC 5897 \u00e8 un ammasso globulare visibile nella costellazione della Bilancia.\n\u00c8 uno degli ammassi meno concentrati che si conoscano; occorre una notte limpida e buia per poterlo notare con un binocolo 10x50, circa 5 gradi a NNE della stella . Attraverso un telescopio si evidenzia la sua caratteristica di oggetto molto poco concentrato, ma ci\u00f2 ne facilita anche la risoluzione, gi\u00e0 possibile in parte anche con strumenti amatoriali. Dista dal Sole 38.500 anni-luce"}
{"id": "1263865", "revid": "767487", "url": "https://it.wikipedia.org/wiki?curid=1263865", "title": "Pluto, l'amico di Topolino", "text": "Pluto, l'amico di Topolino (\"Mickey's Pal Pluto\") \u00e8 il titolo di un cortometraggio di Topolino del 1933.\nUscito il 18 febbraio 1933."}
{"id": "1263868", "revid": "729019", "url": "https://it.wikipedia.org/wiki?curid=1263868", "title": "Giovanni di Castri", "text": "Biografia.\nDiscendente da antica famiglia pugliese, figlio dell'avvocato Luigi di Castri e di Luisa Ascalone di Galatina, fu allievo della Scuola militare Nunziatella di Napoli, passando successivamente all'arma dell'artiglieria. Come giovane sottotenente, fu inviato a Sabaudia, dove a tutt'oggi vi \u00e8 una palazzina della caserma Santa Barbara intestata a suo nome.\nAllo scoppio della guerra, chiese di essere inviato in Africa ove fu assegnato al XX raggruppamento di artiglieria di corpo d'armata e si distinse per atti di valore e attitudine al comando, tanto da raggiungere in breve tempo il grado di capitano.\nMor\u00ec nel dicembre 1940, durante un'azione difensiva in cui, rimasti uccisi quasi tutti i suoi uomini, continu\u00f2 l'azione sostituendosi egli stesso al servente del pezzo. Per tale azione, alla memoria, fu decorato con la medaglia d'oro al valor militare."}
{"id": "1263870", "revid": "320578", "url": "https://it.wikipedia.org/wiki?curid=1263870", "title": "Museo Archeologico Nazionale (Napoli)", "text": ""}
{"id": "1263874", "revid": "36426", "url": "https://it.wikipedia.org/wiki?curid=1263874", "title": "Museo Archeologico di Pithecusae", "text": ""}
{"id": "1263878", "revid": "339392", "url": "https://it.wikipedia.org/wiki?curid=1263878", "title": "Galleria Nazionale d'Arte Antica", "text": ""}
{"id": "1263882", "revid": "36426", "url": "https://it.wikipedia.org/wiki?curid=1263882", "title": "Museo della Matematica", "text": ""}
{"id": "1263884", "revid": "36426", "url": "https://it.wikipedia.org/wiki?curid=1263884", "title": "Museo delle Carrozze d'Epoca", "text": ""}
{"id": "1263886", "revid": "95049", "url": "https://it.wikipedia.org/wiki?curid=1263886", "title": "Colle Monfortani", "text": "Colle Monfortani \u00e8 una frazione di Roma Capitale, situata in zona Z. XIII Torre Angela, nel territorio del Municipio Roma VI (ex Municipio Roma VIII).\nSorge sul lato sud della via Prenestina, tra le frazioni di Prato Fiorito a est e Colle Prenestino a ovest e, insieme a quest'ultima, fa parte della Zona \"O\" 15+16 Colle Mentuccia..\nIl nome deriva dal principale luogo di culto religioso, dedicato a San Luigi di Montfort, fondatore della Compagnia di Maria o Monfortani.\nOdonimia.\nTranne via Pecoreccia di Torre Angela, via Cannaroli e via Romolo Vaselli (la cui famiglia era proprietaria dei terreni dove nacque la frazione), le strade di Colle Monfortani, come quelle della vicina Colle Prenestino, sono tutte dedicate a comuni campani."}
{"id": "1263887", "revid": "36426", "url": "https://it.wikipedia.org/wiki?curid=1263887", "title": "Museo Kircheriano", "text": ""}
{"id": "1263888", "revid": "36426", "url": "https://it.wikipedia.org/wiki?curid=1263888", "title": "Museo Nazionale Etrusco di Villa Giulia", "text": ""}
{"id": "1263891", "revid": "124123", "url": "https://it.wikipedia.org/wiki?curid=1263891", "title": "Attila Czene", "text": "Specializzato nei misti ha vinto la medaglia d'oro nei 200\u00a0m misti alle Olimpiadi di Atlanta 1996 e quella di bronzo a Barcellona 1992."}
{"id": "1263892", "revid": "767487", "url": "https://it.wikipedia.org/wiki?curid=1263892", "title": "La capanna dello zio Tom (film 1933)", "text": "La capanna dello zio Tom, anche conosciuto col titolo La capanna di zio Tom o Il melodramma di Topolino (\"Mickey's Mellerdrammer\") \u00e8 un cortometraggio di Topolino del 1933. La pellicola usc\u00ec il 18 marzo 1933."}
{"id": "1263894", "revid": "36426", "url": "https://it.wikipedia.org/wiki?curid=1263894", "title": "Museo di Arte Contemporanea di Roma", "text": ""}
{"id": "1263897", "revid": "36426", "url": "https://it.wikipedia.org/wiki?curid=1263897", "title": "Museo Archeologico Nazionale della Sibaritide", "text": ""}
{"id": "1263899", "revid": "228587", "url": "https://it.wikipedia.org/wiki?curid=1263899", "title": "Corsini Bianchi", "text": "Corsini Bianchi \u00e8 una frazione del comune di Pistoia.\nSituata a circa 3 km a nord del capoluogo di provincia, \u00e8 composta da un piccolo complesso residenziale caratterizzato da un agglomerato di fabbricati di origine trecentesca, posto a guardia ed in posizione predominante rispetto alla citt\u00e0.\nLa maggioranza dei residenti se pur non parenti fra loro portano il cognome Corsini.\nIl paese probabilmente eretto direttamente da una famiglia Corsini in piena contraddizione politica con quello fondatore del limitrofo paese dei Corsini Neri, posto verso ovest rispetto a quelli bianchi e diviso dal fosso Burellina.\nIl castello dei Corsini Bianchi ha ancora importanti tracce della propria natura rurale ma anche della forza difensiva che storicamente l'ha portato a difendersi dai limitrofi Corsini e dai borghi circostanti (Germinaia, Candeglia etc.) non tanto per vere e proprie guerriglie storiche ma per screzi di varia natura.\nIl piccolo borgo un tempo facente parte della parrocchia di San Michele a Pulica, piccola pieve romanica sconsacrata verso la prima met\u00e0 del Cinquecento a favore della limitrofe Chiesa di Sant'Alessio a Bigiano, viene festeggiato annualmente presso l'antica pieve il 13 settembre.\nNell'anno 2007, tale festa \u00e8 rientrata all'interno delle giornate europee della cultura grazie al patrocinio del Comune di Pistoia e del suo archivio storico.\nDi particolare pregio \u00e8 un'edicola affrescata presumibilmente nella prima met\u00e0 del Seicento raffigurante Ges\u00f9 crocifisso."}
{"id": "1263900", "revid": "78273", "url": "https://it.wikipedia.org/wiki?curid=1263900", "title": "Galleria Nazionale d'Arte Moderna", "text": ""}
{"id": "1263904", "revid": "339392", "url": "https://it.wikipedia.org/wiki?curid=1263904", "title": "Parco Museo ferroviario Met.Ro Roma Porta San Paolo", "text": ""}
{"id": "1263906", "revid": "547992", "url": "https://it.wikipedia.org/wiki?curid=1263906", "title": "Cantiano", "text": "Cantiano \u00e8 un comune italiano di abitanti della provincia di Pesaro e Urbino nelle Marche.\nGeografia fisica.\nTerritorio.\nIl paese \u00e8 sito a cavallo tra le Marche e l'Umbria ed \u00e8 attraversato dalla Via Flaminia, importante arteria che collega Roma alla costa adriatica. Posto ai piedi del massiccio del Catria, che, coi suoi , \u00e8 la quota pi\u00f9 alta della provincia di Pesaro e Urbino e una delle principali vette dell'Appennino umbro-marchigiano, \u00e8 immerso in estese e secolari faggete ad altofusto tra cui va ricordato il bosco di Tecchie, istituito parco pubblico nel 1986. \nMichele Mercati, biologo, naturalista ed archiatra pontificio (1541-1591), descrive ampiamente Cantiano nella sua opera botanica, mineralogica e paleontologica, intitolata \"Metalloteca Vaticana\" (1574), pubblicata postuma nel 1717, ricordandolo per l'amenit\u00e0 dei luoghi e per le ricchezze naturali. Mercati venne ospite di padre Agostino Manni, originario di Cantiano, che gli procur\u00f2 alcuni esemplari di ammoniti di quello che si conosce tuttora come \"Rosso Ammonitico\", trovati verosimilmente nella vallata del fiume Burano tra Cagli e Cantiano. Il Mercati fece disegnare da un incisore tedesco, Anton Eisenhoit, nella \"Metalloteca\", un ammonite tipico del luogo (Ammonis cornu lapideum ex Cantiani faucibus), conosciuto attualmente come Mercaticeras, (etimologicamente Corno di Mercati); attualmente l'ammonite \u00e8 molto conosciuto a livello europeo e molto diffuso, ma la sua scoperta in quel tempo lontano deve considerarsi assolutamente legata alla storia di Cantiano. Il paese peraltro \u00e8 da sempre noto per la copiosa quantit\u00e0 di fossili. Ancora oggi, i monti circostanti, tra cui il Monte Catria, sono ricchi di modelli conchigliari di ammoniti ed altri resti, nelle rocce di origine marina di epoca giurassica e cretacea, risalenti a 180 - 100 milioni di anni fa.\nClima.\nIl clima di Cantiano e del suo territorio comunale \u00e8 quello tipico di media montagna.\nGli inverni sono freddi con precipitazioni prevalentemente nevose, le temperature possono scendere di diversi gradi sotto lo zero.\nLe estati risultano miti e ventilate.\nLe precipitazioni sono distribuite equamente durante tutto l'arco dell'anno, con maggiore frequenza nei mesi freddi.\nStoria.\nNel VI secolo a.C. gli Ikuvini, una ramificazione umbra del popolo degli Italici che dall'Europa continentale avevano invaso l'Italia, furono autori della migrazione che li port\u00f2 ad occupare l'area appenninica umbro-marchigiana intorno alla odierna Scheggia, nelle cui vicinanze fondarono la citt\u00e0 della \"Ukre Fisia\" e dove eressero il tempio a Giove Patre. Nel 1456 qui avvenne il ritrovamento delle Tavole Eugubine: sette lamine di metallo redatte in umbro, etrusco e latino la cui lettura, traduzione e successivo studio ha permesso di svelare gli ordinamenti, le attivit\u00e0, le pratiche sociali e religiose di questi nostri antenati appenninici. La vicinanza e i successivi contatti con gli Etruschi delle regioni dell'Etruria, popolo di civilt\u00e0 sviluppata e di diversa cultura, pi\u00f9 attenti a realizzare commerci che non a dominare genti, sortirono effetti benefici sulle condizioni di vita degli Ikuvini. \u00c8 forse in questo tempo che inizia ad acquistare importanza il centro di Luceoli, localizzata nel territorio del comune di Cantiano nei pressi dell'attuale frazione di Pontericci\u00f2li (da Pons Luceoli).\nIl IV secolo a.C. fu il secolo d'oro degli Ikuvini, lontani dalle battaglie e dagli accanimenti dei Romani e dei Galli. Questa loro neutralit\u00e0 favor\u00ec la pacifica annessione a Roma che li aveva fino ad allora trascurati nella loro marginalit\u00e0. Tocc\u00f2 a Caio Flaminio, censore, rendere tangibile la presenza romana creando nel 219 a.C., su tracciati in parte gi\u00e0 esistenti, la validissima arteria appunto chiamata via Flaminia, un collegamento strategico tra Roma e Rimini. Via che poi successivamente, per opera di Augusto e di Vespasiano, vedr\u00e0 migliorare il proprio percorso con la costruzione di numerosi manufatti ed imponenti ponti e l'apertura, nel 76 a.C., della galleria del Furlo. Per questo motivo Luceoli acquister\u00e0 notevole visibilit\u00e0, divenendo cos\u00ec municipio romano, localizzata in prossimit\u00e0 della mutatio \"Ad Ensem\" nella Tabula Peutingeriana, copia del XIII secolo di un'antica carta romana che mostrava le vie militari dell'Impero. La Civitas di Luceoli, probabilmente anche sede episcopale indipendente poi estintasi a beneficio della vicina Gubbio, dopo le invasioni devastatrici degli Eruli e dei Goti, aumenta la propria importanza nel divenire un caposaldo del Corridoio bizantino. Questo, insinuandosi nei territori dei Longobardi di re Alboino, costituiva l'unica alternativa alla Flaminia presidiata nel mantenere in comunicazione i domini bizantini adriatici dell'Esarcato e delle Pentapoli con i Ducati di Roma e di Napoli.\nForse in funzione antilongobarda o per difendersi dalle incursioni dei Saraceni del IX secolo si inizia la fortificazione dei due colli di Colmatrano e di Cantiano posti a nord di Luceoli, intorno ai quali i superstiti della citt\u00e0, definitivamente distrutta nel 1137 dall'imperatore Lotario II, ripiegheranno per dare avvio alla comunit\u00e0 di Cantiano. La stessa Cantiano, sembra prendere nome da Cante Gabrielli, della omonima famiglia Eugubina che, nel corso del X secolo, ottenne da papa Stefano VII alcuni castelli nell'Italia centrale, tra i quali quello di Luceoli, che fu ribattezzato Cantiano (da Cante).\nIl colle di Colmatrano fu presidiato da un'imponente torre alta 24 metri di cui oggi nulla rimane se non le fondazioni; il colle di Cantiano, oggi di Sant'Ubaldo, ospit\u00f2 la costruzione del castello di cui rimane oggi il muro portante lato nord est, dopo gli importanti restauri a cura dell'amministrazione comunale e buona parte della torre d'angolo denominata Pagella. Uniti i due colli successivamente da una possente cinta muraria larga al riparo della quale prosperava il borgo, il Castello di Cantiano assunse una formidabile capacit\u00e0 difensiva. Sbarrando di fatto la Via Flaminia la sua importanza strategica fu tale che per ogni secolo i potenti se ne disputeranno il possesso. Dall'obbedienza all'impero del Barbarossa e di Federico II di Svevia, Cantiano pass\u00f2 nel 1244 per atto di quest'ultimo sotto la giurisdizione di Gubbio e nel 1250 sotto il Governo della Chiesa. Prima di ritornare intorno al 1300 sotto il controllo degli Eugubini, Cantiano visse l'esperienza della \"Libera Universit\u00e0\" con la quale, grazie a donazioni del conte Gualteruzio Bonaccorsi, la comunit\u00e0 diventava proprietaria ed amministratrice dei beni comuni.\nVennero compilati regolamenti per la conservazione ed il godimento di detti beni, le modalit\u00e0 per affitti e locazioni, la destinazione delle somme ricavate, una parte delle quali veniva destinata agli stipendi del medico e del maestro affinch\u00e9 i loro servizi fossero gratuiti per la comunit\u00e0.\nDel Castello di Cantiano - divenuto nella seconda met\u00e0 del XIV secolo dimora di Gabriello di Necciolo Gabrielli, gi\u00e0 Vescovo e Signore di Gubbio, insieme alla sua famiglia - se ne disputarono il dominio anche i Montefeltro di Urbino ed i Malatesta di Rimini, sostenuti per interessi territoriali dai Visconti, signori di Milano e dalla repubblica di Firenze. La \"questione di Cantiano\", divenne allora motivo di interesse per quasi tutte le Cancellerie della penisola.\nSiamo al 1393 quando, dopo ben nove anni di estenuante assedio, caduta la rocca di Colmatrano ad opera degli armati del conte Antonio II da Montefeltro, si patteggia una pace onorevole. Il castello di Cantiano seppure invitto ed inespugnato per gloria del suo Signore e difensore conte Francesco di Necciolo Gabrielli e per il coraggio di sua moglie Madonna Filippa, viene ceduto ai Montefeltro durante la cui signoria Cantiano benefici\u00f2 di un florido periodo. Nel 1417 il castello doveva aver ripreso la vecchia efficienza giacch\u00e9 per anni fu il quartier generale dell'esercito di Guidantonio da Montefeltro contro Braccio da Montone (Andrea Fortebraccio Signore di Perugia) che, sotto quelle mura, vide infrante le mire espansionistiche verso la Marca e l'Adriatico. \u00c8 ricordata la frase dell'illustre capitano di ventura nei confronti del Castello di Cantiano: \"maledicto arnese de guerra\". Nel 1478 \u00e8 all'opera e all'ingegno di Francesco di Giorgio Martini, architetto militare di Federico da Montefeltro, che si deve il completo restauro della rocca di Colmatrano, delle mura urbiche e la trasformazione del castello medievale dei Gabrielli in palazzo-fortezza, molto simile per fattura e dimensioni all'attuale rocca Feltresca di Sassocorvaro. Cos\u00ec il Duca Federico da Montefeltro, rendeva la sua capitale Urbino pi\u00f9 sicura verso sud e poneva una degna residenza Ducale sulla strada tra Urbino e Gubbio, seconda capitale del ducato e sua amata terra nat\u00eca, dove era morta nel 1472 l'amatissima moglie, la Duchessa Battista Sforza, che in assenza del consorte, si spostava continuamente tra Gubbio e Urbino, affiancata dal cognato conte Ottaviano Ubaldini della Carda, fratello e fido consigliere di Federico, che la assisteva nell'amministrazione ordinaria del ducato. Loro e l'intero corteo ducale avevano spesso fatto sosta nel castello di Cantiano. Divenuta allora onorevole terra, Cantiano fino al 1631 seguir\u00e0 storia e destino del Ducato di Urbino.\nCon l'estinzione del Ducato per mancanza di eredi maschi, Cantiano passer\u00e0 alla Chiesa di Roma e far\u00e0 parte dello Stato Pontificio fino al 1860, quando apparterr\u00e0 per annessione al Regno d'Italia.\nMonumenti e luoghi d'interesse.\nArchitetture religiose.\nChiesa collegiata di San Giovanni Battista.\nCostruita in sostituzione dell'antica pieve di San Giovannino per accogliere degnamente la miracolosa immagine del Cristo legato alla colonna che, dal 1605 ininterrottamente dispensava grazie ai fedeli nella cappella campestre in localit\u00e0 Colsecco, venne solennemente consacrata ed aperta al culto nel 1631 dal vescovo di Gubbio Ulderico Carpegna. La chiesa, divenuta la principale del capoluogo, venne elevata a collegiata e dotata di un capitolo permanente composto da un arciprete che lo presiedeva e sei canonici (di cui un teologo ed un penitenziere), con bolla pontificia del 17 gennaio 1661 a firma del papa Alessandro VII. Nel 1721 papa Clemente XI, nativo di Urbino, volle dare un'ulteriore distinzione al tempio proclamandolo \"insigne collegiata\".\nChiesa priorale di San Nicol\u00f2.\nDi fronte al palazzo comunale si erge la chiesa di San Nicol\u00f2, edificata ai primi dell'Ottocento in luogo della omonima chiesa pi\u00f9 antica, posizionata all'interno della cinta muraria e risalente all'XI secolo. Di questa e dell'annesso cenobio, che fu direttamente dipendente dal vicino e potente monastero di Fonte Avellana e che per antica tradizione viene identificato con l'eremo di Luceoli in cui soggiornarono san Romualdo, san Pier Damiani e san Domenico Loricato, restano solo labili tracce, dietro l'abside ed all'interno dell'annessa casa parrocchiale, consistenti in un finestrone gotico ogivale e in una finestra trilobata. Nel 1255 il podest\u00e0 Alberto di Firenze, a difesa del borgo di Cantiano, fece elevare una poderosa torre presso la chiesa di San Nicol\u00f2, come si desume da una lapide gotica commemorativa collocata ora presso la sede comunale. La torre \u00e8 oggi base visibile del campanile. Nel 1383 ricevette onorata sepoltura nella chiesa il Signore del castello di Cantiano, Gabriello di Necciolo Gabrielli, gi\u00e0 vescovo di Gubbio. All'interno, dietro l'altare maggiore, \u00e8 un quadro con l'effigie di san Nicol\u00f2, opera dell'artista camerte Carlo Maratta (1625-1713). Questi, pittore e ritrattista ufficiale dei papi Alessandro VII e Clemente IX, soggiorn\u00f2 a Cantiano e vi esegu\u00ec il predetto lavoro intorno al 1670, anno in cui sovente viaggiava tra Roma ed Urbino dove era affidatario degli affreschi decorativi per il duomo. Notevoli all'interno di San Nicol\u00f2, sono anche la pala raffigurante la Madonna del Rosario con Bambino e santi, attribuita al pittore Ercole Ramazzani di Arcevia (1539-1598), un dipinto raffigurante Cristo in croce tra gli angeli e ai piedi della croce la Vergine e san Francesco d'Assisi, attribuito a Filippo Bellini di Urbino (1550-1603). Inoltre, una tela del XVII secolo, di autore ignoto, che rappresenta la Piet\u00e0 tra santi, in cui \u00e8 possibile scorgere l'abitato di Cantiano in una raffigurazione dell'epoca. Sopra l'entrata principale, trova posto un prezioso organo realizzato nel 1822, una delle primissime opere note dell'organaro Angelo Morettini di Perugia, capostipite dell'omonima dinastia organara. Nell'adiacente sacrestia, in una parete, \u00e8 posta una lapide con iscrizione funebre in caratteri gotici, datata 19 novembre 1304.\nChiesa di Sant'Agostino.\nIn origine la chiesa, poco distante dalle mura castellane, era dedicata a santa Caterina d'Alessandria ed era pertinenza del Monastero di Fonte Avellana. L'edificio risale ai primi del Duecento, esempio di architettura romanica, presenta una semplice facciata ed \u00e8 ad una navata, all'interno si conservano vari dipinti ed affreschi di una certa importanza risalenti a varie epoche.\nChiesa di Sant'Ubaldo.\nPresso la cima del colle omonimo, si trova la chiesa dedicata a sant'Ubaldo, vescovo della diocesi di Gubbio nel cui territorio Cantiano \u00e8 ascritta da pi\u00f9 di mille anni. Costruita nei primi anni del XIII secolo sul piazzale antistante l'entrata del castello dei Gabrielli, la chiesa, pur rimaneggiata nei secoli successivi, conserva ancora intatto l'impianto basilicale. All'interno della chiesa si conservano un prezioso simulacro ligneo di Ges\u00f9 crocefisso, una preziosa statua lignea barocca di scuola napoletana, l'altare maggiore, in legno indorato, le raffigurazioni della Circoncisione di Ges\u00f9 e dell'ultima cena dipinte da Ventura Mazza, allievo del Barocci.\nPieve di San Crescentino.\nPosta nei pressi di Cantiano, la pieve di San Crescentino ha origini antichissime. \u00c8 opinione comune far risalire la fondazione della chiesa intorno all'anno mille, periodo in cui si diffuse molto il culto e la devozione verso san Crescentino nelle zone a cavallo tra Citt\u00e0 di Castello ed Urbino, citt\u00e0 entrambe di cui ancor oggi il predetto martire \u00e8 patrono.\nArchitetture civili.\nPalazzo comunale.\nSito in piazza Luceoli, ricostruito nei primi anni dell'Ottocento in puro stile rinascimentale, si appoggia all'antico Palazzo del Podest\u00e0 ed a quello dei Priori, costruiti nel XII secolo. \u00c8 attualmente la sede del Municipio.\nMuseo.\nIl museo di Cantiano \u00e8 formato da due sezioni distinte ed aperte in tempi diversi. \u00c8 ospitato all'interno delle duecentesche sale restaurate dell'ex Convento agostiniano, con accesso dal chiostro dell'adiacente chiesa di Sant'Agostino.\nCultura.\nCucina.\nPane di Chiaserna.\nIl pane di Chiaserna \u00e8 diffuso nei territori del Montefeltro, in tutta la provincia di Pesaro e Urbino e nelle vicine province di Perugia ed Ancona, \u00e8 riconosciuto dalla Regione Marche ed \u00e8 inserito nell'elenco dei prodotti tipici nazionali pubblicati dalla Gazzetta Ufficiale della Repubblica Italiana. \"Pane di Chiaserna\" \u00e8 un marchio collettivo registrato.\nVisciola.\nLa citt\u00e0 vanta inoltre una cultivar di amarena autoctona e tipica del territorio, la visciola di Cantiano, apprezzata tra l'altro nella produzione del visciolato.\nEventi.\nLa Turba.\nLa Turba, sacra rappresentazione del Venerd\u00ec Santo, trae origine, anche se non direttamente, dai movimenti popolari di invocazione alla pace che si diffusero in terra di Marche ed Umbria intorno alla met\u00e0 del XIII secolo, portati sulle strade e nelle piazze dalle genti pi\u00f9 umili e in condizioni di miseria, sofferenti ed esauste delle continue lotte tra guelfi e ghibellini. Studi pi\u00f9 recenti la farebbero risalire a prima ancora dell'anno Mille, a San Domenico Loricato, monaco eremita di Fonte Avellana che fu discepolo di San Pier Damiani e che si disciplinava continuamente passando per gli eremi limitrofi, intorno al Catria. La Turba di Cantiano non ha conosciuto interruzioni lungo i secoli, tranne che durante l'ultimo periodo bellico, crescendo sempre ed arricchendosi negli anni.\nSport.\nCalcio.\nLa squadra di calcio \u00e8 l'U.S.C. Cantiano 1955 Calcio che milita nel campionato di Promozione. \u00c8 nata nel 1955.\nL'Atletico Luceoli milita in Terza Categoria."}
{"id": "1263907", "revid": "36426", "url": "https://it.wikipedia.org/wiki?curid=1263907", "title": "Museo Egizio (Torino)", "text": ""}
{"id": "1263911", "revid": "101260", "url": "https://it.wikipedia.org/wiki?curid=1263911", "title": "Knygne\u0161ys", "text": ""}
{"id": "1263912", "revid": "36426", "url": "https://it.wikipedia.org/wiki?curid=1263912", "title": "Museo Civico Archeologico &quot;Ubaldo Formentini&quot;", "text": ""}
{"id": "1263917", "revid": "36426", "url": "https://it.wikipedia.org/wiki?curid=1263917", "title": "Museo Diocesano (La Spezia)", "text": ""}
{"id": "1263922", "revid": "767487", "url": "https://it.wikipedia.org/wiki?curid=1263922", "title": "Le rose del deserto", "text": "Le rose del deserto \u00e8 un film del 2006, l'ultimo diretto da Mario Monicelli, liberamente ispirato al romanzo \"Il deserto della Libia\" di Mario Tobino e al brano \"Il soldato Sanna\" tratto dall'opera \"La guerra d'Albania\" di Giancarlo Fusco.\nIl titolo del film deriva dalla forma minerale del gesso detta \"rosa del deserto\".\nTrama.\nLibia, estate 1940. Durante la campagna del Nord Africa, una sezione sanitaria del Regio Esercito italiano (la Minotauro) si accampa a Sorman, una sperduta oasi nel deserto della Libia. La guerra l\u00ec appare come lontana e ognuno cerca svago come pu\u00f2, il maggiore Strucchi scrivendo lettere alla giovane moglie, il tenente Salvi dedicandosi all'hobby della fotografia. Assieme ad un frate italiano i militari iniziano poi a prestare assistenza alla popolazione locale, bisognosa di cure mediche. Tutti sono convinti che la guerra finir\u00e0 presto e che per Natale saranno a casa, ma arriva il momento della controffensiva inglese, che li costringer\u00e0 a fare i conti con la realt\u00e0 della guerra.\nImprovvisamente, ripetuti attacchi aerei decimano i rifornimenti della sezione, che viene salvata dall'arrivo di una pattuglia di nazisti, sbarcata pochi giorni prima a Tripoli. I tedeschi convincono Strucchi ad abbandonare quel posto dimenticato da Dio, perch\u00e9 oramai non c'\u00e8 pi\u00f9 niente da fare per i pochi arabi da curare. La spedizione d'italiani si mette al seguito dei tedeschi e non si accorgono che padre Simeone li segue ancora in groppa ad un mulo. L'obiettivo dei tedeschi \u00e8 rintracciare al pi\u00f9 presto spie inglesi, dato che sono venuti a sapere della presenza di alcune mediante un atterraggio di fortuna. I giorni di viaggio sono molto difficili da superare e mettono a dura prova la pazienza e le risorse dell'esercito; tanto che un giorno il soldato Sanna perde la testa per il maltrattamento di un bambino arabo da parte di un tedesco e lo agguanta scaricandogli una miriade di pugni.\nSubito viene ferito da una scarica di mitra e poco tempo dopo muore. Sanna da tempo desiderava sposare la sua innamorata Immacolata in Italia; nozze che la guerra aveva impedito. Ora proprio che si era messo d'accordo con frate Simeone per celebrare il rito, seppure a distanza, il suo grande desiderio non si pu\u00f2 pi\u00f9 avverare. Tuttavia Simeone, commosso per la sorte dell'amico, decide di celebrare ugualmente il rito sulla sua tomba, con l'intera sezione Minotauro come testimone, che pone sulla lapide un anello mandato da Immacolata in Libia e una rosa del deserto, raccolta giorni prima da Sanna. Proseguendo il viaggio, tre inglesi vengono sorpresi nei pressi di una citt\u00e0 romana in rovina e vengono immediatamente impiccati.\nSuccessivamente i soldati ricevono la visita del comandante italiano dell'intero esercito, il quale intima loro di affrettarsi per raggiungere il fronte Mektili, per poi arrivare alla postazione di Tobruk; ma la sezione \u00e8 debole e demoralizzata a causa della disperazione del maggiore Strucchi per la prematura scomparsa della moglie Lucia. La marcia prosegue inesorabile fino alla postazione decisa. Dato che Strucchi non ragiona pi\u00f9 e tenta inutilmente e ripetutamente di suicidarsi, il comando della Minotauro viene affidato al tenente Salvi, quasi totalmente inesperto. Come se non bastasse il comandante gli ordina di costruire un cimitero per i caduti sia italiani sia tedeschi, mentre questi ultimi sono impegnati in una lunga serie di attacchi per avere la strada spianata per il viaggio verso Il Cairo.\nPer far riconoscere il cimitero il comandante vuole che Salvi si procuri una grossa croce da piantare all'entrata, ma Salvi \u00e8 ormai disperato e vorrebbe lasciare immediatamente l'incarico, se non fosse per il buon Simeone che gli consiglia di recarsi a Bengasi. Infatti l\u00ec c'\u00e8 la chiesa di San Teodoro, la quale contiene un'enorme croce scolpita in pietra. Quando i soldati giungono sul posto vedono uno scenario di morte e distruzione: la chiesa \u00e8 stata distrutta totalmente, ma per fortuna la croce \u00e8 rimasta illesa; mentre gli uomini mandano un furgone per issarla Salvi si reca in centro con un amico dai pensieri semplici per fare un giro. Subito la sua attenzione viene catturata dalle bellezze del posto e dalla sensualit\u00e0 delle ragazze; ma presto si riscuote perch\u00e9 c'\u00e8 stata un'esplosione. Nello scoppio \u00e8 stato ferito l'amico, che viene immediatamente soccorso e portato in campo.\nDurante il tragitto il ferito crede di essere ormai prossimo alla morte e si confessa con padre Simeone, ma infine la bont\u00e0 di Dio lo salva. La croce viene piantata e successivamente i soldati, da un articolo di un giornale, trovato dal tenente Salvi al mercato tra quelli che si usavano per incartare il pesce, deducono che la moglie di Strucchi lo tradiva col cugino, ma non hanno il coraggio di rivelarglielo. Tuttavia gli uomini non sanno che la sezione ha ricevuto l'ordine di abbandonare immediatamente il campo per via delle incursioni barbare di predoni. Solo Strucchi rimane impassibile, anzi si avvicina alla sua tenda per cercare di recuperare tutte le sue lettere d'amore per Lucia, quando sopraggiunge un ladrone che gli spara. Strucchi cos\u00ec conclude la sua sofferenza d'amore, senza aver mai conosciuto l'osceno segreto di sua moglie e viene seppellito con le sue poesie e lettere dai compagni, che infine riprendono il viaggio.\nCuriosit\u00e0.\nAl film avrebbero dovuto partecipare anche i componenti del gruppo Elio e le Storie Tese, come comparse, nel ruolo di alcuni soldati morti. La collaborazione non ebbe poi luogo a causa degli impegni della band."}
{"id": "1263924", "revid": "36426", "url": "https://it.wikipedia.org/wiki?curid=1263924", "title": "Centro d'Arte Moderna e Contemporanea", "text": ""}
{"id": "1263926", "revid": "547992", "url": "https://it.wikipedia.org/wiki?curid=1263926", "title": "Omicidio di Carlo Ala", "text": "L'omicidio di Carlo Ala venne commesso a Settimo Torinese il 31 gennaio 1980; la vittima lavorava come guardia notturna alla Framtek e, durante il turno di notte, venne prese in ostaggio insieme a un collega da quattro individui che, dopo aver lanciato delle bottiglie incendiarie contro una centralina del metano, fecero sdraiare entrambi i sorveglianti ai quali spararono dieci colpi che uccisero Carlo Ala e ferirono non mortalmente l'altro sorvegliante. Il commando si defin\u00ec \u00ab\"un gruppo di fuoco comunista\"\u00bb; successivamente l'azione fu rivendicata dai Nuclei Comunisti Territoriali. \nL'omicidio.\nLa sera del 31 gennaio 1980 Ala, cinquantottenne sposato e con tre figlie ventenni, aveva preso servizio alla guardiola d'ingresso per il turno di notte presso la Framtek, un'azienda produttrice di molle legata al Gruppo Fiat, insieme al collega Giovanni Pegorin. Un commando di quattro persone armate attacc\u00f2 la guardiola, approfittando dell'ingresso degli operai dell'ultimo turno, fecero irruzione all\u2019interno dello stabilimento prendendo in ostaggio i due sorveglianti. Un terzo sorvegliante riusc\u00ec a darsi alla fuga. I quattro assaltatori immobilizzarono i sorveglianti, mentre altri due terroristi entrarono dal cancello lanciando delle molotov verso il fabbricato dove si trovava l'infermeria e i serbatoi di metano per gli altiforni di fusione dell'acciaio. Prima di fuggire, i terroristi si dichiararono \u00ab\"un gruppo di fuoco comunista\"\u00bb, e aprirono il fuoco sparando dieci colpi alle gambe di Ala e Pegorin, causando gravi ferite al primo che ne determinarono la morte per dissanguamento mentre il secondo riusc\u00ec a salvarsi. Mario Lutri, il terzo guardiano, estrasse la pistola sparando alcuni colpi contro l'auto in fuga, senza effetto.\nIndagini.\nNei giorni seguenti, l'azione fu rivendicata dai Nuclei Comunisti Territoriali, un piccolo gruppo armato attivo nel torinese vicino a Prima Linea, i cui obiettivi erano principalmente le fabbriche della zona. Le indagini a seguito dell'omicidio e di altre azioni compiute l'anno precedente portarono nell'estate 1980 ad arrestare i dirigenti del movimento Guido Borio, Luciano Del Medico e Guido Mihalic e, una volta privato dei suoi capi, il movimento svan\u00ec.\nProcesso.\nNel 1985 si concluse il processo contro i \"Nuclei comunisti territoriali\" che sentenzi\u00f2 90 condanne per complessivi 360 anni di reclusione per diversi reati commessi fra il 1978 e il 1980 a Torino. Al latitante Giancarlo Santilli, ritenuto responsabile di concorso morale nell'omicidio di Carlo Ala oltre che di organizzazione a banda armata venne comminata una pensa di trent'anni, a Federico Alfieri 24 anni e 9 anni a Danila Mihalic, che spar\u00f2 i colpi che uccisero il sorvegliante, e a Luciano Bettini."}
{"id": "1263931", "revid": "36426", "url": "https://it.wikipedia.org/wiki?curid=1263931", "title": "Museo Tecnico Navale", "text": ""}
{"id": "1263933", "revid": "36426", "url": "https://it.wikipedia.org/wiki?curid=1263933", "title": "Museo Diocesano (Sarzana)", "text": ""}
{"id": "1263936", "revid": "36426", "url": "https://it.wikipedia.org/wiki?curid=1263936", "title": "Palazzina delle Arti e Museo del Sigillo", "text": ""}
{"id": "1263939", "revid": "339392", "url": "https://it.wikipedia.org/wiki?curid=1263939", "title": "Accademia Ligustica di Belle Arti", "text": ""}
{"id": "1263941", "revid": "339392", "url": "https://it.wikipedia.org/wiki?curid=1263941", "title": "Museo Nazionale dei Trasporti", "text": ""}
{"id": "1263943", "revid": "78273", "url": "https://it.wikipedia.org/wiki?curid=1263943", "title": "Museo delle Musiche dei Popoli", "text": ""}
{"id": "1263946", "revid": "36426", "url": "https://it.wikipedia.org/wiki?curid=1263946", "title": "Museo delle Culture del Mondo", "text": ""}
{"id": "1263948", "revid": "228587", "url": "https://it.wikipedia.org/wiki?curid=1263948", "title": "Corsini Neri", "text": "Corsini Neri \u00e8 una frazione del comune di Pistoia di circa 35 abitanti. \u00c8 un piccolo borgo di origine trecentesca posto a circa tre chilometri a nord di Pistoia ed \u00e8 caratterizzato da un impianto originario residenziale databile circa al XIV secolo. Con caratteristiche prettamente rurali, ha legato la sua storia alla innata rivalit\u00e0 storico-politica con il borgo dei Corsini Bianchi e con quello limitrofo di Germinaia.\nIl paese mantiene ancora i vecchi tratti dell'originario complesso, e cos\u00ec, come per Corsini Bianchi anche in questo caso il cognome predominante in paese \u00e8 Corsini.\nUn tempo facente parte della Parrocchia di San Michele a Pulica, piccola pieve romanica sconsacrata verso la prima met\u00e0 del XVI secolo a favore della limitrofa Chiesa di Sant'Alessio a Bigiano, il borgo tiene una festa annuale presso l'antica Pieve il 13 settembre.\nNell'anno 2007, tale festa \u00e8 rientrata all'interno delle \"Giornate europee della cultura\", grazie al patrocinio del Comune di Pistoia e del suo archivio storico, per vantare l'importanza storica del luogo."}
{"id": "1263950", "revid": "36426", "url": "https://it.wikipedia.org/wiki?curid=1263950", "title": "Museo del Tesoro della cattedrale di San Lorenzo", "text": ""}
{"id": "1263952", "revid": "1564499", "url": "https://it.wikipedia.org/wiki?curid=1263952", "title": "Civico Museo Archeologico &quot;Iulium Carnicum&quot;", "text": ""}
{"id": "1263954", "revid": "196390", "url": "https://it.wikipedia.org/wiki?curid=1263954", "title": "Galata - Museo del Mare", "text": ""}
{"id": "1263958", "revid": "36426", "url": "https://it.wikipedia.org/wiki?curid=1263958", "title": "Villa Medicea di Artimino", "text": ""}
{"id": "1263959", "revid": "36426", "url": "https://it.wikipedia.org/wiki?curid=1263959", "title": "Museo d'Arte Contemporanea Villa Croce", "text": ""}
{"id": "1263960", "revid": "36426", "url": "https://it.wikipedia.org/wiki?curid=1263960", "title": "Museo d'Arte Orientale Edoardo Chiossone", "text": ""}
{"id": "1263962", "revid": "36426", "url": "https://it.wikipedia.org/wiki?curid=1263962", "title": "Museo del Risorgimento e Istituto Mazziniano", "text": ""}
{"id": "1263965", "revid": "1318658", "url": "https://it.wikipedia.org/wiki?curid=1263965", "title": "Alan Banks", "text": "Alan Banks \u00e8 un personaggio immaginario protagonista delle serie di romanzi polizieschi scritta da Peter Robinson.\nPersonaggio.\nBanks vive nell'immaginaria cittadina inglese di Eastvale. Ha due figli, Tracy e Brian, nati dal matrimonio con la ex moglie Sandra, la quale si \u00e8 poi risposata. Lavora alla stazione di polizia di Eastvale e possiede un piccolo ufficio personale, arredato con una scrivania di metallo e due sedie, la sua finestra d\u00e0 sull'affollata Market Square. I suoi buoni gusti in fatto di musica ed il suo fascino lo aiutano a relazionarsi con i sospettati e le vittime, fino ad ottenere le risposte che cerca.\nStoria editoriale.\nCompare in 16 romanzi della serie alcuni dei quali sono stati candidati o hanno anche vinto premi come l'Arthur Ellis Award, l'Anthony Award e l'Edgar Award."}
{"id": "1263966", "revid": "36426", "url": "https://it.wikipedia.org/wiki?curid=1263966", "title": "Museo d'Arte Contemporanea (Lissone)", "text": ""}
{"id": "1263967", "revid": "10179862", "url": "https://it.wikipedia.org/wiki?curid=1263967", "title": "Hyperlan", "text": ""}
{"id": "1263968", "revid": "1632387", "url": "https://it.wikipedia.org/wiki?curid=1263968", "title": "Thin Lizzy (album)", "text": "Thin Lizzy \u00e8 il primo album discografico del gruppo di Hard Rock irlandese dei Thin Lizzy, pubblicato dalla casa discografica Decca Records nell'aprile del 1971.\nFormazione.\nAltri musicisti\nNote aggiuntive"}
{"id": "1263969", "revid": "1318658", "url": "https://it.wikipedia.org/wiki?curid=1263969", "title": "Francesco Di Castri", "text": "Biografia.\nDiscendente da antica famiglia pugliese fu professore universitario e autore di numerosi libri di argomento ecologico, ricopr\u00ec importanti cariche scientifiche, fu membro di accademie e ricevette premi ed onorificenze internazionali. In particolare \u00e8 stato membro in Italia dell'Accademia nazionale delle scienze detta dei XL nonch\u00e9 membro dell'Accademia delle scienze della Russia, dell'Accademia internazionale per l'ambiente e di altre accademie scientifiche.\nComp\u00ec i suoi studi universitari in Milano ed in Santiago del Cile, ove consegu\u00ec il Ph.D. in produzione animale nel 1958, seguito dalla specializzazione in ecologia animale a Padova, nel 1960.\nLa sua attivit\u00e0 inizi\u00f2 con l'insegnamento universitario come professore di ecologia presso le Universit\u00e0 di Santiago del Cile e di Valdivia e come vice-rettore esecutivo dell'Universit\u00e0 di Valdivia. Nel 1971 pass\u00f2 all'UNESCO, dal 1971 al 1984 come Segretario generale del programma internazionale sull'uomo e la biosfera (MAB) e poi come Direttore della divisione di scienze ecologiche. Dal 1984 al 1990 fu Direttore del centro di ecologia funzionale ed evolutiva di Montp\u00e9llier.\nNel 1990 fu nominato Vicedirettore generale dell'UNESCO, il massimo grado fino ad allora raggiunto da un italiano in quella organizzazione, che tenne fino al 1992; fu a capo della delegazione dell'UNESCO al summit di Rio de Janeiro su ambiente e sviluppo.\nHa organizzato e lanciato programmi di rilevanza internazionale ed \u00e8 stato autore o coautore di 40 libri ed oltre 700 articoli, i cui temi principali sono l'ecologia comparata delle cinque regioni del mondo con un clima di tipo mediterraneo, l'ecologia ed evoluzione della fauna del suolo dai tropici sudamericani all'Antartide, la bioclimatologia, la pianificazione e la gestione territoriale, la diversit\u00e0 biologica e culturale, gli effetti positivi e negativi della globalizzazione, la storia delle globalizzazioni, etc."}
{"id": "1263970", "revid": "36426", "url": "https://it.wikipedia.org/wiki?curid=1263970", "title": "Villa Medicea dell'Ambrogiana", "text": ""}
{"id": "1263972", "revid": "36426", "url": "https://it.wikipedia.org/wiki?curid=1263972", "title": "Villa Medicea di Cafaggiolo", "text": ""}
{"id": "1263974", "revid": "78273", "url": "https://it.wikipedia.org/wiki?curid=1263974", "title": "Villa Medicea di Camugliano", "text": ""}
{"id": "1263976", "revid": "36426", "url": "https://it.wikipedia.org/wiki?curid=1263976", "title": "Villa Medicea di Careggi", "text": ""}
{"id": "1263980", "revid": "36426", "url": "https://it.wikipedia.org/wiki?curid=1263980", "title": "Villa Medicea di Castello", "text": ""}
{"id": "1263983", "revid": "36426", "url": "https://it.wikipedia.org/wiki?curid=1263983", "title": "Villa Medicea di Cerreto Guidi", "text": ""}
{"id": "1263984", "revid": "36426", "url": "https://it.wikipedia.org/wiki?curid=1263984", "title": "Villa Medicea di Collesalvetti", "text": ""}
{"id": "1263985", "revid": "36426", "url": "https://it.wikipedia.org/wiki?curid=1263985", "title": "Villa Medicea di Coltano", "text": ""}
{"id": "1263987", "revid": "36426", "url": "https://it.wikipedia.org/wiki?curid=1263987", "title": "Villa Medicea di Lappeggi", "text": ""}
{"id": "1263988", "revid": "36426", "url": "https://it.wikipedia.org/wiki?curid=1263988", "title": "Villa Medicea di Lilliano", "text": ""}
{"id": "1263989", "revid": "36426", "url": "https://it.wikipedia.org/wiki?curid=1263989", "title": "Museo d'Arte Sacra San Martino", "text": ""}
{"id": "1263991", "revid": "36426", "url": "https://it.wikipedia.org/wiki?curid=1263991", "title": "Villa Medicea di Marignolle", "text": ""}
{"id": "1263992", "revid": "36426", "url": "https://it.wikipedia.org/wiki?curid=1263992", "title": "Parco Paleontologico di Cene", "text": ""}
{"id": "1263994", "revid": "78273", "url": "https://it.wikipedia.org/wiki?curid=1263994", "title": "Villa Medicea di Mezzomonte", "text": ""}
{"id": "1263996", "revid": "28592", "url": "https://it.wikipedia.org/wiki?curid=1263996", "title": "Galleria d'Arte Moderna e Contemporanea (Bergamo)", "text": ""}
{"id": "1263997", "revid": "36426", "url": "https://it.wikipedia.org/wiki?curid=1263997", "title": "Museo Storico di Bergamo", "text": ""}
{"id": "1263998", "revid": "36426", "url": "https://it.wikipedia.org/wiki?curid=1263998", "title": "Villa Medicea di Montevettolini", "text": ""}
{"id": "1263999", "revid": "36426", "url": "https://it.wikipedia.org/wiki?curid=1263999", "title": "Villa Medicea di Poggio a Caiano", "text": ""}
{"id": "1264001", "revid": "36426", "url": "https://it.wikipedia.org/wiki?curid=1264001", "title": "Museo delle Armi Luigi Marzoli", "text": ""}
{"id": "1264004", "revid": "1632387", "url": "https://it.wikipedia.org/wiki?curid=1264004", "title": "Vagabonds of the Western World", "text": "Vagabonds of the Western World \u00e8 il terzo album discografico dei Thin Lizzy, pubblicato dalla casa discografica Decca Records nel settembre del 1973.\n\u00c8 l'ultimo album a vedere alla chitarra Eric Bell.\nFormazione.\nAltri musicisti\nNote aggiuntive\nSingoli"}
{"id": "1264005", "revid": "36426", "url": "https://it.wikipedia.org/wiki?curid=1264005", "title": "Museo Storico Giuseppe Garibaldi", "text": ""}
{"id": "1264007", "revid": "10467693", "url": "https://it.wikipedia.org/wiki?curid=1264007", "title": "Villa Medicea di Pratolino", "text": ""}
{"id": "1264009", "revid": "36426", "url": "https://it.wikipedia.org/wiki?curid=1264009", "title": "Palazzo Mediceo di Seravezza", "text": ""}
{"id": "1264011", "revid": "36426", "url": "https://it.wikipedia.org/wiki?curid=1264011", "title": "Galleria Storica del Corpo Nazionale dei Vigili del Fuoco", "text": ""}
{"id": "1264014", "revid": "196390", "url": "https://it.wikipedia.org/wiki?curid=1264014", "title": "Villa Medicea di Stabbia", "text": ""}
{"id": "1264015", "revid": "36426", "url": "https://it.wikipedia.org/wiki?curid=1264015", "title": "Villa Medicea della Topaia", "text": ""}
{"id": "1264016", "revid": "36426", "url": "https://it.wikipedia.org/wiki?curid=1264016", "title": "Villa Medicea del Trebbio", "text": ""}
{"id": "1264019", "revid": "36426", "url": "https://it.wikipedia.org/wiki?curid=1264019", "title": "Museo Privato Villa Pisani Dossi", "text": ""}
{"id": "1264021", "revid": "486946", "url": "https://it.wikipedia.org/wiki?curid=1264021", "title": "Acquario Civico di Milano", "text": ""}
{"id": "1264022", "revid": "486946", "url": "https://it.wikipedia.org/wiki?curid=1264022", "title": "Civico Museo d'Arte Contemporanea", "text": ""}
{"id": "1264024", "revid": "36426", "url": "https://it.wikipedia.org/wiki?curid=1264024", "title": "Museo dell'Arte e della Tecnologia Confettiera", "text": ""}
{"id": "1264025", "revid": "36426", "url": "https://it.wikipedia.org/wiki?curid=1264025", "title": "Museo Teatrale alla Scala", "text": ""}
{"id": "1264026", "revid": "647919", "url": "https://it.wikipedia.org/wiki?curid=1264026", "title": "Casa Museo Signorini-Corsi", "text": ""}
{"id": "1264028", "revid": "1372005", "url": "https://it.wikipedia.org/wiki?curid=1264028", "title": "Stati del Sacro Romano Impero (H)", "text": "Questo \u00e8 un elenco degli stati del Sacro Romano Impero, inizianti per la lettera H:"}
{"id": "1264029", "revid": "228587", "url": "https://it.wikipedia.org/wiki?curid=1264029", "title": "Riffa", "text": ""}
{"id": "1264030", "revid": "36426", "url": "https://it.wikipedia.org/wiki?curid=1264030", "title": "Osservatorio Astronomico di Brera", "text": ""}
{"id": "1264035", "revid": "36426", "url": "https://it.wikipedia.org/wiki?curid=1264035", "title": "Museo Casa Natale Gabriele D'Annunzio", "text": ""}
{"id": "1264037", "revid": "36426", "url": "https://it.wikipedia.org/wiki?curid=1264037", "title": "Museo Nazionale della Scienza e della Tecnologia Leonardo da Vinci", "text": ""}
{"id": "1264038", "revid": "1776051", "url": "https://it.wikipedia.org/wiki?curid=1264038", "title": "Nightlife (Thin Lizzy)", "text": "Nightlife \u00e8 il quarto album discografico dei Thin Lizzy, pubblicato dall'etichetta discografica Vertigo Records nel novembre del 1974\nFormazione.\nAltri musicisti.\nNote aggiuntive"}
{"id": "1264039", "revid": "339392", "url": "https://it.wikipedia.org/wiki?curid=1264039", "title": "Museo delle Tradizioni ed Arti Contadine", "text": ""}
{"id": "1264041", "revid": "36426", "url": "https://it.wikipedia.org/wiki?curid=1264041", "title": "Museo di Arte e Tradizione Contadina", "text": ""}
{"id": "1264046", "revid": "36426", "url": "https://it.wikipedia.org/wiki?curid=1264046", "title": "Museo per la Storia dell'Universit\u00e0 di Pavia", "text": ""}
{"id": "1264047", "revid": "36426", "url": "https://it.wikipedia.org/wiki?curid=1264047", "title": "Museo Storico Castello Masegra", "text": ""}
{"id": "1264048", "revid": "436907", "url": "https://it.wikipedia.org/wiki?curid=1264048", "title": "Nightlife", "text": "Nightlife o Night Life (l'equivalente in lingua inglese dell'italiano vita notturna ) pu\u00f2 riferirsi a:"}
{"id": "1264050", "revid": "36426", "url": "https://it.wikipedia.org/wiki?curid=1264050", "title": "Museo Valtellinese di Storia e Arte", "text": ""}
{"id": "1264051", "revid": "36426", "url": "https://it.wikipedia.org/wiki?curid=1264051", "title": "Museo della Civilt\u00e0 Contadina di Ateleta", "text": ""}
{"id": "1264054", "revid": "486946", "url": "https://it.wikipedia.org/wiki?curid=1264054", "title": "Museo della Liquirizia", "text": ""}
{"id": "1264055", "revid": "36426", "url": "https://it.wikipedia.org/wiki?curid=1264055", "title": "Museo dello Strumento Musicale", "text": ""}
{"id": "1264059", "revid": "36426", "url": "https://it.wikipedia.org/wiki?curid=1264059", "title": "Museo di Scienze Naturali Luigi Paolucci", "text": ""}
{"id": "1264061", "revid": "256896", "url": "https://it.wikipedia.org/wiki?curid=1264061", "title": "Galleria Nazionale di Cosenza Palazzo Arnone", "text": ""}
{"id": "1264062", "revid": "122489835", "url": "https://it.wikipedia.org/wiki?curid=1264062", "title": "Riffa (Bahrein)", "text": "Riffa () \u00e8 una citt\u00e0 del Bahrein, che si trova quasi al centro del paese. Molti dei suoi abitanti sono sunniti.\nLa parte orientale della citt\u00e0 ha il suo mercato ed in generale ha molti pi\u00f9 negozi della parte occidentale. Qui, si trova anche il forte di Riffa, noto anche come Sheikh Salman Bin Ahmad Al Fateh Fort. \nLa parte occidentale di Riffa \u00e8 a vocazione prevalentemente residenziale. Molte famiglie importanti, ministri e uomini d'affari vivono in questa parte della citt\u00e0. Anche il sovrano, Hamad bin Isa Al Khalifa, vive qui, come pure il primo ministro, lo sceicco Khalifa bin Salman Al Khalifa. La famosa torre dell'orologio di Riffa si trova nella parte occidentale."}
{"id": "1264063", "revid": "36426", "url": "https://it.wikipedia.org/wiki?curid=1264063", "title": "Civica Raccolta d'Arte Claudio Ridolfi", "text": ""}
{"id": "1264065", "revid": "3831", "url": "https://it.wikipedia.org/wiki?curid=1264065", "title": "Museo di Anatomia Umana", "text": ""}
{"id": "1264067", "revid": "36426", "url": "https://it.wikipedia.org/wiki?curid=1264067", "title": "Museo Civico e della Mail Art", "text": ""}
{"id": "1264071", "revid": "36426", "url": "https://it.wikipedia.org/wiki?curid=1264071", "title": "Museo di Anatomia Veterinaria", "text": ""}
{"id": "1264080", "revid": "72129", "url": "https://it.wikipedia.org/wiki?curid=1264080", "title": "Stato da Tera", "text": ""}
{"id": "1264082", "revid": "36426", "url": "https://it.wikipedia.org/wiki?curid=1264082", "title": "Museo Civico di Castel Nuovo", "text": ""}
{"id": "1264085", "revid": "36426", "url": "https://it.wikipedia.org/wiki?curid=1264085", "title": "Museo Nazionale della Ceramica Duca di Martina", "text": ""}
{"id": "1264089", "revid": "36426", "url": "https://it.wikipedia.org/wiki?curid=1264089", "title": "Castello del Buonconsiglio. Monumenti e collezioni provinciali", "text": ""}
{"id": "1264090", "revid": "36426", "url": "https://it.wikipedia.org/wiki?curid=1264090", "title": "Museo d'Arte Contemporanea Donnaregina", "text": ""}
{"id": "1264095", "revid": "339392", "url": "https://it.wikipedia.org/wiki?curid=1264095", "title": "Museo del Tesoro di San Gennaro", "text": ""}
{"id": "1264097", "revid": "36426", "url": "https://it.wikipedia.org/wiki?curid=1264097", "title": "Museo della Farmacia di Bressanone", "text": ""}
{"id": "1264098", "revid": "36426", "url": "https://it.wikipedia.org/wiki?curid=1264098", "title": "Museo dell'Attore Napoletano", "text": ""}
{"id": "1264100", "revid": "87909", "url": "https://it.wikipedia.org/wiki?curid=1264100", "title": "Museo storico italiano della Guerra di Rovereto", "text": ""}
{"id": "1264101", "revid": "36426", "url": "https://it.wikipedia.org/wiki?curid=1264101", "title": "Stazione Zoologica Anton Dohrn", "text": ""}
{"id": "1264104", "revid": "1543377", "url": "https://it.wikipedia.org/wiki?curid=1264104", "title": "Back to the Rhythm", "text": "Back to the Rhythm \u00e8 il decimo album in studio del gruppo musicale statunitense Great White, pubblicato nel luglio del 2007 dalla Frontiers Records. Si tratta del primo album di inediti del gruppo dopo otto anni. \u00c8 stato registrato in soli 24 giorni a Beaumon, in California, nel marzo del 2007.\nIl cantante Jack Russell ha definito l'album di ritorno del gruppo \u00abun lavoro veramente eclettico, come lo era stato l'ultimo, un riassunto di tutta la sfera musicale proposta dai Great White durante la loro carriera\u00bb.\nTracce.\nLe seguenti canzoni sostituiscono \"Cold World\""}
{"id": "1264105", "revid": "36426", "url": "https://it.wikipedia.org/wiki?curid=1264105", "title": "Museo degli usi e costumi della Gente Trentina", "text": ""}
{"id": "1264106", "revid": "6923", "url": "https://it.wikipedia.org/wiki?curid=1264106", "title": "Museo Nazionale Ferroviario di Pietrarsa", "text": ""}
{"id": "1264108", "revid": "36426", "url": "https://it.wikipedia.org/wiki?curid=1264108", "title": "Museo Civico di Bolzano", "text": ""}
{"id": "1264110", "revid": "36426", "url": "https://it.wikipedia.org/wiki?curid=1264110", "title": "Museo della Scuola (Bolzano)", "text": ""}
{"id": "1264112", "revid": "1305772", "url": "https://it.wikipedia.org/wiki?curid=1264112", "title": "Pinacoteca provinciale", "text": ""}
{"id": "1264113", "revid": "619191", "url": "https://it.wikipedia.org/wiki?curid=1264113", "title": "Formazione dei Thin Lizzy", "text": "Questa che segue \u00e8 la lista di tutti i componenti della band hard rock Thin Lizzy, dagli esordi fino a oggi."}
{"id": "1264115", "revid": "126257", "url": "https://it.wikipedia.org/wiki?curid=1264115", "title": "Museo Storico in Trento", "text": ""}
{"id": "1264117", "revid": "2175", "url": "https://it.wikipedia.org/wiki?curid=1264117", "title": "Podociti", "text": ""}
{"id": "1264119", "revid": "287204", "url": "https://it.wikipedia.org/wiki?curid=1264119", "title": "The Magnificent Tree", "text": "The Magnificent Tree \u00e8 il terzo album della band Hooverphonic, capitolo che segner\u00e0 la consacrazione del gruppo sulla scena musicale internazionale. Ad anticipare il disco \u00e8 il singolo \"Mad About You\", brano che ha spopolato nelle radio e nelle emittenti televisive musicali, vendendo una considerevole quantit\u00e0 di cd singoli.\nIl disco.\nL'album prosegue con quello che era il sound del precedente \"Blue Wonder Power Milk\", esaltandone i toni acustici e melodici, facendolo risultare un lavoro di maggior facile approccio. Protagonista strumentale dell'album \u00e8 senza dubbio la sezione di archi che accompagna buona parte dei brani, tra i quali i singoli \"Out of Sight\" e \"Vinegar &amp; Salt\". Inoltre Alex campiona un arpeggio di chitarra della canzone \"Guinnevere\" dei Crosby, Stills &amp; Nash che inserisce nella title-track.\nL'album viene stampato in diverse edizioni, alcune delle quali contengono la bonus track \"Renaissance Affair\", brano ripreso dal disco precedente ma che lo si ritrova adatto al contesto di \"The Magnificent Tree\". Altre edizioni del disco contengono la canzone \"Visions\" (colonna sonora dei Campionati Europei di calcio del 2000) nelle sue versioni \"long\" e \"edit\", rispettivamente di 11.02 e 3.52 minuti. Infine, questo \u00e8 il disco in cui Geike esordisce anche come compositrice di alcune liriche.\nDall'album sono stati estratti 4 singoli: \"Mad About You\", \"Out of Sight\", \"Vinegar &amp; Salt\" e \"Jackie Cane\".\nTracce.\nB-Sides.\nDiverse sono le canzoni escluse dall'album, inserite in seguito in cd singoli come b-side o altri progetti musicali:\n\u00b0Tema musicale per UEFA Euro 2000\n^Cover dei Depeche Mode contenuta nell'album tributo \"For the Masses\""}
{"id": "1264121", "revid": "36426", "url": "https://it.wikipedia.org/wiki?curid=1264121", "title": "Galleria Nazionale (Umbria)", "text": ""}
{"id": "1264123", "revid": "36426", "url": "https://it.wikipedia.org/wiki?curid=1264123", "title": "Museo del Tesoro della Cattedrale di Aosta", "text": ""}
{"id": "1264126", "revid": "767487", "url": "https://it.wikipedia.org/wiki?curid=1264126", "title": "Saar (Bahrein)", "text": "Saar (arabo \u0633\u0627\u0631 ) \u00e8 una elegante citt\u00e0 residenziale del Bahrein. \u00c8 nota per essere la citt\u00e0 degli ambasciatori e dei ricchi. La citt\u00e0 comprende anche un'area meno ricca, abitata in prevalenza da popolazione sciita."}
{"id": "1264127", "revid": "36426", "url": "https://it.wikipedia.org/wiki?curid=1264127", "title": "Centro Internazionale di Fotografia Scavi Scaligeri", "text": ""}
{"id": "1264128", "revid": "785863", "url": "https://it.wikipedia.org/wiki?curid=1264128", "title": "Porky Pig", "text": "Porky Pig (in italiano Pallino solo in alcuni vecchi adattamenti, nel film \"Daffy Duck's Quackbusters - Agenzia acchiappafantasmi\" e nei fumetti editi negli anni settanta e ottanta) \u00e8 un personaggio immaginario dei cartoni animati e dei fumetti della Warner Bros. Compare nelle serie animate \"Looney Tunes\" e \"Merrie Melodies\" e esord\u00ec nei fumetti nel 1941 nel primo numero della serie \"Looney Tunes and Merrie Melodies Comics\" edita negli USA dalla Dell Publishing.\nCaratterizzazione del personaggio.\nCome raccontato nel film documentario \"Bugs Bunny Superstar\", in un primo periodo era un personaggio grassoccio e faceva parte di una gruppo di cuccioli di animali antropomorfi nel film \"Piccoli artisti\"; Porky era come il bambino grasso della serie \"Simpatiche canaglie\". In seguito gli animatori pensarono che Porky sarebbe stato pi\u00f9 carino e pi\u00f9 amato se fosse dimagrito; allora gli fecero seguire una dieta e cos\u00ec il personaggio assunse le fattezze definitive.\nHa come caratteristiche principali un modo di parlare confuso e balbettante e una spiccata ingenuit\u00e0, soprattutto con Daffy Duck con il quale interagisce in molte occasioni. Daffy infatti, nella maggior parte dei casi, non perde occasione di prendersi gioco di lui al solo scopo di turbarlo (certe volte anche Bugs Bunny). Nel corso dei decenni, il personaggio di Porky Pig \u00e8 rimasto pressoch\u00e9 invariato dal punto di vista grafico, come molti altri personaggi Looney Tunes: le orecchie, la fisionomia, il naso, la parlata, ad eccezione del colore (dal momento che \u00e8 nato in bianco e nero).\nPorky \u00e8 affetto da balbuzie, che \u00e8 il suo tratto distintivo. Spesso nei corti compariva alla fine dei crediti dicendo \"q-q-q-q-questo \u00e8 tutto gente!\" (\"That's all, folks!\" in originale) che \u00e8 la sua battuta pi\u00f9 famosa.\nCinema.\nIl personaggio compare anche nel 1988 in conclusione del lungometraggio \"Chi ha incastrato Roger Rabbit\" dicendo la sua celebre battuta (prima che la scena sia chiusa da Trilli). Porky \u00e8 apparso come \"giocatore di basket\" nel film a tecnica mista \"Space Jam\" del 1996. Riappare nel film \"\" nel 2003 dove per\u00f2 ha solo un breve cameo nella parte iniziale, e un altro nel finale dove cerca di pronunciare la battuta ma viene bloccato dall'eccessiva balbuzie.\nTelevisione.\nPorky appare come insegnante alla Acme Looneyversity e mentore di Lindon nella serie \"I favolosi Tiny\" ed ha un cameo negli \"Animaniacs\".\nNella serie del 2003 \"Duck Dodgers\" Porky \u00e8 uno dei personaggi principali, nel suo ruolo di assistente di Daffy (riprendendo, entrambi, i personaggi del celebre corto del 1953 \"L'eroe del XXIV secolo e mezzo\"), il Giovane cadetto dello spazio. Una sua versione bambina \u00e8 tra i personaggi di \"Baby Looney Tunes\".\nPorky riappare nella serie del 2011 \"The Looney Tunes Show\" come uno dei personaggi principali, amico di Daffy e Bugs (spesso sfruttato dal primo). In \"The Looney Tunes Show\" la targa della sua auto \u00e8 PP1935, le sue iniziali e l'anno della sua prima apparizione sullo schermo."}
{"id": "1264132", "revid": "484362", "url": "https://it.wikipedia.org/wiki?curid=1264132", "title": "Discografia dei Thin Lizzy", "text": "Elenco di dischi e video dei Thin Lizzy."}
{"id": "1264134", "revid": "36426", "url": "https://it.wikipedia.org/wiki?curid=1264134", "title": "Museo Civico della Laguna Sud", "text": ""}
{"id": "1264136", "revid": "36426", "url": "https://it.wikipedia.org/wiki?curid=1264136", "title": "Museo Lapidario Maffeiano", "text": ""}
{"id": "1264137", "revid": "256896", "url": "https://it.wikipedia.org/wiki?curid=1264137", "title": "Museo-giardino di Lady Walton", "text": ""}
{"id": "1264138", "revid": "1226", "url": "https://it.wikipedia.org/wiki?curid=1264138", "title": "Museo naturalistico e archeologico di Santa Corona (Vicenza)", "text": ""}
{"id": "1264141", "revid": "78273", "url": "https://it.wikipedia.org/wiki?curid=1264141", "title": "Sistema museale della Comunit\u00e0 della Lessina", "text": ""}
{"id": "1264142", "revid": "339392", "url": "https://it.wikipedia.org/wiki?curid=1264142", "title": "Museo Paleontologico e Preistorico (Sant'Anna d'Alfaedo)", "text": ""}
{"id": "1264146", "revid": "17654", "url": "https://it.wikipedia.org/wiki?curid=1264146", "title": "Peggy Guggenheim Collection di Venezia", "text": ""}
{"id": "1264153", "revid": "486946", "url": "https://it.wikipedia.org/wiki?curid=1264153", "title": "Musei Civici di Padova", "text": ""}
{"id": "1264157", "revid": "287204", "url": "https://it.wikipedia.org/wiki?curid=1264157", "title": "Jani Sievinen", "text": "Specializzato nei misti ha vinto la medaglia d'argento nei 200\u00a0m misti alle Olimpiadi di Atlanta 1996.\n\u00c8 stato primatista mondiale sui 200\u00a0m misti dal 1994 al 2003 con il tempo di 1'58\"16."}
{"id": "1264158", "revid": "33921", "url": "https://it.wikipedia.org/wiki?curid=1264158", "title": "Tempio dell'Internato Ignoto", "text": ""}
{"id": "1264161", "revid": "110157", "url": "https://it.wikipedia.org/wiki?curid=1264161", "title": "Nusign 2.4", "text": "Nusign 2.4 \u00e8 stata la prima grande esposizione dedicata alla street art europea. Si \u00e8 tenuta alla Gallery Art Core di Parigi nel 2004 organizzata dallo studio L'Aragne\u00e8. Gli invitati erano tutti i maggiori artisti europei attivi fino a quel momento. Svoltasi tra il 18 luglio ed il 24 luglio, ha raccolto tutte le rappresentazioni dell'arte di strada, definita dall'artista HNT \"un art guerrier, barbare, et sophistiqu\u00e9\" .\nArtisti Invitati.\nTra gli altri, hanno fatto parte della mostra artisti di primo piano del genere come 108, Akim, Akroe, Andr\u00e9, Baschz, BO130, CKE, Eko, El Tono, ERS, Cke, Gomes, Microbo, Miss Van, Honet, Influenza, Stak, Viagrafik, Zebra, ZEVS."}
{"id": "1264165", "revid": "1776051", "url": "https://it.wikipedia.org/wiki?curid=1264165", "title": "Can't Get There from Here", "text": "Can't Get There from Here \u00e8 il nono album in studio del gruppo musicale statunitense Great White, pubblicato nel luglio del 1999 dalla Portrait Records.\nPer diversi anni \u00e8 stato l'ultimo album di inediti della band, fino all'uscita di \"Back to the Rhythm\" nel 2007."}
{"id": "1264168", "revid": "599013", "url": "https://it.wikipedia.org/wiki?curid=1264168", "title": "Necati Ate\u015f", "text": "Caratteristiche tecniche.\n\u00c8 un calciatore che gioca nel ruolo di centrocampista offensivo o di seconda punta.\nCarriera.\nClub.\nEsordi.\nComincia la sua carriera professionistica nel 1997, con la squadra di Smirne, sua citt\u00e0 natale, cio\u00e8 l'Altay Spor dove rimane fino al 2001, totalizzando 59 presenze e 22 gol.\nNel 2001 passa all'Adanaspor, squadra di Adana. \u00c8 una squadra di fascia medio-alta, che fa definitivamente conoscere Necati Ate\u015f. Totalizza 81 presenze e 41 gol.\nGalatasaray.\nNel 2004 fa il suo definitivo salto di qualit\u00e0: viene acquistato da una della squadre pi\u00f9 rappresentative della Turchia calcistica: il Galatasaray, col quale vince vari campionati turchi e partecipa a Coppa UEFA e Champions League.\nCon l'arrivo di Lincoln, Necati lascia il suo n\u00b0 10 per prendere il n\u00b0 35, ed il coach Karl Heinz Feldkamp dichiara che Necati non rientra nel suo progetto: per questo lo inserisce nella lista dei partenti. Necati Ate\u015f va quindi in prestito prima all'Ankaraspor, fino ad arrivare alla Real Sociedad, in Spagna. Nel 2009 ritorna in patria all'Antalyaspor.\nNel 2012 torna al Galatasaray e vince il campionato con la sua squadra."}
{"id": "1264169", "revid": "180559", "url": "https://it.wikipedia.org/wiki?curid=1264169", "title": "Norsk Romsenter", "text": "Il Norsk Romsenter (NRS) \u00e8 un ente governativo norvegese che promuove l'esplorazione dello spazio.\n\u00c8 una filiale del Ministero del Commercio e dell'Industria norvegese.\nFa parte dell'Agenzia Spaziale Europea."}
{"id": "1264172", "revid": "124666553", "url": "https://it.wikipedia.org/wiki?curid=1264172", "title": "David Gerrold", "text": "Biografia.\nEsordi.\nLa carriera di Jerrold David Friedman - questo il suo vero nome - ha inizio nel 1966 quando, studente al college, propone una serie di storie per la serie televisiva \"Star Trek\". Tra queste la produzione sceglie e gira l'episodio \"Animaletti pericolosi\" (\"The Trouble with Tribbles\" - andato in onda anche con il titolo \"Triboli per i tribli\"), che divenne uno dei pi\u00f9 popolari della serie originale di Star Trek.\nGerrold continua quindi a scrivere per la televisione, lavorando ad altre serie di fantascienza quali \"Babylon 5\", \"I viaggiatori\" (\"Sliders\") e \"Ai confini della realt\u00e0\" \"(The Twilight Zone)\". Scrive diversi romanzi di fantascienza tra i quali \"The Man Who Folded Himself\" (1973) e \"La macchina di D.I.O.\" (\"When HARLIE Was One\") (1972), nel quale con lungimiranza parla dei virus informatici e per il quale riceve la prima candidatura quale miglior romanzo sia al premio Nebula sia al premio Hugo. Quest'ultimo romanzo viene rivisto nel 1988 con il titolo \"When HARLIE Was One, Release 2.0\" nel quale si ragiona sui nuovi sviluppi dell'intelligenza artificiale.\n\"La guerra contro gli Chtorr\".\nGerrold \u00e8 l'autore della serie de \"La guerra contro gli Chtorr\" (\"The War Against the Chtorr\"), nella quale si parla di un'invasione della Terra da parte di misteriosi alieni. Se in prima battuta pare una storia d'invasione basata sul clich\u00e9 classico degli orripilanti alieni, i famigerati \"Chtorrian\", che divorano gli esseri umani, sin dalle prima pagine si comprende come l'ovviet\u00e0 scompaia. L'invasione descritta da Gerrold \u00e8 strana, insolita, incomprensibile e misteriosa. Gli invasori apparentemente non usano tecnologie avanzate, non dispongono di astronavi o di strane armi a raggi. Approdano sul pianeta insinuando un'intera piramide ecologica. Questa \u00e8 costituita da migliaia di specie vegetali e animali aggressive che minacciano l'ecosistema terrestre per trasformare la superficie del pianeta in qualcos'altro, in qualcosa di alieno.\nGerrold, per la narrazione, utilizza un espediente letterario singolare. Narra le vicende di guerra dal punto di vista \"minore\" di Jim McCarthy, un giovane biologo entrato quasi per caso nelle \"Forze Speciali\", quelle forze di \"\u00e9lite\" dell'esercito americano impegnate nel tentativo di contenimento dell'invasione. Questo espediente gli permette di sviluppare la storia senza dover specificare da dove provengano gli alieni, come questi siano giunti sulla Terra, se questi siano l'avanguardia di una particolare specie intelligente. Nel contempo, riesce ad esprimere il concetto secondo il quale chi combatte, quasi sempre, non ha mai chiara la visione d'insieme ed ignora totalmente quello che avviene in altre parti dello scacchiere di guerra.\nNella stesura di questo ciclo, Gerrold, fa riferimento ideale alle opere di Robert A. Heinlein, del quale cita alcuni concetti: il primo concetto, esplicitato attraverso una sequela di aneddoti, prevede come il potere debba essere esclusivamente nelle mani dei militari, poich\u00e9 sono gli unici degni di fiducia. Gli altri umani sono solo una massa di \"infingardi, smidollati voltagabbana\".\nIl secondo concetto, sempre mutuato dagli universi di Heinlein, \u00e8 che l'universo di Gerrold coincida unicamente con l'America e soprattutto con gli Stati Uniti, tanto da far scivolare in secondo piano, o non menzionare affatto, l'effetto dell'invasione \"chtorran\" sulle altre nazioni.\nGli \"Chtorran\" possono anche essere letti come la metafora di un altro nemico, descritto attraverso un simbolismo nemmeno poi tanto celato o sottinteso: gli alieni sono di colore rosso, vivono in grandi collettivi \"comuni\" nei quali il singolo individuo scompare e \"mangiano i bambini\". Nello stesso tempo nella narrazione, Gerrold, delinea atmosfere che ricordano le \"sindromi da accerchiamento\" del periodo maccartista, tanto addirittura da far condividere il cognome del protagonista con quello dell'omonimo senatore degli anni '50.\nUn terzo concetto vuole che l'addestramento militare sia psicologico/filosofico prima che tecnico. Usa l'espediente del \"Mode Training\", di fatto presentato al lettore come se si trattasse di un'alternativa a Scientology di Ron Hubbard, costituito da una serie di indottrinamenti e frutto di un mix di filosofie orientali e di norme comportamentali tipiche dei Marines.\n\"Star Wolf\".\nL'universo Trek esercita un fascino su Gerrold tale da portarlo a rielaborarne i concetti base per esprimerli, a partire dal 1972, in un ciclo di tre romanzi. Nel romanzo \"L'ombra dell'astronave\" (\"Yesterday's children\") vengono descritti i concetti fondamentali del successivo \"Il viaggio dello Star Wolf\" (\"The voyage of the Star Wolf\") e de \"Le ultime ore di Shaleen\" (\"The Middle of Nowhere\"). Questi testi condividono i protagonisti quali il comandante Jonathan T. Korie \u2014 le cui iniziali sono una citazione di James T. Kirk, protagonista di \"Star Trek\" \u2014, il capo macchine Leen, il navigatore Jonesy.\nRispetto al mondo di Star Trek con questo ciclo Gerrold introduce diverse novit\u00e0. Grazie all'espediente tecnologico delle navi con propulsione \"a singolarit\u00e0\", \u00e8 possibile esplorare l'aspetto tattico e strategico di una guerra combattuta con tattiche inedite per la space opera. Il motore a singolarit\u00e0 genera un microscopico buco nero che consente all'astronave di attivare una condizione fisica detta \"iperstato\" grazie alla quale sono garantite velocit\u00e0 superiori a quella della luce. Tuttavia, quando una nave si trova in iperstato, poich\u00e9 la luce non pu\u00f2 raggiungerla, diventa virtualmente cieca ed invisibile, facendola sembrare impossibile da colpire; l'unica cosa che una nave in iperstato pu\u00f2 'vedere' \u00e8 il \"campo iperstatico\" generato da un'altra singolarit\u00e0.\nPer colpire un avversario sarebbe sufficiente sfiorarlo con una seconda bolla iperstatica generata da un siluro, ma per poterlo fare un'astronave deve spegnere i motori, uscire dall'iperstato, lanciare e riportarsi in iperstato. Costringendo le astronavi in questa serie di regole fisiche, Gerrold, esplora una tattica bellica simile ad una partita a scacchi mentale, dove vince non tanto la nave meglio armata o pi\u00f9 potente, ma quella che ha il comandante pi\u00f9 astuto e scaltro, capace di cogliere gli errori dell'avversario ed in grado di prevedere mosse e contro-mosse, finte e inganni del nemico.\nAltre opere.\nGerrold nel 2001 redige il saggio \"Worlds of Wonder: How to Write Science Fiction &amp; Fantasy\".\nIn \"Il bambino marziano\" (\"The Martian Child\", 1994) una novella semi autobiografica, descrive l'esperienza di genitore adottivo. Il romanzo, da cui \u00e8 stato tratto il film \"Martian Child - Un bambino da amare\" (\"Martian Child\", 2007) ha vinto i premi Hugo, Nebula e Locus.\nNel 2000 la sua lunga ammirazione per le opere di Robert A. Heinlein lo porta a scrivere la serie \"The Dingilliad\" nella quale segue la storia di un adolescente e della sua famiglia mentre provano a iniziare una nuova vita. Anche se non necessariamente canonico, si trovano molti spunti che legano questa serie alla \"Guerra contro gli Chtorr\", soprattutto nelle malattie e nell'apparizione di enormi vermi viola.\nNel 2005 vince il \"Telluride Tech Festival Award of Technology\" a Telluride, Colorado."}
{"id": "1264174", "revid": "123478130", "url": "https://it.wikipedia.org/wiki?curid=1264174", "title": "Ralph Metzner", "text": "Nato in Germania, successivamente si trasferisce negli USA, dove ad inizio anni '60 partecipa alle basilari ricerche sulle sostanze psichedeliche alla Harvard University con i colleghi Timothy Leary e Richard Alpert (quest'ultimo noto anche come \"Baba Ram Dass\").\n\u00c8 stato psicoterapista e professore emerito al \"California Institute of Integral Studies\" di San Francisco, e in queste vesti ha approfondito le sue ricerche sulla psichedelia, sullo yoga, sulla meditazione.\n\u00c8 stato cofondatore della \"Green Earth Foundation\", organizzazione educazionale non-profit. Ha condotto regolarmente numerosi incontri e workshops internazionali."}
{"id": "1264176", "revid": "190967", "url": "https://it.wikipedia.org/wiki?curid=1264176", "title": "Aniello Mazza", "text": "Biografia.\nPrese la tessera di arbitro nel 1926.\nFratello maggiore del politico e ministro Crescenzo, dal 1932 al 1943 ha diretto 71 gare di serie A. Nell'immediato dopoguerra, si adoper\u00f2 per costituire a Torre del Greco una sezione AIA di cui venne nominato primo Presidente e fondatore nel 1946, a seguito dello scioglimento del CITA (Comitato Italiano Tecnico Arbitrale).\nPresidente della F.I.G.C. Campania e del centro sud, Presidente della F.I.G.C. provinciale, fu tra i primi promotori del trasferimento della sede dell'A.I.A. a Roma, facendo parte negli anni cinquanta del Consiglio Centrale direttivo dell'Associazione e nel 1959, sotto la presidenza di Generoso Dattilo, venne nominato vice Presidente A.I.A.\nFu anche tra i fondatori della Turris.\nPer ricordarlo, la Sezione di Torre del Greco ha istituito nel 2006 il \"Premio Aniello Mazza\", all'arbitro campano che si \u00e8 distinto per l'attivit\u00e0."}
{"id": "1264177", "revid": "287204", "url": "https://it.wikipedia.org/wiki?curid=1264177", "title": "Hooverphonic Presents Jackie Cane", "text": "Hooverphonic Presents Jackie Cane \u00e8 il quarto album in studio del gruppo musicale belga Hooverphonic, pubblicato il 28 ottobre 2002. \u00c8 un concept album incentrato sulle vicende della celebrit\u00e0 Jackie Cane, che travolta dal successo, vive momenti di follia e conflitti interiori, i quali vedranno il tragico epilogo con la morte, causata dalla sorella gemella che avvelener\u00e0 entrambe.\nIl disco \u00e8 un misto tra sonorit\u00e0 pop anni 50, elettronica e classica, e nonostante sia un concept album, non esita a variare sound da brano in brano.\nMai come in questo capitolo, il supporto delle sezioni di archi, fiati e ottoni (Orchestra di Londra) \u00e8 fondamentale per la resa dei brani, in un connubio che dona all'intero progetto una veste da musical broadwaiano.\nL'album ottiene il disco di platino in Belgio e la band vince 2 \"ZAMU's Awards\" come Best Pop/Rock Band e Best Album.\nDa questo disco vengono estratti tre singoli \"The World Is Mine\", \"Sometimes\" e \"One\"."}
{"id": "1264181", "revid": "247222", "url": "https://it.wikipedia.org/wiki?curid=1264181", "title": "The Rise of the Roman Empress", "text": ""}
{"id": "1264183", "revid": "1318658", "url": "https://it.wikipedia.org/wiki?curid=1264183", "title": "Newa", "text": "I Newa (\u0928\u0947\u0935\u093e\u0930 - \"Nev\u0101ra\"), spesso citati con i nomi Newari, Newar e Nevar, sono un'etnia del Nepal. La designazione pu\u00f2 essere anche riferita alla lingua da essi parlata, di origine tibeto-birmana e influenze indo-ariane.\nI Newa sono una popolazione originaria della Valle di Kathmandu e oggi costituiscono la sesta etnia del Paese .\nLa prima dinastia Newa, quella dei Lichhavi, ha creato a partire dal VI secolo un regno che ha costituito il nucleo originario dell'odierno Nepal. Il periodo di splendore Newa \u00e8 tuttavia iniziato nel XII secolo, con la dinastia Malla.\nI Newa hanno creato nella Valle di Kathmandu le tre citt\u00e0 che oggi sono patrimonio dell'umanit\u00e0 dell'UNESCO: Kathmandu, Patan e Bhaktapur. In tutto il periodo tra il XII e il XVIII secolo erano citt\u00e0-Stato che alternavano fasi di collaborazione a conflitti armati.\nNella costruzione di queste citt\u00e0 i Newa hanno elaborato uno stile architettonico unico e peculiare che comprende tra l'altro l'invenzione del tempio a pagoda, che dal Nepal si \u00e8 poi espanso in gran parte dell'Asia. Le piazze storiche (\"durbar\") di Kathmandu, Patan e Bhaktapur costituiscono le migliori testimonianze dell'antico stile newa. Particolarmente apprezzato dagli storici dell'arte \u00e8 lo stile delle finestre e dei fregi in legno dei templi. Questi ultimi rappresentano soprattutto scene di tipo religioso ed erotico.\nI Newa sono sia buddisti sia induisti. Gli storici ritengono che originariamente tra i Newa fosse prevalente il buddismo, ma nei secoli sia poi penetrata una forte presenza induista.\nI Newa hanno creato anche una propria cultura specifica nei campi della danza, della musica e della gastronomia.\nIl dominio Newa sul Nepal \u00e8 terminato nel 1768 con la conquista di Kathmandu da parte dei soldati di Ghorka (o Ghurka) guidati da Prithvi Narayan Shah, sotto il quale il Nepal si \u00e8 unificato. Anche dopo l'invasione dei Ghorka, i Newa hanno mantenuto una certa autonomia e una notevole influenza in campo culturale e commerciale.\nAncor oggi nelle citt\u00e0 newa vengono celebrate diverse festivit\u00e0 religiose, sia buddiste sia induiste. Tra queste, il \"Gunhu Punhi\", che dura nove giorni e termina nel giorno del compleanno del dio Krishna.\nI Newa vivono prevalentemente in Nepal, ma ci sono minoranze in India (Sikkim e Bengala occidentale) e in Bhutan."}
{"id": "1264192", "revid": "767487", "url": "https://it.wikipedia.org/wiki?curid=1264192", "title": "Carne bollente", "text": "Carne bollente (titolo internazionale The Rise of the Roman Empress) \u00e8 un film pornografico uscito nel 1987 diretto da Riccardo Schicchi.\nTrama.\nDenunciata per atti osceni a causa di un suo spettacolo sexy, a Cicciolina viene offerto di evitare il carcere prestando servizio sociale in qualit\u00e0 di sessuologa. Per lo stesso motivo la raggiunge dagli Stati Uniti il collega John Holmes: insieme i due si troveranno a fronteggiare diversi \"casi\" in coppia e singolarmente, che saranno unicamente il pretesto per nuove avventure sessuali. Scontata la pena, il film si conclude con un'orgia organizzata da Cicciolina per salutare Holmes in partenza per l'America, orgia a cui partecipano tutti i pazienti \"curati\" dall'improbabile coppia di sessuologi.\nProduzione.\nTra le scene \"cult\" si segnala il primo incontro tra Holmes e Cicciolina in cui il pornostar statunitense, alla richiesta di mostrare un documento per provare la sua identit\u00e0, estrae invece il suo celebre membro e Cicciolina solo a quel punto lo riconosce.\nNel film John Holmes \u00e8 doppiato dal celebre doppiatore Michele Kalamera.\nAneddoti.\nFilm ambientato a Roma, ha la particolarit\u00e0 di essere il solo girato da Cicciolina con l'attore statunitense John Holmes, nella sua ultima interpretazione nel cinema pornografico (il film fu girato in contemporanea con \"Supermaschio per mogli viziose\", quindi \u00e8 difficile stabilire quale tra i due fosse l'ultimo film in assoluto dell'attore statunitense).\nAll'epoca delle riprese l'attore americano era gi\u00e0 da tempo malato di HIV, quindi anche Cicciolina potrebbe essere stata soggetta all'infezione. La cosa \u00e8 stata ritenuta in seguito priva di fondamento in quanto venne rese noto che le condizioni di Holmes non erano adeguate per poter sopportare le riprese di un intero film: le scene quindi, venivano girate sfruttando i pochi secondi di contatto tra lui e l'attrice di turno, e in seguito montate da diverse angolazioni per far s\u00ec che non se ne potesse individuare la ripetitivit\u00e0."}
{"id": "1264199", "revid": "1573940", "url": "https://it.wikipedia.org/wiki?curid=1264199", "title": "Geitodoris heathi", "text": "Geitodoris heathi () \u00e8 un mollusco nudibranchio della famiglia Discodorididae.\nBiologia.\nSi nutre di spugne dei generi \"Mycale\" (\"Mycale adhaerens\", \"Mycale lingua\"), \"Terpios\" e delle specie \"Adocia gellindra\", \"Halichondria panicea\", \"Haliclona permollis\", \"Lissodendoryx firma\" e \"Myxilla incrustans\".\nDistribuzione e habitat.\nOceano Pacifico, dall'Alaska alla Bassa California."}
{"id": "1264204", "revid": "49022", "url": "https://it.wikipedia.org/wiki?curid=1264204", "title": "Cymru", "text": ""}
{"id": "1264205", "revid": "1149807", "url": "https://it.wikipedia.org/wiki?curid=1264205", "title": "Zipi y Zape", "text": "Zipi y Zape \u00e8 un fumetto spagnolo, realizzato a partire dal 1948 dal disegnatore Jos\u00e9 Escobar Saliente. \u00c8 il secondo fumetto spagnolo pi\u00f9 tradotto al mondo. I protagonisti sono due pestiferi bambini gemelli, il primo biondo e il secondo bruno; in ogni storia (solitamente breve) praticano sempre scherzi e diavolerie varie. I loro nomi derivano da \"zipizape\", che in spagnolo significa \"confusione\"; odiano studiare e amano il calcio. Nel 2003 sono diventati una serie a cartoni animati, Zip &amp; Zap, di 52 episodi, il quale riprende lo spirito del fumetto, ma \u00e8 ambientato nel terzo millennio.\nStoria editoriale.\nLe storie vennero pubblicate da Editorial Bruguera nella rivista antologica \"Pulgarcito\"; successivamente ottennero una propria rivista, \"ZipiZape\", che conteneva anche altre serie a fumetti di altri autori. Le strisce furono poi raccolte in volumi. Quando l'editore fall\u00ec, il suo catalogo fu acquistato da Ediciones B, attuali proprietari dei diritti sui personaggi. Queste storie classiche sono pubblicate sotto l'etichetta \"Colecci\u00f3n Ol\u00e9\" e \"Super Humor\".\nDopo la morte dell'autore la serie continu\u00f2 a essere realizzata da Juan Carlos Ramis e Joaqu\u00edn Cera che li hanno portati avanti nel XXI secolo. Le loro storie sono pubblicate direttamente in volumi con l'etichetta \"Magos del Humor\", e successivamente raccolti negli album \"Super Humor\" di dimensioni maggiori."}
{"id": "1264206", "revid": "1573940", "url": "https://it.wikipedia.org/wiki?curid=1264206", "title": "Roboastra gracilis", "text": "Roboastra gracilis () \u00e8 un mollusco nudibranchio della famiglia Polyceridae."}
{"id": "1264207", "revid": "304644", "url": "https://it.wikipedia.org/wiki?curid=1264207", "title": "Lucchetto", "text": "Il lucchetto \u00e8 un tipo di serratura portatile volta a fornire una generica protezione contro furto, vandalismo, e scassinamento. \nPossono avere una serratura a chiave, a combinazione, o anche elettronica.\nStoria.\nAlla fine del XIX secolo Christopher Polhem fond\u00f2 una fabbrica a Stj\u00fcnsund, oltre a molti strumenti invent\u00f2 e fabbric\u00f2 un tipo di lucchetto che fu conosciuto come il lucchetto scandinavo \"Polhem\". \nNel 1919 present\u00f2 questo tipo di lucchetto utilizzando acciaio laminato. \nHarry Soref fond\u00f2 l'impresa Master Lock Company nel 1921 e brevett\u00f2 un tipo di lucchetto migliorando il modello scandinavo. Il brevetto fu ceduto nell'aprile del 1924. \nSoref cre\u00f2 un lucchetto che era forte ed economico utilizzando un tipo di metallo che veniva usato anche come materiale per costruire le porte delle banche.\nDescrizione.\nEsso \u00e8 costituito da una cassa in cui si trova un meccanismo di serratura e di un anello metallico che pu\u00f2 essere o aperto o chiuso, in alcuni casi l'anello \u00e8 sostituito da un perno. \nIl meccanismo \u00e8 comandato da una chiave o per mezzo di ruote combinatorie numerate. La cassa dei lucchetti attuali pu\u00f2 essere realizzata in ferro, ottone, acciaio o acciaio inossidabile o anche temperato (questi ultimi recano la scritta \"hardened\"); alcuni modelli sono realizzati con cassa monoblocco, altri in ottone possoso aver la cassa medesima protetta da un guscio di acciaio.\nCaratteristiche di protezione.\nIl lucchetto pu\u00f2 essere migliorato, nella sua funzione, tramite diversi espedienti:\nAltri utilizzi.\nInformatica.\nIl lucchetto \u00e8 spesso un simbolo utilizzato per rappresentare la sicurezza e la protezione. Soprattutto in informatica.\nPer esempio, navigare su delle pagine internet protette fa apparire un piccolo lucchetto in basso nella barra di stato o nella barra di indirizzo di molti browser internet.\nSi pu\u00f2 ritrovare anche questo simbolo sugli schedari ed i repertori che sono protetti da lettura o da scrittura.\nPiercing.\nAppositi lucchetti, realizzati in materiali biocompatibili, vengono utilizzati nella pratica del piercing, inseriti in fori sovente dilatati. Questo tipo di gioielleria per piercing \u00e8 spesso (ma non necessariamente) associata a pratiche BDSM."}
{"id": "1264208", "revid": "547992", "url": "https://it.wikipedia.org/wiki?curid=1264208", "title": "Omicidio di Emilio Alessandrini", "text": "L'omicidio di Emilio Alessandrini \u00e8 stato un atto terroristico avvenuto a Milano il 29 gennaio 1979, ad opera di militanti dell'organizzazione comunista Prima Linea. La vittima era un magistrato, impegnato nella lotta al terrorismo.\nCarriera.\nDal 1968 ricopriva la carica di sostituto procuratore a Milano.\nIl 27 febbraio 1972, Alessandrini fu assegnato con Gerardo D'Ambrosio al processo sulla Strage di Piazza Fontana. Il dibattimento, aperto a Roma solo quattro giorni prima, fu spostato a Milano per via della competenza territoriale, e vide imputati Pietro Valpreda e Mario Merlino. In seguito, il 13 ottobre, a causa di gravi problemi di ordine pubblico il processo fu di nuovo spostato, questa volta a Catanzaro.\nOltre a Piazza Fontana, Alessandrini era stato molto impegnato nella lotta al terrorismo, soprattutto quello legato agli ambienti della destra estrema e della sinistra militante. Nell'ambito di queste indagini, arriv\u00f2 a scoprire alcune attivit\u00e0 di depistaggio del Servizio Informazioni Difesa (SID), un ramo deviato dei servizi segreti.\nAlessandrini, al momento dell'omicidio, stava lavorando per creare un \"pool antiterrorismo\" che raccogliesse magistrati da diverse procure, per coordinare meglio il lavoro. Gi\u00e0 il 13 settembre 1978 durante un'irruzione nell'appartamento in Via Negroli del terrorista Corrado Alunni, era stata rinvenuta una scheda su Alessandrini: quel tipo di scheda, nella quale venivano raccolti tutti gli elementi necessari a organizzare un agguato, era in genere il primo passo verso un'azione violenta. La scheda era tanto dettagliata che Alessandrini sospettava fosse stata fornita dagli stessi servizi segreti.\nL'omicidio.\nIl 29 gennaio Alessandrini venne aggredito dopo aver portato a piedi il figlio Marco a scuola e tornato sotto casa, Alessandrini prese la sua automobile per dirigersi sul posto di lavoro; un commando attacc\u00f2 l'automobile ferma al semaforo tra Viale Umbria e Via Muratori, un incrocio critico che obbligava le auto a fermarsi e che Alessandrini percorreva ogni giorno per recarsi in Tribunale di Milano. Due terroristi arrivarono improvvisamente, ruppero il vetro lato guidatore con una pistola e scaricarono otto colpi nell'abitacolo, uccidendo Alessandrini sul colpo; intanto, due uomini rimasero in copertura a poca distanza, nei pressi dell'auto per la fuga.\nUna volta verificata l'uccisione, i terroristi ripiegarono sull'auto, mentre un quinto complice lanciava un fumogeno per coprire la fuga.\nNel 1980 il brigatista pentito Roberto Sandalo svel\u00f2 la composizione del gruppo: il gruppo di fuoco era composto da Sergio Segio e Marco Donat Cattin, responsabili dell'agguato, mentre Michele Viscardi e Umberto Mazzola erano di copertura; Bruno Russo Palombi li attendeva tutti nell'auto con la quale fuggirono subito dopo l'attentato.\nPoche ore dopo l'attentato, Prima Linea rivendic\u00f2 l'azione con alcune telefonate a quotidiani.\nLa rivendicazione citava:\nGli arresti.\nLa stessa notte dell'omicidio scatt\u00f2 una intensa operazione di polizia, anche nei confronti di esponenti di estrema sinistra, ed intellettuali come Enzo Collotti e Francesco Leonetti.\nSolo nel maggio del 1980 per\u00f2, l'arresto e il conseguente pentimento del terrorista Roberto Sandalo port\u00f2 le forze dell'ordine ad una serie di arresti all'interno delle file di Prima Linea.\nNel 1983 a Torino cominci\u00f2 il processo, che si concluse a dicembre con la condanna dei responsabili dell'omicidio. Il terrorista Sergio Segio, ritenuto esecutore materiale dell'omicidio, fu condannato all'ergastolo. Bruno Rossi Palombi, l'autista, venne condannato a 24 anni e sei mesi.\nMarco Donat Cattin, il secondo membro del gruppo di fuoco, ricevette una condanna a otto in quanto \"dissociato\", ed in seguito gli fu riconosciuta la libert\u00e0 provvisoria. Vennero assegnate altre pene minori a personaggi legati all'organizzazione, che come Donat Cattin si erano in seguito distaccati dalla lotta armata, pur senza pentirsi.\nDonat Cattin era figlio di Carlo Donat Cattin, uno dei massimi esponenti della DC negli anni settanta. Marco era da tempo militante in Lotta Continua, passato nel 1976 alla lotta armata, gi\u00e0 coinvolto nell'assalto all'Associazione Dirigenti FIAT.\nGli arresti decapitarono la struttura militare di Prima Linea, eliminando dall'azione tutti i membri pi\u00f9 attivi e gli organizzatori."}
{"id": "1264211", "revid": "3535", "url": "https://it.wikipedia.org/wiki?curid=1264211", "title": "Chiodi da roccia", "text": ""}
{"id": "1264215", "revid": "1534511", "url": "https://it.wikipedia.org/wiki?curid=1264215", "title": "Induzione (disambigua)", "text": "Scienza.\nPer il concetto di induzione nella teoria della scienza vedi il Ciclo conoscitivo in metodo scientifico oppure, la voce metodo induttivo"}
{"id": "1264218", "revid": "287204", "url": "https://it.wikipedia.org/wiki?curid=1264218", "title": "Sit Down and Listen to Hooverphonic", "text": "Sit Down and Listen to Hooverphonic \u00e8 un disco della band belga Hooverphonic. Si tratta di un live registrato in teatro in assenza di spettatori, con il supporto di una sezione d'archi, strumenti acustici e un solo strumento elettrico, ovvero la chitarra di Raymond.\nL'album contiene vecchi brani della band, un inedito (\"Antarctica\"), una cover di Lee Hazelwood (\"My Autumn's Done Come\") e una bonus track, unico pezzo registrato in studio utilizzato come singolo promozionale: \"The Last Thing I Need Is You\". Gli 11 brani selezionati dalle passate esperienze discografiche comprendono singoli e non, rimaneggiati in chiave semiacustica per rendere un'atmosfera pi\u00f9 intimista e minimale. Al disco, concepito come un live, segue una lunga serie di concerti teatrali (90 date) in tutta Europa che riscuote un notevole successo registrando il tutto esaurito in molte tappe del \"tour\".\nUnico singolo estratto: The Last Thing I Need Is You"}
{"id": "1264219", "revid": "1573940", "url": "https://it.wikipedia.org/wiki?curid=1264219", "title": "Acanthodoris pilosa", "text": "Acanthodoris pilosa () \u00e8 un mollusco nudibranco appartenente alla famiglia Onchidorididae.\nDescrizione.\nQuesta specie, che ha una lunghezza tra 1 e 5 cm, ha una colorazione molto variabile, dal bianco giallastro al marrone.\nBiologia.\nSi nutre di briozoi delle specie \"Callopora dumerili\", \"Cryptosula pallasiana\", \"Flustrellidra hispida\", del genere \"Flustrella\", del genere \"Alcyonidium\" (\"Alcyonidium gelatinosum\", \"Alcyonidium hirsutum\"), e di spugne.\nDistribuzione e habitat.\nOceano Pacifico orientale, Oceano Atlantico occidentale in prossimit\u00e0 del Canada, Mare del Nord in prossimit\u00e0 dell'Inghilterra, Belgio, Paesi Bassi. Solitamente vive in acque poco profonde.\nSinonimi.\n\"Acanthodoris citrina\" \n\"Acanthodoris ornata\" \n\"Acanthodoris pallida\" \n\"Acanthodoris pilosa var. albescens\" \n\"Acanthodoris pilosa var. pallida\" \n\"Acanthodoris pilosa var. purpurea\" \n\"Acanthodoris pilosa var. zealandiae\" \n\"Acanthodoris subquadrata\" ()\n\"Doris bifida\" \n\"Doris flemingi\" \n\"Doris flemingii\" \n\"Doris laevis\" \n\"Doris nigricans\" \n\"Doris pilosa\" \n\"Doris quadrangulata\" \n\"Doris rocinela\" \n\"Doris similis\" \n\"Doris stellata\" \n\"Doris sublaevis\" \n\"Doris subquadrata\" "}
{"id": "1264222", "revid": "30232", "url": "https://it.wikipedia.org/wiki?curid=1264222", "title": "Carlo Ala", "text": ""}
{"id": "1264228", "revid": "1573940", "url": "https://it.wikipedia.org/wiki?curid=1264228", "title": "Onchidoris bilamellata", "text": "Onchidoris bilamellata () \u00e8 un mollusco nudibranchio della famiglia Onchidorididae.\nBiologia.\nSi nutre di briozoi del genere \"Alcyonidium\", di crostacei delle specie \"Elminius modestus\", \"Verruca stroemia\", del genere \"Balanus\" (\"Balanus balanoides\", \"Balanus balanus\" ), e talvolta di pesci morti."}
{"id": "1264232", "revid": "767487", "url": "https://it.wikipedia.org/wiki?curid=1264232", "title": "Kissing to Be Clever", "text": "Kissing to Be Clever \u00e8 l'album di debutto del gruppo britannico pop rock / reggae / new wave dei Culture Club, pubblicato nel 1982, su etichetta Virgin. Il disco, Numero 5 nella Classifica britannica degli Album, raggiunge il successo soprattutto grazie al terzo singolo estratto, la hit internazionale \"Do You Really Want to Hurt Me\", che, con i suoi toni solari reggae e la voce soul del cantante Boy George, resta una delle canzoni migliori e pi\u00f9 conosciute dei Culture Club, il loro primo distintivo marchio di fabbrica.\nL'album comprende anche, in versioni leggermente modificate, i primi due singoli dei Culture Club, \"White Boy\" e \"I'm Afraid of Me\" (che furono entrambi dei parziali flop - parziali perch\u00e9 primi due sperimentali singoli di una band sconosciuta, flop se paragonati al successo delle produzioni successive - raggiungendo, rispettivamente, il #114 e il #100 nella Classifica dei Singoli del Regno Unito, nel 1982). La traccia \"I'll Tumble 4 Ya\" fu pubblicata anche in alcuni paesi dell'America, entrando nella Top 10 in Canada e negli USA. \"Do You Really Want to Hurt Me\" raggiunse all'epoca la vetta di molti paesi (Gran Bretagna inclusa).\nAnche \"Time (Clock of the Heart)\", originariamente non inclusa nell'album, poich\u00e9 scritta successivamente, ha conquistato le posizioni pi\u00f9 alte in molte classifiche internazionali. Nata proprio per dare rapidamente un s\u00e9guito all'altezza del singolo pigliatutto, la canzone risale al lasso di tempo che trascorre tra la pubblicazione della multi-Numero 1 e dell'unica altra traccia ritenuta estraibile dal lavoro, la citata \"I'll Tumble 4 Ya\". Dopo la temporanea inclusione sul primo greatest hits della band, \"This Time - The First Four Years\", presto andato fuori catalogo e mai ristampato, poi sostituito da altre collection ancora in commercio, \"Time (Clock of the Heart)\" ha segu\u00ecto un tortuoso cammino, che l'ha vista ripetutamente inclusa ed esclusa dalle varie edizioni dell'album di debutto, fino al definitivo inserimento, nel 2003, sulla versione rimasterizzata del CD, che la contiene (anche in versione strumentale), tra le quattro tracce aggiuntive.\nVersioni.\nCD.\nPer un po' di tempo, a partire dal 1990, il primo album dei Culture Club \u00e8 stato disponibile in un'edizione in CD, della Virgin (in alcune zone distribuito dalla Epic), che non conteneva \"Time (Clock of the Heart)\" e presentava in copertina un disegno in bianco e nero, in sostituzione dell'equivalente foto a colori originale. Nel 1996, il long playing viene ripubblicato dalla piccola etichetta Disky Communications, stavolta con la foto di copertina a colori, ma ancora senza \"Time (Clock of the Heart)\". La versione rimasterizzata in CD, del 2003, include, finalmente, oltre al ripristino della foto a colori originaria, anche \"Time (Clock of the Heart)\", insieme ad altre tre tracce extra (tre lati B pubblicati sul retro dei vari singoli), una delle quali \u00e8 lo strumentale della stessa \"Time (Clock of the Heart)\", appropriatamente intitolato \"Romance Beyond the Alphabet\" ('\u00abromance\u00bb oltre l'alfabeto').\nVinile.\nPer quanto riguarda l'originario vinile, sono almeno tre le edizioni principali dell'album del 1982.\nLa prima, pubblicata dalla Virgin, nel 1982 (e distribuita in Italia dalla Ricordi), con i nove brani che oggi costituiscono i primi nove brani del CD, e \"Do You Really Want to Hurt Me\" (nona traccia del compact disc) posta in chiusura del lato 2 del vinile.\nLa seconda \u00e8 quella \u00abmade in USA\u00bb, corrispondente all'edizione summenzionata della Virgin/Epic, che conteneva per\u00f2 sul vinile \"Time (Clock of the Heart)\", brano che apriva il lato 2, e aveva \"Do You Really Want to Hurt Me\" come primo pezzo del lato 1.\nLa terza, \u00abmade in Canada\u00bb, \u00e8 di nuovo della Virgin, distribuita per\u00f2 dalla Polygram, sempre con \"Do You Really Want to Hurt Me\" in apertura del lato 1, ma con \"Time (Clock of the Heart)\" in chiusura del lato 2 (invece che in apertura della seconda facciata, come nell'edizione Virgin/Epic). A parte questa differenza, le edizioni Virgin/Epic e Virgin/Polygram presentano lo stesso ordine delle tracce (il lato 1 \u00e8 perfettamente identico in entrambi i casi), mentre l'edizione per cos\u00ec dire canonica, quella pubblicata dalla sola Virgin (e distribuita dalla Ricordi in Italia), segue una diversa tracklisting (che \u00e8 quella riprodotta qui sotto, segu\u00ecta anche dalla ristampa in CD del 2003, eccetto per le tracce in pi\u00f9, ovviamente).\nEdizione giapponese.\nIn alcune edizioni giapponesi dell'album \u00e8 incluso il singolo \"Mystery Boy\", pubblicato come tale soltanto in Giappone, e nel resto del mondo extra lato B del maxi singolo di \"Church of the Poison Mind\" (poi incluso tra le bonus tracks della ristampa del 2003 del secondo album dei Culture Club, \"Colour by Numbers\").\nTracce.\nEdizione rimasterizzata in CD (2003).\nTutti i brani (comprese le bonus tracks) scritti dai Culture Club (O'Dowd/Hay/Craig/Moss).\nLista tracce edizioni alternative su vinile.\nCome accennato, l'edizione originaria della Virgin, quella distribuita in Italia dalla Dischi Ricordi, contenente i soli primi nove brani, presenta la stessa tracklisting dell'edizione in CD del 2003. Ecco invece l'ordine dell'edizione Virgin/Epic:\nLato 1\nLato 2\nL'edizione Virgin/Polygram segue praticamente lo stesso ordine, con l'unica differenza che \"Time (Clock of the Heart)\", invece di aprire il Lato 2, lo chiude."}
{"id": "1264238", "revid": "228587", "url": "https://it.wikipedia.org/wiki?curid=1264238", "title": "Slamball", "text": "Lo slamball \u00e8 uno sport di squadra ispirato alla pallacanestro inventato da Mason Gordon.\nStoria.\nAgli inizi degli anni 2000 Mason Gordon lavorava per il produttore di TV e cinema Mike Tollin quando ebbe l'idea di un nuovo sport basato su dei trampolini. \nNel 2001, Gordon inizi\u00f2 a mettere in pratica la sua invenzione in un magazzino abbandonato di Los Angeles ed insieme ad altri 5 giocatori perfezion\u00f2 il campo. Riusc\u00ec poi a mettersi in contatto con Mike Tollin e nel 2002 ad esordire con un campionato a 6 squadre (8 nel 2003), facendolo trasmettere in TV da TNN TV. Intanto lo slamball acquis\u00ec popolarit\u00e0 e vi parteciparono celebri ex-professionisti, tra i quali ad esempio Joe Bryant, ex-cestista e padre di Kobe Bryant, in veste di allenatore. A questo punto in TV prese vigore l'intenzione di trasformare questo sport in qualcosa di simile al wrestling americano (in particolare la WWE), con dei personaggi, degli scenari, delle storie e dei combattimenti prestabiliti, cosicch\u00e9 Mason Gordon (peraltro giocatore nei Diablos) e la federazione, contrari, preferirono far scadere il contratto con TNN, pur di evitare tale sorte.\nCos\u00ec dopo due sole stagioni (2002 e 2003) il progetto venne abbandonato. Nel 2004 il produttore italiano Andrea Fabbri si incontr\u00f2 con Mason Gordon e Mike Tollin e li convinse a riproporre lo slamball prima in Europa, poi negli altri Paesi. Nel 2007 sempre Fabbri riusc\u00ec a convincere GXT e Italia1 a trasmettere i due futuri campionati di slamball. Proprio in quell'anno lo Slamball ritrov\u00f2 cos\u00ec popolarit\u00e0 in Europa e grazie all'interessamento del vecchio continente si disput\u00f2 un torneo in occasione dei campionati NCAA, vinto dai Mob.\nVedendo questi risultati Gordon e Tollin capirono che lo slamball aveva ancora un grande potenziale e nel 2008, insieme alla IMG, lo riproposero in un nuovo campionato a 6 squadre (alcune delle quali nuove).\nNel 2009 e nel 2010 il campionato non fu giocato.\nNel 2010 Mason Gordon e Michael Sun, fondarono in Cina la MSAA (Multinational Slamball Athletic Association). Nel 2014, arrivata alla sua quinta edizione, la MSAA, scelse per i Maulers di Stan Fletcher, un giocatore Italiano, il primo Europeo nella storia dello Slamball ad accedere a questo sport, Marco Bianchi, un gunner di 197\u00a0cm proveniente dal Basket Italiano. I campioni in carica sono i Mob, che difenderanno il titolo nella prossima stagione.\nRegolamento.\nLa particolarit\u00e0 di questo sport \u00e8 che \u00e8 giocato su un campo simile a quello del basket, ma con l'aggiunta di quattro tappeti elastici (detti \"isole\") posti sotto ogni canestro; I giocatori, saltando sui tappeti elastici, hanno la possibilit\u00e0 di effettuare schiacciate (del valore di tre punti). \u00c8 possibile fare punti anche tirando da fuori area (il canestro vale tre punti se fatto negli ultimi 2 minuti della partita, due punti se fatto nel resto dell'incontro) o mandando la palla a canestro nell'area dei tappeti senza effettuare una schiacciata (due punti).\nNon \u00e8 possibile restare nella zona nella quale sono presenti i tappeti elastici per pi\u00f9 di tre secondi. La partita \u00e8 composta da quattro tempi di sei minuti ciascuno, con cambio di campo a met\u00e0 partita; i giocatori in attacco hanno a disposizione 15 secondi per segnare.\nUn'ulteriore differenza tra lo slamball e la pallacanestro si riscontra nel caso in cui un giocatore subisca/commetta un fallo; in questo caso nello slamball non si ricorre ai classici tiri liberi ma al cosiddetto \"face off\": il giocatore che ha subito fallo prende palla a centrocampo e guadagna la possibilit\u00e0 di andare a canestro, ostacolato sul tappeto sotto canestro da colui che ha commesso il fallo.\nIl concetto di fallo nello slamball \u00e8 molto diverso da quello della pallacanestro infatti questo sport trova, in alcune situazioni, molte somiglianze con l'hockey ed il football americano: ad esempio, nel momento in cui un giocatore inizia il palleggio pu\u00f2 essere fermato in qualsiasi modo anche con contatti molto duri tipici degli sport citati in precedenza.\nIl fallo viene sanzionato solo in caso di contatto prima del palleggio o nel momento in cui un giocatore sta saltando per entrare in uno dei trampolini; qualunque sia l'entit\u00e0 di un fallo viene sempre sanzionato con il face-off, a differenza di quanto succede nella pallacanestro dove il tiro libero viene assegnato solo nel caso in cui il giocatore che subisce il fallo sta tirando; negli altri casi viene assegnata la rimessa laterale, che nello slamball \u00e8 completamente assente poich\u00e9 a delimitare il campo \u00e8 una barriera trasparente in plexiglas simile a quella dell'hockey su ghiaccio.\nRuoli.\nNello slamball i ruoli sono ben definiti. In campo scendono 4 giocatori, con questi ruoli:\nAlbo d'oro.\nAlbo d'oro del campionato statunitense:\nStatistiche.\nI giocatori che hanno partecipato a tutti i tornei sono: Josh Carlson, Stan Fletcher, LaMonica Garrett, Mason Gordon, Sean Jackson, Jelani Janisse, Calvin Patterson, Chris Young, Anthony White, Whitney White e James Willis. Un solo giocatore ha cambiato squadra in ogni campionato ed \u00e8 Calvin Patterson (Diablos, Riders, Diablos, Hombres).\nTrasmissioni televisive.\nIn Italia sono state trasmesse solo le prime due stagioni di slamball, per la prima volta sulla piattaforma satellitare Sky Italia sul canale 146 denominato GXT nella fascia prime-time. Dal 16 luglio 2007 le stesse due stagioni (con alcune partite inedite) sono state trasmesse anche sulla TV analogica terrestre sul canale Italia 1, commentate da Giacomo Valenti e da Dan Peterson.\nIl campionato 2008 fu trasmesso da Dahlia TV, servizio a pagamento del digitale terrestre in Italia. Le partite sono visibili sulla community italiana di slamball, SlamBall Arena.\nNegli USA i campionati di slamball sono stati trasmessi da Spike TV/TNN, Versus, CSTV, CBS e Cartoon Network. In Spagna da Cuatro, in Asia da AXN, in Cina da CCTV, in Portogallo da Sic Radical, in Russia da 7Tv, in Romania da Sport.ro, in Australia da Fuel TV e One HD, e in Ungheria, Repubblica Ceca, Slovacchia, Romania e Paesi Bassi da Sport 1 TV..\nNel luglio 2011 lo SlamBall doveva fare il suo ritorno in TV in Italia sulla neonata Italia 2. Questo fu annunciato in anteprima dalla community SlamBall Arena e fu poi confermato da alcuni spot televisivi che alludevano ad un inserimento dello SlamBall nella \"serata adrenalina\" (che gi\u00e0 presenta il wrestling della WWE), ma non \u00e8 mai stata annunciata una data."}
{"id": "1264239", "revid": "1573940", "url": "https://it.wikipedia.org/wiki?curid=1264239", "title": "Rostanga pulchra", "text": "Rostanga pulchra \u00e8 un mollusco nudibranchio della famiglia Discodorididae.\nBiologia.\nSi nutre di spugne dei generi \"Acarnus\" (\"Acarnus erithacus\"), \"Axocielita\" (\"Axocielita originalis\"), \"Ophlitaspongia\" (\"Ophlitaspongia pennata\") e delle specie \"Antho lithophoenix\", \"Petrosia karykina\" e \"Plocamia karykina\"."}
{"id": "1264241", "revid": "287204", "url": "https://it.wikipedia.org/wiki?curid=1264241", "title": "No More Sweet Music", "text": "(No) More Sweet Music \u00e8 il quinto album in studio degli Hooverphonic. Consiste in un doppio album contenente \"More Sweet Music\" nel quale vi sono presenti 11 brani in versione originale, e \"No More Sweet Music\" ovvero un cd di remix dei brani presenti sul primo disco.\nIn \"More Sweet Music\" si ritrova la massima espressione stilistica della band, \u00e8 infatti un album pop realizzato tra computer e orchestra, classico connubio dal risultato estremamente melodico (la title track contiene un campionamento della famosa \"Lujon\" di Henry Mancini. Ma a tale esasperazione melodica si contrastano la maggior parte dei testi, i quali seguono quello che, cronologicamente, sembra essere il resoconto dell'epilogo di una storia d'amore. Ed \u00e8 in questo contesto che la voce di Geike si fa volontariamente pi\u00f9 sporca, in questa contraddizione tra il dolce della musica e l'amaro della vicenda.\n\"No More Sweet Music\", invece, \u00e8 un riarrangiamento completo del primo disco. Le basi si fanno pi\u00f9 dure ed ostiche, la presenza orchestrale viene annullata dall'intervento del computer e di strumenti sintetizzati, andando cos\u00ec a definire una trama pi\u00f9 coerente nella quale i testi si rispecchiano in miglior modo.\nIl doppio album viene anche distribuito con entrambi i dischi in edizione dual disc che contengono rispettivamente \"More Sweet Music\" in 5.1 ed i video di Wake Up e You Hurt Me in versione originale e remixata, mentre in \"No More Sweet Music\" oltre che l'album in 5.1 c'\u00e8 un documentario backstage della band in studio.\nL'album ottiene l'oro in Belgio, ma non il successo sperato all'estero, causa scarsa promozione per via delle discordanze tra band e casa discografica.\nI singoli estratti sono \"Wake Up\", \"You Hurt Me\", \"Dirty Lenses\" e \"We All Float\"."}
{"id": "1264250", "revid": "1305772", "url": "https://it.wikipedia.org/wiki?curid=1264250", "title": "NSC 5412/2", "text": "L'NSC 5412/2, spesso chiamato \"Gruppo speciale\" o 54/12 Group, e che ha cambiato nome nel Giugno del 1964 in 303 Committee era un sottocomitato segreto istituito dal Consiglio per la Sicurezza Nazionale, (United States National Security Council). La gestione dei coordinamenti presenti e futuri riguardanti il governo era nelle mani di questo gruppo. Il \"Gruppo 54/12\" fu reso noto il 28 dicembre 1954, fu dichiarato inoltre, che la responsabilit\u00e0 della coordinazione di azioni segrete e operazioni sotto copertura di segreto erano gestite da un ministro, dal segretario della Difesa e, a capo di tutti, dal Presidente.\nLa Biblioteca di Eisenhower \u00e8 in possesso di una notevole quantit\u00e0 di documentazione relativa alla storia dello spionaggio. Questo materiale si riferisce principalmente alla Seconda guerra mondiale, al periodo susseguente e al periodo della presidenza Eisenhower. La disponibilit\u00e0 di fonti primarie relative allo spionaggio varia, a seconda dell'et\u00e0 e dell'argomento trattato. La sicurezza continua ad essere uno dei principali ostacoli alla ricerca su molti aspetti dello spionaggio, in particolare sui dettagli operativi dei paesi coinvolti o dei dati su tecniche di raccolta specifici. \nLa federazione americana degli scienziati, istituita da Eisenhower, non mostra nella lista delle organizzazioni l'NSC 5412/2. Tuttavia nella biblioteca di Eisehower un documento che riporta l'elenco di relazioni con lo spionaggio, mostra nella lista delle organizzazioni un gruppo di operazioni segrete \"NSC 5412 (Covert Operations)\". \nPorzioni di questi file rimangono per sicurezza segreti .\n1955\" contiene revisioni di NSC 5412 che sono state emesse NSC 5412/1 e 5412/2.\nI documenti dell'attivit\u00e0 del NSC 5412 si trovano nella biblioteca di Eisenhower nei documenti dell'Ufficio della Casa Bianca (White House Office) , \nI documenti di una riunione dell'NSC 5412/2, avvenuta il 17 febbraio 1960, riguardanti azioni segrete contro Cuba, non sono stati trovati.\nFinalmente la Commissione Church dice che la responsabilit\u00e0 di questo gruppo cade sotto la direzione della CIA \nNell'archivio della CIA si fa cenno al NSC 5412 come il gruppo che si occupa della Guerra Fredda e dell'ingerenza degli Stati Uniti nella politica dell'Indonesia e in quella di Cuba.\nNell'archivio della libreria di Eisenhower vi \u00e8 un documento dell'\"U.S. National Security Council Presidential Records\", nel quale si parla delle minute dell'incontro speciale del NSC 5412 del Programma per un'azione segreta contro il regime di Castro (Program of Covert Action against the Castro Regime), riguardante lo sbarco nella baia dei Porci per preparare l'invasione di Cuba \n\u00e8 presente una lista dei membri partecipanti a questi programmi; seguono i principali responsabili:"}
{"id": "1264251", "revid": "1305772", "url": "https://it.wikipedia.org/wiki?curid=1264251", "title": "Bu$hleaguer", "text": "Bu$hleaguer \u00e8 la dodicesima traccia di Riot Act, album del 2002 dei Pearl Jam. La canzone \u00e8 un commento sul presidente George W. Bush.\nIn molti show del Riot Act Tour, Eddie Vedder ha eseguito \"Bu$hleaguer\" con una maschera caricaturale di Bush indossandola all'inizio, per poi appenderla sull'asta del microfono per poter cantare. La band fece notizia quando alcuni fan durante lo show di Denver lasciarono il palco dopo che Vedder \"impal\u00f2\" la maschera del presidente sull'asta del microfono.\nDopo una performance della canzone durante lo show di Uniondale il 30 aprile 2003, la band ricevette dei \"boo\" dalla folla che inizi\u00f2 a cantare \"U-S-A\". Vedder rispose difendendo la sua libert\u00e0 di parola e continu\u00f2 il concerto cantando \"Know Your Rights\" dei Clash.\nUna performance dal vivo della canzone \u00e8 disponibile su \"Live at the Showbox\"; una perofrmance della canzone missata da varie date del Riot Act Tour \u00e8 disponibile su \"Live at the Garden\" tra i contenuti speciali."}
{"id": "1264259", "revid": "190625", "url": "https://it.wikipedia.org/wiki?curid=1264259", "title": "Sequencer Audio/MIDI", "text": ""}
{"id": "1264260", "revid": "36426", "url": "https://it.wikipedia.org/wiki?curid=1264260", "title": "Mauritshuis dell'Aia", "text": ""}
{"id": "1264264", "revid": "1566286", "url": "https://it.wikipedia.org/wiki?curid=1264264", "title": "Antonio Molino Rojo", "text": "Biografia.\nHa fatto quasi novanta apparizioni in film fra il 1955 e il 1988, ma \u00e8 soprattutto famoso per i suoi ruoli nella trilogia del dollaro di Sergio Leone, cio\u00e8 \"Per un pugno di dollari\" (1964), \"Per qualche dollaro in pi\u00f9\" (1965) e \"Il buono, il brutto, il cattivo\" (1966). Ha anche recitato in \"C'era una volta il West\" (1968). Rojo non ha sempre interpretato membri di gang criminali nei western, in \"Il buono, il brutto, il cattivo\", per esempio, \u00e8 il buon capitano del campo di concentramento nordista la cui gamba era entrata in gangrena, il quale ammonisce il personaggio di Sentenza per la sua disonest\u00e0. "}
{"id": "1264265", "revid": "36426", "url": "https://it.wikipedia.org/wiki?curid=1264265", "title": "Stedelijk Museum di Amsterdam", "text": ""}
{"id": "1264268", "revid": "36426", "url": "https://it.wikipedia.org/wiki?curid=1264268", "title": "Van Gogh Museum di Amsterdam", "text": ""}
{"id": "1264275", "revid": "298229", "url": "https://it.wikipedia.org/wiki?curid=1264275", "title": "60 metri piani", "text": "I 60 metri piani sono una specialit\u00e0 sia maschile che femminile dell'atletica leggera. Si corrono generalmente nelle manifestazioni al coperto (indoor), dove sostituiscono i 100 metri piani come principale gara di velocit\u00e0. Raramente si corrono all'aperto e non sono disciplina olimpica.\nPer permettere lo svolgersi di questa gara, le piste al coperto comprendono, oltre all'anello di 200 metri usato per tutte le altre distanze, un apposito rettilineo tracciato all'interno dell'anello lungo il suo asse maggiore.\nRecord.\nIl record mondiale maschile appartiene allo statunitense Christian Coleman con il tempo di 6\"34, fatto registrare il 18 febbraio 2018 ad Albuquerque.\nAlcuni atleti hanno corso all'aperto, durante gare di 100 metri, in un tempo inferiore al record mondiale dei 60 m piani indoor, prestazioni che tuttavia non sono ratificabili: durante la finale dei 100 m ai Mondiali di Tyson Gay sui 60 m ha ottenuto lo stesso tempo del record di allora (6\"39, stabilito da Maurice Greene) mentre Usain Bolt, correndo verso il record mondiale di 9\"58, ha fatto segnare con 6\"31 un tempo inferiore. Durante la semifinale dei 100 metri ai Giochi olimpici di Su Bingtian ha ottenuto un tempo ancora migliore, transitando ai 60 m in 6\"29.\nIl record mondiale femminile \u00e8 detenuto dalla russa Irina Privalova con il tempo di 6\"92, ottenuto sempre sulla pista di Madrid in due occasioni, l'11 febbraio 1993 e il 9 febbraio 1995.\nMaschili.\n\"Statistiche aggiornate al 1\u00ba gennaio 2020.\"\nFemminili.\n\"Statistiche aggiornate al 9 febbraio 2021.\"\nLegenda:\nMigliori atleti.\nMaschili.\n\"Statistiche aggiornate al 1\u00ba gennaio 2020.\"\nFemminili.\n\"Statistiche aggiornate al 1\u00ba gennaio 2020.\""}
{"id": "1264277", "revid": "78273", "url": "https://it.wikipedia.org/wiki?curid=1264277", "title": "Museo Pu\u0161kin di Mosca", "text": ""}
{"id": "1264280", "revid": "36426", "url": "https://it.wikipedia.org/wiki?curid=1264280", "title": "Museo Navale Militare Centrale", "text": ""}
{"id": "1264281", "revid": "547992", "url": "https://it.wikipedia.org/wiki?curid=1264281", "title": "Rada Rassimov", "text": "Ha iniziato la carriera di attrice nei primi anni sessanta e dal 1975 ha lavorato prevalentemente in televisione.\nBiografia.\nEsordisce con una piccola parte in \"Senilit\u00e0\", diretto nel 1960 da Mauro Bolognini.\nFiglia di genitori serbi, sorella dell'attore Ivan Rassimov, ha avuto il momento di massima notoriet\u00e0 negli anni sessanta e negli anni settanta. Deve la fama all'interpretazione fornita nel film di Sergio Leone \"Il buono, il brutto, il cattivo\", dove ricopriva il ruolo di una prostituta picchiata da Sentenza (interpretato da Lee Van Cleef). Ne \"Il gatto a nove code\" di Dario Argento, interpreta il ruolo di Bianca Merusi, vittima di un assassino.\nPer la televisione ha preso parte a film come \"Caligola\" diretto da Luigi Squarzina, \"Gli angeli del potere\" di Giorgio Albertazzi o \"Bel ami\" di Sandro Bolchi. In teatro figura in vari lavori diretti da registi come Albertazzi, Giulio Bosetti e Giuseppe Patroni Griffi. Negli anni sessanta ha interpretato anche fotoromanzi per la Lancio insieme al fratello Ivan, anch'egli attore, soprattutto in film di genere western all'italiana e d'azione (in particolare poliziotteschi e \"cannibal\") fra gli anni sessanta e settanta. Negli anni ottanta ha interpretato il videoclip \"Radio Varsavia\" di Franco Battiato. \u00c8 tornata sulle scene nel 2003. Il suo ultimo film \u00e8 \"Perdutoamor\" del 2003, diretto da Franco Battiato e nel quale interpreta la parte di Clara Pasini.\nVita privata.\nFu la prima moglie dell'attore Gianni Musy, con cui ebbe una figlia, l'attrice Mascia Musy."}
{"id": "1264282", "revid": "36426", "url": "https://it.wikipedia.org/wiki?curid=1264282", "title": "Museo Letterario &quot;Vladimir Nabokov&quot;", "text": ""}
{"id": "1264283", "revid": "36426", "url": "https://it.wikipedia.org/wiki?curid=1264283", "title": "Museo Etnografico Russo", "text": ""}
{"id": "1264285", "revid": "599013", "url": "https://it.wikipedia.org/wiki?curid=1264285", "title": "Giorgio Stivanello", "text": "Biografia.\n\u00c8 scomparso nel 2010 all'et\u00e0 di settantasette anni.\nAnche suo figlio Piero, nato a Torino il 26 marzo 1957, \u00e8 stato un calciatore professionista, con all'attivo una presenza in Serie A con il L.R. Vicenza nella stagione 1974-1975.\nCarriera.\nCresciuto calcisticamente nel , fu una classica ala con un gioco basato su lunghe discese sulla fascia e cross verso gli attaccanti.\nPassato al nel 1953, dopo aver centrato la promozione in massima serie nella stagione 1954-55, contribuendo con 12 reti all'attivo, esord\u00ec in Serie A il 18 settembre 1955 in Padova-Lazio 1-2. Nella stagione 1956-1957 venne tesserato dalla Juventus, che lo impieg\u00f2 nel suo ruolo naturale, potendo disporre di una coppia di attaccanti adatta a sfruttarne i cross, formata da John Charles e Omar S\u00edvori.\n\"Stiva\" gioc\u00f2 nella Juventus per sei stagioni, giocando le prime 3 da titolare e le seguenti da rincalzo, collezionando 93 presenze e realizzando 20 gol, di cui 11 nella prima stagione (miglior marcatore bianconero della stagione, alla pari di Antonio Montico); durante la sua permanenza a Torino, la Juventus vinse tre scudetti e due Coppe Italia. I sei anni trascorsi con la \"Vecchia Signora\" furono intervallati dalla stagione 1960-61, quando Stivanello fu ceduto in prestito alla Lazio, con la quale per\u00f2 non disput\u00f2 gare di campionato.\nConcluse la sua carriera ad alto livello nella stagione 1962-1963 nel , realizzando due reti non sufficienti a evitare la retrocessione in B dei lagunari. In carriera ha totalizzato complessivamente 115 presenze e 25 reti in Serie A, e 64 presenze e 20 reti in Serie B."}
{"id": "1264286", "revid": "256896", "url": "https://it.wikipedia.org/wiki?curid=1264286", "title": "Museo-memoriale Suvorov", "text": ""}
{"id": "1264287", "revid": "36426", "url": "https://it.wikipedia.org/wiki?curid=1264287", "title": "Museo Russo", "text": ""}
{"id": "1264289", "revid": "729019", "url": "https://it.wikipedia.org/wiki?curid=1264289", "title": "Assago Milanofiori Forum", "text": "La stazione di Assago Milanofiori Forum (anche semplicemente Assago Forum) \u00e8 una stazione extraurbana della linea M2 della metropolitana di Milano, situata nei pressi del centro direzionale Milanofiori all'interno del comune di Assago.\nLa fermata della metropolitana \u00e8 collegata con un ponte pedonale al Forum d'Assago situato sul lato opposto del raccordo autostradale che collega Milano con la barriera di ingresso dell'autostrada Milano-Genova.\nStoria.\nLa realizzazione del prolungamento della linea M2 ha inizio nel 2003 quando il Consiglio regionale della Lombardia d\u00e0 il via libera al prolungamento della linea verso sud, con la nuova diramazione di Assago centro .\nI lavori veri e propri iniziano ad ottobre 2005 con la gara per aggiudicarsi l'appalto dei lavori. I lavori sarebbero dovuti durare 26 mesi, mentre l'inaugurazione era prevista per il 2008.\nDopo numerosi ritardi la stazione viene attivata il 20 febbraio 2011, come capolinea della nuova tratta proveniente da Famagosta. Da allora costituisce, con Piazza Abbiategrasso, uno dei due capilinea meridionali della linea.\nStrutture e impianti.\nAssago Milanofiori Forum \u00e8 una stazione extraurbana di superficie con due binari per le rispettive direzioni ed \u00e8 inoltre accessibile alle persone disabili.\nSorge in viale Milanofiori di fronte al Mediolanum Forum, nel comune di Assago.\nInterscambi.\nLa stazione Assago Milanofiori Forum \u00e8 raggiungibile con diverse linee automobilistiche interurbane dell'ATM:\nServizi.\nLa stazione dispone di:"}
{"id": "1264290", "revid": "188323", "url": "https://it.wikipedia.org/wiki?curid=1264290", "title": "60 metri", "text": ""}
{"id": "1264291", "revid": "827882", "url": "https://it.wikipedia.org/wiki?curid=1264291", "title": "Singles 96-06", "text": "Singles 96-06 \u00e8 il primo album di raccolta del gruppo musicale belga Hooverphonic, pubblicato il 21 novembre 2006.\nL'album contiene 20 singoli estratti nell'arco di 10 anni di carriera in quel periodo.\nI brani sono stati stilati in scaletta seguendo un ordine pi\u00f9 o meno cronologico, che tenta di riassumere tutta la produzione del gruppo la quale ha seguito evidenti cambiamenti passando per diversi stili musicali.\nL'album \u00e8 stato realizzato in versione CD+DVD, quest'ultimo contiene, oltre che tutti i video della band, anche il Live at Brussels Ancienne, un concerto di 90 minuti registrato durante il tour promozionale di No More Sweet Music.\nQuesta uscita discografica, oltre ad essere celebrativa, \u00e8 anche il capitolo di chiusura con l'etichetta discografica Columbia Records.\nL'unico singolo utilizzato per la promozione radiofonica \u00e8 We All Float."}
{"id": "1264296", "revid": "76963", "url": "https://it.wikipedia.org/wiki?curid=1264296", "title": "Erika Flores", "text": "Biografia.\nNegli anni Novanta ha recitato in un gran numero di film e di serie televisive, tra cui \"Dr. Quinn Medicine Woman\", dove ha affiancato molti altri giovani attori (come Chad Allen e Shawn Toovey). Grazie a questa fiction Erika ottenne una certa notoriet\u00e0 e ottenne una nomination allo Young Artist Awards."}
{"id": "1264297", "revid": "188323", "url": "https://it.wikipedia.org/wiki?curid=1264297", "title": "60 m", "text": ""}
{"id": "1264300", "revid": "767487", "url": "https://it.wikipedia.org/wiki?curid=1264300", "title": "Regola di Johnson", "text": "La regola di Johnson \u00e8 un metodo facente parte dell'Operation Scheduling che si usa quando diverse lavorazioni devono essere eseguite sulle stesse macchine in una sequenza precisa.\nPer poter trovare l'ordine ottimo in cui realizzare queste lavorazioni occorre conoscere il tempo esatto che impiegher\u00e0 ogni lavorazione su ogni macchina.\nEsempio di applicazione.\nVediamo come la regola di Johnson ci permette di risolvere un semplice problema di scheduling. Abbiamo un insieme di quattro lavorazioni che chiamiamo A, B, C e D che necessitano entrambe dei macchinari \"MacchinaUno\" e \"MacchinaDue\"; per ogni lavorazione conosciamo la durata esatta.\nConsideriamo ora il tempo minimo relativo alle lavorazioni eseguite su \"MacchinaUno\" e cio\u00e8 \"A\" che ha durata 2 minuti. Confrontando il tempo di lavorazione su \"MacchinaUno\" e su \"MacchinaDue\" vediamo che formula_1 dunque:\n formula_2 dunque la lavorazione A sar\u00e0 l'ultima ad essere eseguita.\nAggiorniamo la tabella relativa alla soluzione ottima:\nPassiamo ora al passo successivo prendendo il considerazione la lavorazione (tra quelle ancora \"libere\") con tempo di \"MacchinaUno\" minore ovvero la lavorazione \"C\". Osserviamo subito che formula_3 dunque:\n formula_4 dunque la lavorazione \"C\" sar\u00e0 la prima ad essere eseguita..\nAggiorniamo la tabella relativa alla soluzione ottima:\nProcedendo ulteriormente consideriamo prima la lavorazione \"D\" dove formula_5 che viene processata per seconda (essendo il primo posto gi\u00e0 occupato) e, infine, la lavorazione \"B\" che viene processata per terza (essendo i primi due posti gi\u00e0 occupati) sempre secondo le due regole sopra riportate, infatti formula_6.\nLa sequenza ottimale di scheduling secondo la regola di Johnson per questo esempio \u00e8, dunque:"}
{"id": "1264304", "revid": "1632387", "url": "https://it.wikipedia.org/wiki?curid=1264304", "title": "Out of the Night (EP)", "text": "Out of the Night \u00e8 il primo EP del gruppo musicale statunitense Great White, pubblicato nel 1983 dalla Aegean Records. Venne autofinanziato dalla band e vendette pi\u00f9 di 8.000 copie in meno di tre mesi, durante il periodo in cui Great White si trovavano in tour di spalla ai Dokken. Questo attir\u00f2 l'attenzione della EMI, che decise di mettere sotto contratto il gruppo per la pubblicazione del loro primo full-length omonimo l'anno successivo. \u00c8 stato ristampato nel 1987 dall'Enigma Records sotto il titolo di On Your Knees, probabilmente per capitalizzare la crescente popolarit\u00e0 ottenuta dalla band grazie all'album \"Once Bitten\".\nL'intero contenuto dell'EP \u00e8 stato inserito nell'album dal vivo \"\" e tre tracce (\"Out of the Night\", \"On Your Knees\" e \"Dead End\") sono state ri-registrate per l'inclusione nel primo disco del gruppo."}
{"id": "1264305", "revid": "125887771", "url": "https://it.wikipedia.org/wiki?curid=1264305", "title": "Raffaele Buranelli", "text": "Biografia.\nNasce nel 1968 a Roma, dove consegue con lode la laurea in DAMS con indirizzo regia cinematografica e televisiva, completando poi il percorso specialistico in Studi Storici, Critici e Teorici su Cinema e Audiovisivi presso l'Universit\u00e0 degli Studi Roma Tre. Frequenta laboratori di critica cinematografica con Mario Sesti, di sceneggiatura con Luca Vendruscolo, di cinema documentario con Gianfranco Pannone, di regia con Daniele Luchetti, di teatro comico con Lucia Poli al Teatro Argentina di Roma, di montaggio e di doppiaggio.\nNel 1987 debutta nella miniserie tv \"Due fratelli\", regia di Alberto Lattuada. Nel 1990 appare per la prima volta sugli schermi cinematografici con la produzione americana \"Capitan America\", regia di Albert Pyun. Intensa la sua attivit\u00e0 in teatro, dove esordisce nel 1992 con una commedia di Aristofane, \"Le nuvole\". Tra il 1998 e il 2002 \u00e8 protagonista di 16 campagne pubblicitarie, anche a diffusione mondiale (una con la regia di Michel Gondry).\nTra i suoi numerosi lavori televisivi ricordiamo: \"Sei forte maestro 2\", in cui interpreta il ruolo dell'insegnante di ginnastica \"Rocco\", \"Un posto al sole\" dove \u00e8 \"Fulvio Spataro\", \"Il bello delle donne\", dove \u00e8 lo sciagurato \"Giulio Trevi\", \"Incantesimo 5-6\", in cui ha il ruolo del giudice \"Giorgio Pardieri\", e \"Boris\", in cui \u00e8 la guest star, con il ruolo di \"Furio\", dell'episodio \"Lo scalatore delle Ande\". Nell'estate 2007 entra nel cast della soap opera di Canale 5, \"Vivere\", dove interpreta il ruolo di \"Emanuele Balbo\", per poi ritornare dal gennaio 2008.\nDal 2008 inizia a dedicarsi anche alla produzione di cortometraggi e documentari, tra i quali \"Farfallina\", scritto e diretto da Karin Proia, e \"Salom\u00e8 - Una storia\", di cui firma anche sceneggiatura e regia.\nVita privata.\nHa sposato l'attrice Karin Proia nel 2002. I due hanno una figlia."}
{"id": "1264314", "revid": "484362", "url": "https://it.wikipedia.org/wiki?curid=1264314", "title": "On Your Knees", "text": ""}
{"id": "1264315", "revid": "1714743", "url": "https://it.wikipedia.org/wiki?curid=1264315", "title": "Enrico del Monferrato", "text": "Fratello minore di Ottone II resse insieme a questi la \"Marca del Monferrato\" (marchio Monferratensis) a partire dal 1042.\nNel 1041, probabilmente, e comunque prima del gennaio 1042, sposa Adelaide nipote di Arduino il Glabro e detentrice dei diritti feudali sulla \"Marca di Torino\""}
{"id": "1264323", "revid": "1776051", "url": "https://it.wikipedia.org/wiki?curid=1264323", "title": "The Blue EP", "text": "The Blue EP \u00e8 un EP del gruppo musicale statunitense Great White, pubblicato nel 1991 dalla Capitol Records. Contiene lati B di alcuni singoli della band, tracce estratte dall'album \"Hooked\" e la cover inedita di \"Weak Brain &amp; Narrow Mind\" di Willie Dixon."}
{"id": "1264324", "revid": "110157", "url": "https://it.wikipedia.org/wiki?curid=1264324", "title": "From Luxury to Heartache", "text": "From Luxury to Heartache \u00e8 il quarto album di studio del gruppo pop/rock/reggae/new wave dei Culture Club, pubblicato nel 1986. Il lavoro rappresenta un deliberato allontanamento per il gruppo dal pop intriso di reggae dei lavori precedenti. Nonostante \"Reasons\" sia un pezzo apertamente reggae, i restanti nove brani dell'album (compreso il Lato B che d\u00e0 il titolo complessivo al disco, pur senza esservi incluso) sono maggiormente orientati verso il genere dance e new wave. Il produttore Arif Mardin, veterano del pop e dell'R&amp;B, sostituisce Steve Levine nel ruolo di produttore, nel tentativo di rivitalizzare il suono della band. A causa della crescente dipendenza da stupefacenti sviluppata dal cantante Boy George, le registrazioni si trascinarono cos\u00ec a lungo che Mardin dovette affidare al tecnico del suono Lew Hahn la registrazione delle voci finali. Ci vollero giorni interi per registrare le tracce vocali di canzoni come \"Gusto Blusto\" e la stessa \"Reasons\", con Boy George che continuava a lasciare le session senza preavviso e ad addormentarsi (una volta per due giorni di fila) sul mixer dello studio, come racconta durante il concerto live per \"VH1 Storytellers\" riproposto nel CD bonus annesso a \"Greatest Moments\" del 1998, l'anno della riunione della band, dopo quasi 13 anni.\nS\u00f9bito dopo la pubblicazione dell'album, iniziarono a circolare insistenti voci sulla dipendenza di George dall'eroina, finch\u00e9, nell'estate del 1986, il cantante dichiar\u00f2 pubblicamente la sua effettiva dipendenza. A luglio, venne arrestato dalla polizia britannica per possesso di cannabis. Alcuni giorni dopo, il tastierista Michael Rudetski, che aveva suonato sull'album e composto il brano di chiusura \"Sexuality\" con George, fu rinvenuto cadavere per un'overdose di eroina nella casa londinese di George, nel quartiere di Hampstead.\nNonostante l'album vendette poco meno di un milione di copie in tutto il mondo e il brano d'apertura, \"Move Away\", estratto come primo singolo, ottenne un buon successo di classifica (numero 7 nel Regno Unito), Boy George opt\u00f2 per la carriera solista ad un anno dall'uscita dell'album. \"God Thank You Woman\" fu il secondo singolo in Gran Bretagna, ma raggiunse soltanto il numero 31 in classifica, mentre negli U.S.A. fu scelto invece \"Gusto Blusto\", che non si piazz\u00f2 nemmeno tra i primi 100 (probabilmente a causa della mancanza di un video promo che trascinasse il singolo).\nIl singolo successivo avrebbe dovuto essere \"Heaven's Children\", la cui uscita era prevista per luglio, ma che, dopo il flop di \"God Thank You Woman\", non fu mai pubblicato (ne esiste una versione video live in Grecia, diffusa in rete, in cui lo stato di dipendenza del cantante \u00e8 palesemente visibile, nonostante la buona performance). La band si riun\u00ec una prima volta berevemente, nel 1990, ma il materiale allora prodotto fu bocciato dalla casa discografica, e una seconda volta pi\u00f9 a lungo, nel periodo 1998-2002, pubblicando moltissimo materiale nuovo, tra cui un album di inediti e il concerto live summenzionato, e diverse raccolte di successi e rarit\u00e0 in vari formati (CD, DVD, etc.)\nI lati B.\nSecondo la tradizione ormai radicata dei Culture Club, anche il quarto album prende puntualmente il suo titolo da una canzone che non figura tra le tracce inserite nel long-playing, ma che viene invece inserita sul lato B di uno dei singoli estratti. La title-track \"From Luxury To Heartache\", di cui esistono due differenti versioni, compare infatti sul retro del secondo singolo inglese, \"God Thank You Woman\", nella versione breve, e sul lato B del relativo maxi singolo, nella versione extended, sottotitolata \"It's All Her Fault Extended Version\", che oltre ad essere pi\u00f9 lunga, comprende anche alcuni versi cantati supplementari, non inclusi nella versione edit del 45 giri. Quest'ultima, a differenza di tutti gli altri lati B dei Culture Club, non \u00e8 stata inserita nella versione digitalizzata in CD dell'album, l'unico dei primi quattro a non essere stato ristampato con aggiunte nel 2003, bens\u00ec inalterato nel 1998, poich\u00e9 gi\u00e0 pubblicato nel 1986, proprio all'inizio dell'era del compact disc, digitalizzato e con tre bonus tracks, costituite dalle versioni extended dei due singoli e da un lunghissimo remix di \"Sexuality\", unico brano dell'album scritto con lo sfortunato Rudetsky (che fu trovato morto per overdose, nella casa londinese di George, poco dopo l'uscita del disco). Originariamente pubblicata sul lato B del maxi singolo di \"Move Away\", la versione estesa di \"Sexuality\", nota anche come \"Tango Dub Remix\", nei suoi 10 minuti e passa di remix, incorpora anche elementi di \"Move Away\" e dell'ottava traccia dell'album, \"Too Bad\". La sola versione breve \u00e8 stata inserita nella raccolta \"Culture Club 12inch Plus Collection\", pubblicata anche in versione CD, con remix, lati B e tracce notevoli, seguito ideale del \"Best Of Culture Club\" (contenente invece i migliori brani dei primi tre album, oltre alla chicca acustica \"The Dream\"), che continua a venire ripubblicato ad intervalli regolari, con copertine sempre diverse e la lista delle tracce inalterata.\nTracce.\nTutti i brani composti dai Culture Club (O'Dowd/Hay/Moss/Craig) con Phil Pickett, tranne 3 (Culture Club), 10 &amp; 13 (Culture Club con Michael Rudetsky).\nNote.\n1-10: tracce LP1-12: tracce MC1-13: tracce CD14: B-side del 45 di \"God Thank You Woman\"15: B-side del maxi singolo di \"God Thank You Woman\""}
{"id": "1264325", "revid": "18323", "url": "https://it.wikipedia.org/wiki?curid=1264325", "title": "Collezione Paolo VI", "text": "La Collezione Paolo VI \u00e8 un museo legato alla figura di Giovanni Battista Montini, con sede a Concesio, in provincia di Brescia.\nStoria della collezione.\nLa Collezione prende avvio storicamente nel 1955, un anno dopo l'inizio dell'episcopato milanese di Giovanni Battista Montini. Il futuro papa Paolo VI aveva instaurato un'assidua interlocuzione con il mondo dell'arte e degli artisti: a questa linea dell'arcivescovo fu direttamente connessa l'azione promotrice del suo segretario personale, monsignor Pasquale Macchi, al quale si deve una cospicua parte dell'attuale raccolta, che, per suo lascito, \u00e8 pervenuta a Brescia.\nDal 1987 fino al 2009 la collezione era esposta nella sede di via Alessandro Monti 9 a Brescia. Oggi la Collezione \u00e8 situata nella nuova sede museale di Concesio (Brescia), paese natale di papa Montini, in un allestimento curato dallo storico dell'arte Paolo Bolpagni e dall'architetto Michele Piccardi. &lt;br&gt;Con il cambio di sede e l'inaugurazione l'8 novembre 2009 alla presenza di papa Benedetto XVI, il museo ha assunto la denominazione \"Collezione Paolo VI - arte contemporanea\".\nNel 2011 la Collezione si \u00e8 arricchita di circa duecento lavori conferiti in comodato dalla CEI e realizzati da artisti contemporanei per illustrare i volumi del nuovo lezionario da messa.\nLa Collezione \u00e8 gestita dall\"'Associazione Arte e Spiritualit\u00e0\" per conto dell'ente proprietario, la \"Fondazione Opera per l'Educazione Cristiana\".\nOpere principali.\nNel museo sono visibili circa 270 delle oltre settemila opere che attualmente compongono la Collezione.\nTra le pi\u00f9 importanti opere del \"corpus\" della raccolta montiniana figurano lavori di autori come Marc Chagall, Henri Matisse, Pablo Picasso, Ren\u00e9 Magritte, Salvador Dal\u00ed, Erich Heckel, Emilio Vedova, Hans Hartung, David Hockney, Oskar Kokoschka, Gino Severini, Felice Casorati, Mario Sironi, Giorgio Morandi, Salvatore Fiume, Aldo Carpi, Georges Rouault, Jean Guitton, Lucio Fontana, Gi\u00f2 Pomodoro, Arnaldo Pomodoro, Gigiotti Zanini, Dolores Puthod."}
{"id": "1264327", "revid": "2014155", "url": "https://it.wikipedia.org/wiki?curid=1264327", "title": "Anna d'Asburgo (1528-1590)", "text": "Biografia.\nAnna era la figlia dell'imperatore Ferdinando I, e di sua moglie, Anna Jagellone. I suoi nonni paterni erano Filippo I di Castiglia e sua moglie la regina Giovanna I. I suoi nonni materni erano il re Vladislao II di Boemia e la sua terza moglie Anna di Foix-Candale.\nMatrimonio.\nFin da bambina venne promessa in sposa a vari pretendenti, dapprima al principe Teodoro di Baviera poi a Carlo II d'Orl\u00e9ans, ma entrambi morirono prima che le nozze potessero essere celebrate.\nInfine, il 4 luglio 1546 a Ratisbona, all'et\u00e0 di diciassette anni, Anna spos\u00f2 il duca Alberto V di Baviera, fratello di Teodoro, con una dote di 50.000 talleri. Questo matrimonio era parte di una rete di alleanze in cui suo zio, l'imperatore Carlo V, sperava di assicurarsi il sostegno del duca Guglielmo prima di imbarcarsi nelle Guerra di Smalcalda.\nInfatti, il duca Guglielmo, pur rimanendo formalmente neutrale, concesse il passaggio delle truppe imperiali per marciare contro le forze della Lega di Smalcalda che assediarono la fortezza di Ingolstadt.\nAnna ed Alberto ebbero sette figli:\nFino all'ascesa al trono di Alberto, la coppia visse nel Castello del Trausnitz a Landshut. \nAnna ed Alberto di Baviera esercitarono una grande influenza sulla vita intellettuale della propria citt\u00e0 di residenza, come attestato dal loro sostanziale sostegno finanziario e dalla fondazione di vari musei, cosa che accrebbe la reputazione di Monaco come citt\u00e0 d'arte. \nI Duchi sostennero anche il pittore Hans Mielich, portarono alla propria corte Orlando di Lasso, e contribuirono con la loro collezione di libri a costituire il primo nucleo della Biblioteca di Stato bavarese. Descritta come donna pia, Anna sostenne il convento cattolico di Vadstena in Svezia con cospicui doni in denaro, e fu ritenuta una sostenitrice dell'Ordine Francescano. Nel Nuovo Castello di Monaco, Anna partecip\u00f2 inoltre alla rigida educazione di suo nipote, il futuro Principe Elettore Massimiliano I di Baviera. Per la Duchessa, amante dell'arte, venne costruito, dentro la Residenza il cosiddetto Witwenbau, in cui Anna risiedette e tenne la propria corte, dalla morte del marito nel 1579 fino alla propria morte, con una rendita vedovile di 200.000 fiorini.\nCome diretto discendente dell'Arciduchessa Anna, il futuro Imperatore Carlo VII Alberto fond\u00f2 la sua pretesa al trono asburgico. Egli fece infatti riferimento alla volont\u00e0 dell'imperatore Ferdinando I, che aveva stabilito che, qualora si fosse pervenuti all'estinzione del ramo maschile della propria famiglia, l'eredit\u00e0 asburgica avrebbe dovuta essere attribuita ai discendenti maschili di Anna. Tale disposizione era stata anche inserita nel contratto di matrimonio di Anna ed Alberto, in cui si specificava che la scomparsa del ramo degli Asburgo di Spagna, dovesse esser devoluto ai discendenti di sesso maschile dell'Arciduchessa Anna i domini ereditari austriaci, la Boemia, la Moravia, la Slesia e l'Ungheria."}
{"id": "1264336", "revid": "2052986", "url": "https://it.wikipedia.org/wiki?curid=1264336", "title": "Antonio Casale", "text": " \u00c8 stato accreditato anche come Nino Casale e Anthony Vernon.\nFece una breve apparizione nel ruolo del morente Bill Carson ne \"Il buono, il brutto, il cattivo\". Comparve anche nella parte iniziale di \"Gi\u00f9 la testa\", nel ruolo di uno dei passeggeri della carrozza che umilia il protagonista Juan. Conclusasi la stagione del western all'italiana, prest\u00f2 il suo volto a personaggi cattivi del filone poliziottesco."}
{"id": "1264337", "revid": "43530", "url": "https://it.wikipedia.org/wiki?curid=1264337", "title": "Calabrasella", "text": ""}
{"id": "1264338", "revid": "425388", "url": "https://it.wikipedia.org/wiki?curid=1264338", "title": "Il viaggiatore di terza classe", "text": "Il viaggiatore di terza classe (titolo originale francese \"Le pendu de Saint-Pholien\", pubblicato in traduzione italiana anche coi titoli Maigret e il viaggiatore di terza classe e L'impiccato di Saint-Pholien) \u00e8 un romanzo poliziesco di Georges Simenon con protagonista il commissario Maigret.\n\"Il viaggiatore di terza classe\" \u00e8 il quarto romanzo dedicato alle inchieste del commissario Maigret ed \u00e8 basato su un drammatico ricordo di giovent\u00f9 di Simenon: a Liegi, nei primi anni di universit\u00e0, Simenon aveva infatti partecipato, con un gruppo di compagni, ad una societ\u00e0 segreta, \"La Caque\", ispirata ad un libertarismo romantico, anarchico e boh\u00e9mien. La societ\u00e0 venne sciolta quando il giovane pittore Joseph Kleine, si impicc\u00f2 al portone della chiesa di Saint-Pholien.\nTrama.\nAll'interno di un albergo di Brema, un uomo di nome Louis Jeunet (ma Maigret scoprir\u00e0 che il suo vero nome \u00e8 Jean Lecocq d'Arneville), si suicida sparandosi un colpo di pistola in bocca, quasi sotto gli occhi del commissario, che lo stava seguendo con lo stesso treno da Bruxelles. Un certo Joseph Van Damme si presenta all'obitorio, muovendo la curiosit\u00e0 del commissario, al quale, tornato a Parigi, rubano una valigia. L'inchiesta porter\u00e0 Maigret a Reims, dove la vittima \u00e8 stata vista di recente con un bancario, Maurice Belloir. Qui Maigret ritrova Van Damme, in compagnia di un fotoincisore, Jef Lombard, e di uno scultore, Gaston Janin, tutti come la vittima originari di Liegi (citt\u00e0 natale di Simenon).\n\u00c8 che all'origine del suicidio ci sono eventi che rimandano a dieci anni prima, per scoprire i quali il commissario si reca appunto nella citt\u00e0 belga, dove l'inchiesta si fa pericolosa (tentano persino di ucciderlo) e dove scopre che il suicidio di un certo \u00c9mile Klein, trovato impiccato nel portico della chiesa di Saint-Pholien, \u00e8 collegato a tutti loro, che facevano parte, al tempo in cui erano studenti, di una societ\u00e0 segreta: la \"confraternita dell'Apocalisse\", piena di eccentriche idee anarchico-libertarie.\nLa storia finalmente viene fuori: Klein, dieci anni prima, aveva ucciso quasi per scommessa un altro dei soci, Willy Mortier, e gli altri ne avevano gettato il corpo nel fiume, da dove non fu mai ritrovato. Hanno tutti continuato con la propria vita, tranne Jean, che aveva cambiato nome ed era partito per Parigi, ma poi negli anni era tornato in contatto con loro e li accusava di avergli \"rubato la felicit\u00e0\", ricattandoli e poi bruciando i biglietti di carta moneta che da loro riceveva. Maigret ricostruisce la spiegazione del suo suicidio e decide di lasciar perdere gli altri, considerando il fatto che gli implicati hanno figli piccoli.\nEdizioni.\nIl romanzo \u00e8 stato scritto presso la villa M. Gloaguen a Concarneau nell'autunno del 1930 e pubblicato per la prima volta in Francia nel febbraio del 1931, presso l'editore Fayard.\nIn Italia \u00e8 apparso per la prima volta nel 1932, tradotto da Guido Cantini e pubblicato da Mondadori nella collana \"I libri neri. I romanzi polizieschi di Georges Simenon\" (n\u00b0 2) e sempre per lo stesso editore \u00e8 stato ripubblicato anche con il titolo \"Maigret e il viaggiatore di terza classe\" (dal 1969 nella traduzione di Elena Cantini, e dal 1988 in quella di Donatella Zazzi), in altre collane o raccolte tra gli anni quaranta e ottanta. Nel 1993 \u00e8 stato pubblicato presso Adelphi con il titolo \"L'impiccato di Saint-Pholien\", tradotto da Gabriella Luzzani, nella collana dedicata al commissario (parte de \"gli Adelphi\", al n\u00b0 55).\nFilm e televisione.\nDue sono stati gli adattamenti per la televisione di questo romanzo:"}
{"id": "1264345", "revid": "486946", "url": "https://it.wikipedia.org/wiki?curid=1264345", "title": "Eugene Photomas", "text": ""}
{"id": "1264346", "revid": "57342", "url": "https://it.wikipedia.org/wiki?curid=1264346", "title": "Enzo Petito", "text": "Biografia.\nEnzo Petito era pronipote del celebre Antonio (1822\u20131876), di cui suo nonno paterno Davide era infatti il fratello.\nInizi\u00f2 la carriera con il teatro di Eduardo De Filippo dagli anni cinquanta, facendo parte della compagnia teatrale de \"La scarpettiana\", al teatro San Ferdinando di Napoli, diretta da Eduardo, insieme ad attori come Ugo D'Alessio, Pietro De Vico e Franco Sportelli.\nAl cinema ha interpretato diversi ruoli negli anni sessanta. La sua apparizione pi\u00f9 importante \u00e8 stata nel 1966 nel film di Sergio Leone \"Il buono, il brutto, il cattivo\", nel quale interpreta il proprietario di un negozio di armi. Di particolare rilievo l'interpretazione dell'ingegnere Fritzmayer nella pellicola di Dino Risi \"Il vedovo\"."}
{"id": "1264347", "revid": "287204", "url": "https://it.wikipedia.org/wiki?curid=1264347", "title": "Necati Ates", "text": ""}
{"id": "1264352", "revid": "17654", "url": "https://it.wikipedia.org/wiki?curid=1264352", "title": "From luxury to heartache", "text": ""}
{"id": "1264354", "revid": "1516566", "url": "https://it.wikipedia.org/wiki?curid=1264354", "title": "Nembo", "text": ""}
{"id": "1264356", "revid": "729019", "url": "https://it.wikipedia.org/wiki?curid=1264356", "title": "Assago Milanofiori Nord", "text": "Assago Milanofiori Nord (anche semplicemente Assago Nord) \u00e8 una stazione extraurbana della linea M2 della metropolitana di Milano.\nStoria.\nIl Consiglio Regionale della Lombardia deliber\u00f2 nel 2003 il prolungamento della linea M2 verso sud, con la nuova diramazione di Assago Milanofiori Forum.\nI lavori veri e propri iniziarono ad ottobre 2005 con la gara d'appalto. I lavori sarebbero dovuti durare 26 mesi, mentre l'inaugurazione era prevista per il 2008.\nDopo numerosi ritardi, la stazione venne attivata il 20 febbraio 2011, contemporaneamente alla nuova tratta da Famagosta ad Assago Milanofiori Forum.\nStrutture e impianti.\nAssago Milanofiori Nord \u00e8 una stazione extraurbana di superficie, passante, con due binari per le rispettive direzioni ed \u00e8 inoltre accessibile alle persone disabili.\nSorge in Via del Bosco Rinnovato (una traversa di Viale Milanofiori) di fronte al centro multidirezionale di Assago, in un'area attualmente a carattere rurale. Sono tuttavia in costruzione e in progetto numerose strutture, dove troveranno collocazione vari uffici di societ\u00e0 nazionali e multinazionali. Tra queste c'\u00e8 anche il progetto di un grattacielo alto 212 metri che sar\u00e0 chiamato \"Milanone\".\nNei pressi della stazione vi \u00e8 anche un grande centro commerciale (Carrefour) che comprende negozi, uffici, una palestra, un cinema multisala della catena UCI con 10 sale e una libreria.\nServizi.\nLa stazione dispone di:"}
{"id": "1264360", "revid": "547034", "url": "https://it.wikipedia.org/wiki?curid=1264360", "title": "Gioved\u00ec nero di Milano", "text": "Gioved\u00ec nero di Milano \u00e8 il nome dato dalla stampa a una serie di atti criminosi compiuti gioved\u00ec 12 aprile 1973 a Milano da militanti di gruppi neofascisti e del MSI durante una manifestazione che dopo essere stata autorizzata fu all'ultimo momento vietata dalla questura. Tra questi, vi \u00e8 l'omicidio del poliziotto Antonio Marino colpito da una bomba lanciata da alcuni manifestanti.\nStoria.\nLa preparazione.\nI vertici del MSI-DN e del Fronte della Giovent\u00f9 avevano indetto per il 12 aprile una manifestazione con un comizio di Ciccio Franco a Milano con lo scopo di \"dimostrare contro la violenza rossa\". Il corteo avrebbe dovuto sfilare da Piazza Cavour a Piazza Tricolore, dove si sarebbe tenuto il comizio.\nIl prefetto Libero Mazza pose per\u00f2 il veto all'evento poco prima dell'inizio della sfilata per gravi motivi di ordine pubblico. Franco, il leader dei Moti di Reggio, era noto per le istigazioni alla violenza, e la questura voleva evitare una recrudescenza degli atti criminosi legati alle attivit\u00e0 missine. Inoltre alla parata avrebbero partecipato militanti dei gruppi pi\u00f9 estremisti della destra eversiva come Avanguardia Nazionale, Ordine Nuovo e Lotta di Popolo, provenienti da tutta Italia.\nPrecedenti.\nAlcuni militanti de \"La Fenice\" gi\u00e0 pochi giorni prima (il 7 aprile) avevano tentato di effettuare un attentato sul treno Torino-Genova-Roma. Nico Azzi, militante milanese legato a Ordine Nuovo, era rimasto ferito quando mezzo chilogrammo di tritolo, innescato erroneamente, era in parte esploso nel maldestro tentativo di installare un ordigno sul treno, dopo che si era volontariamente fatto notare con una copia del giornale Lotta Continua in tasca, al fine di operare un'azione di depistaggio preventivo.\nLa manifestazione e le violenze.\nI manifestanti, nonostante il divieto, alle 17.30 si radunarono ugualmente, capitanati dal vicesegretario Franco Servello e dall'onorevole Francesco Petronio, e alle 18.30 marciarono verso la prefettura per protestare contro il divieto; la parata fu caratterizzata da numerosi atti di violenza e di teppismo, per cui venne schierato il III reparto Celere. Vi furono diverse schermaglie tra forze dell'ordine e manifestanti.\nI neofascisti invasero la Casa dello Studente di Viale Romagna in cui praticarono gravi atti di vandalismo e danneggiarono l'istituto magistrale \"Virgilio\" di Piazza Ascoli, ritenuto un luogo legato alla sinistra milanese.\nLungo via Bellotti, nei dintorni di via Kramer, dalla folla vennero lanciate due bombe a mano SRCM Mod. 35 contro le forze dell'ordine ferendo con la prima un passante e un poliziotto; la seconda invece colpi al petto l'agente Antonio Marino, di 22 anni, uccidendolo. Altri dodici celerini furono travolti dalle schegge, riportando ferite di varia entit\u00e0. Marino, originario della provincia di Caserta, era divenuto poliziotto nel 1971, dopo un periodo trascorso in Germania.\nLe indagini.\n150 manifestanti appartenenti a gruppi neofascisti vennero arrestati e iscritti all'albo degli indagati dal Sostituto Procuratore della Repubblica Guido Viola: 80 vennero subito rilasciati, mentre per i restanti si proseguirono le indagini. Gli arrestati vennero incriminati per ricostituzione del Partito Fascista, reato punibile secondo la Legge Scelba, ma le condanne furono poche e di leggera entit\u00e0, a parte quella di Murelli e Loi.\nIl 9 marzo 1977, due giovani neofascisti, Vittorio Loi e Maurizio Murelli vennero riconosciuti colpevoli in seguito a una delazione di Gianluigi Radice (segretario provinciale del Fronte della Giovent\u00f9 che la sera stessa dei fatti aveva reso una dettagliata deposizione sui fatti, che gli consent\u00ec, tra l'altro, di ricevere la taglia di 5 milioni di lire promessa dallo stesso MSI a favore di coloro che indicassero gli autori del reato). Radice stesso venne inquisito e poi prosciolto.\nInterrogando i manifestanti arrestati cominci\u00f2 a emergere che la parata sarebbe stata organizzata e pianificata attraverso riunioni in un bar di Piazza San Babila, punto di ritrovo dei neofascisti milanesi, e non sarebbe stata un atto di violenza spontanea.\nPietro De Andreis e Nestore Crocesi, emissari della federazione missina, vennero citati come contatti tra il partito e i \"sanbabilini\".\nFu ricostruito il percorso delle armi presenti nella manifestazione: erano state portate sul posto numerose mazze ferrate, alcune molotov, pistole e tre bombe a mano, di cui due erano state usate. Le bombe risultarono fornite da Azzi, l'attentatore ferito sul treno.\nTra gli arrestati durante gli scontri spiccavano i nomi di Mario Di Giovanni, terrorista di Ordine Nero condannato poi l'anno successivo per possesso di tre chilogrammi di esplosivo, e Cesare Ferri, quest'ultimo inizialmente imputato per la strage di piazza della Loggia e successivamente assolto con formula piena nonch\u00e9 risarcito per il tempo trascorso in regime di custodia cautelare.\nLe reazioni e le condanne.\nIl partito missino almeno formalmente cerc\u00f2 di dissociarsi dai fatti: arriv\u00f2 a offrire un premio di cinque milioni di lire a chi avesse aiutato a identificare i colpevoli. I soldi andarono a Radice, l'autore della deposizione che permise l'arresto. Identificati i colpevoli, l'MSI neg\u00f2 ogni rapporto con i due giovani; ci\u00f2 nonostante, Murelli all'atto dell'arresto aveva con s\u00e9 la tessera del partito. Anche Loi era noto per la sua militanza politica, per cui il disconoscimento di fatto non ebbe successo.\nOrmai chiamato in causa, l'MSI finanzi\u00f2 i due imputati, offrendo loro 22 milioni di lire per i risarcimenti. Offr\u00ec anche alla famiglia di Marino 20 milioni, a titolo di risarcimento. Questi soldi tuttavia non vennero versati, e la famiglia sporse denuncia contro il partito.\nMurelli e Loi ricevettero condanne a 19 e 18 anni di carcere rispettivamente, e Nico Azzi sub\u00ec una condanna a due anni (oltre al danno fisico permanente). Murelli all'epoca era diciannovenne e Loi ventunenne: era figlio del campione di boxe Duilio Loi.\nLa magistratura chiese l'autorizzazione a procedere contro Servello e Petronio: la Camera dei deputati ritenne che non vi fossero gli estremi e tutel\u00f2 i due deputati negando il permesso per le indagini. Il 26 maggio 1978 con sentenza del Tribunale di Milano i dirigenti locali missini venivano assolti dalle accuse di aver organizzato deliberatamente gli scontri."}
{"id": "1264361", "revid": "30232", "url": "https://it.wikipedia.org/wiki?curid=1264361", "title": "Omicidio di Antonio Marino", "text": ""}
{"id": "1264362", "revid": "1186766", "url": "https://it.wikipedia.org/wiki?curid=1264362", "title": "Vercellese", "text": ""}
{"id": "1264363", "revid": "1833487", "url": "https://it.wikipedia.org/wiki?curid=1264363", "title": "Novarese", "text": ""}
{"id": "1264365", "revid": "287204", "url": "https://it.wikipedia.org/wiki?curid=1264365", "title": "Daniel de Ridder", "text": ""}
{"id": "1264367", "revid": "6340", "url": "https://it.wikipedia.org/wiki?curid=1264367", "title": "Hooverphonic presents Jackie Cane", "text": ""}
{"id": "1264368", "revid": "438678", "url": "https://it.wikipedia.org/wiki?curid=1264368", "title": "Il re ed io (film 1956)", "text": "Il re ed io (\"The King and I\") \u00e8 un film del 1956 diretto da Walter Lang e interpretato da Deborah Kerr e Yul Brynner. L'attore era stato protagonista della versione teatrale del musical, che lo aveva fatto diventare un divo, un ruolo che interpret\u00f2 sul palcoscenico 4.500 volte.\nIl soggetto del film \u00e8 tratto dalla commedia musicale \"The King and I\" di Richard Rodgers e Oscar Hammerstein II, tratta a sua volta dal romanzo di Margaret Landon che racconta l'esperienza di Anna Leonowens, istitutrice alla corte siamese. Nel 1957, il film vinse ben cinque Oscar: quello per l'attore protagonista, i costumi, la colonna sonora, il suono e le scenografie.\nQuesto \u00e8 il secondo rifacimento cinematografico tratto dal libro della Landon e dalla biografia di Anna Leonowens. Il primo, datato 1946, \u00e8 intitolato \"Anna e il re del Siam\" ed \u00e8 interpretato da Irene Dunne e Rex Harrison. Di genere drammatico, il film vinse due premi Oscar, per la fotografia e la scenografia. Nel 1999 usc\u00ec \"Anna and the King\", un film di Andy Tennant interpretato da Jodie Foster e da Chow Yun-fat.\nEsiste anche una versione de \"Il re ed io\" del 1999, prodotta come lungometraggio di animazione.\nTrama.\nNello stato del Siam arriva la giovane insegnante gallese Anna Leonowens, vedova insieme al figlioletto Louis, con l'incarico di istitutrice dei numerosi figli del re Mongkut. Al loro arrivo incontrano Kralahome, il severo primo ministro dello Siam, che li conduce a vivere al Palazzo Reale, violando il contratto di Anna che richiedeva di vivere in una casa al di fuori delle mura della reggia.\nAl palazzo Anna incontra Mongkut, che la introduce alla sua consorte Thiang insieme alle altre sue numerosi mogli, quindici figli (dagli altri sessantasette) e fra questi il pi\u00f9 anziano, il principe Chulalongkorn. Quando le mogli aiutano Anna a disfare i bagagli, trovano una fotografia di Tom, il fu marito di Anna. Le mogli si mettono a deridere Tuptim, una ragazza proveniente da Burma che \u00e8 innamorata di un altro uomo, Lun Tha.\nMongkut, illuminato, si rende conto che lo stato si trova in arretrato rispetto al resto del mondo e che \u00e8 imperativo aprirsi all'estero e in particolare all'occidente. Anna si scontra con le tradizioni del paese e ha un burrascoso inizio con i figli (che non credono nell'esistenza della neve poich\u00e9 non l'hanno mai vista) e con il re stesso, che scopre Tuptim con una copia de \"La capanna dello zio Tom\", il che porta ad una accesa discussione con Anna riguardante lo schiavismo, che \u00e8 ancora praticato nel suo popolo.\nIn seguito il re chiede ad Anna di inviare una lettera ad Abraham Lincoln per comunicargli di volere inviare degli elefanti in America per aiutare il suo esercito nella Guerra civile e lascia Anna a finire di scrivere dopo che lei cerca di spiegargli che gli elefanti non resteranno a lungo se invia solo gli esemplari maschi. Anna scopre Lun Tha, che chiede aiuto per poter fuggire portandosi Tuptim. Inizialmente Anna ha paura di prendere parte al piano, ma decide di aiutare i due innamorati poich\u00e9 le ricordano del suo passato con Tom.\nMongkut inizia a ripudiare gli inglesi per il modo in cui lo vedono come un sovrano crudele e barbarico, e crede che i britannici vogliano prendere lo Siam nel loro impero. Mongkut \u00e8 molto nervoso di fronte alla futura visita da parte dell'ambasciata inglese, con sir John Hay ed Edward Ramsay (un vecchio amore di Anna) e promette ad Anna di procurarle una casa al di fuori del palazzo se lei lo aiuter\u00e0 ad accogliere i britannici, lei accetta di organizzare una festa con banchetto e ballo in stile europeo per gli ospiti.\nAlla sera dell'incontro con i britannici, Edward si mette a parlare con Anna ricordandole dei vecchi tempi insieme per convincerla di tornare nella societ\u00e0 inglese, poi tenta di ballare con lei solo per essere interrotto da Mongkut, che li rimprovera ricordandoli che si balla dopo cena. Mongkut impressiona gli ospiti con osservazioni intellettuali e Tuptim presenta il suo adattamento de \"La capanna dello zio Tom\" eseguito come un balletto siamese, il che fa arrabbiare Mongkut e Kralahome per via delle tematiche contro lo schiavismo e tentano di rintracciare Tuptim, che per\u00f2 \u00e8 gi\u00e0 scappata con Lun Tha.\nQuando gli ospiti se ne sono andati, Anna riceve un anello da parte del re, come simbolo di gratitudine per i suoi servizi. Anna discute con il re spiegando che lui la vede solo come una donna qualsiasi, che nella realt\u00e0 un uomo dovrebbe avere una sola anima gemella alla quale restare fedele, e inizia a raccontare del suo primo ballo che ha avuto. Il re \u00e8 incuriosito da ci\u00f2 e si mette a danzare con Anna.\nIl momento fra i due viene interrotto bruscamente da Kralahome, che li informa della cattura di Tuptim. Mongkut ignora le suppliche di Anna e ha l'intenzione di frustare Tuptim per punizione, ma Anna insiste definendo il suo modo di fare barbarico e senza cuore. Il re ci rimane male ed esce dalla sala, mentre Kralahome accusa Anna di avere rovinato il sovrano mettendogli in testa menzogne moderne. A peggiorare le cose Tuptim viene portata via e scopre che Lun Tha \u00e8 stato ritrovato morto annegato nel fiume. Distrutta da questa serie di eventi, Anna restituisce l'anello e decide di andarsene con la prima nave che partir\u00e0 dal Siam.\nLa sera in cui sta per partire con Louis, Anna viene informata da Thiang che il re sta morendo, rifiutando di mangiare o dormire e tenendosi isolato dagli altri. Thiang consegna ad Anna una lettera incompiuta da parte di Mongkut, che esprime profonda gratitudine nei suoi confronti nonostante le differenze. Anna corre in lacrime sul letto di morte del re, che le d\u00e0 il suo anello per averle sempre detto a verit\u00e0 e persuade lei e Louis a restare nel Siam.\nMongkut lascia come suo successore Chulalongkorn, e come primo passo stabilisce che i sudditi non devono prostrarsi davanti a lui, recependo cos\u00ec le idee dell'istitutrice e abolisce lo schiavismo. Soddisfatto di avere lasciato il suo regno in buone mani, Mongkut muore in pace sotto lo sguardo di Anna e di Kralahome.\nProduzione.\nIl film fu prodotto dalla Twentieth Century Fox Film Corporation (con il nome Twentieth Century-Fox Film Corporation).\nIl musical era stato pensato per Gertrude Lawrence, che avrebbe dovuto essere la protagonista anche del film. Ma alla cantante fu diagnosticato un cancro che la condusse presto alla morte. Per il ruolo dell'istitutrice inglese si pens\u00f2 allora a Dinah Shore, cantante ma anche attrice. Quindi, a Maureen O'Hara, che aveva una gradevole voce da soprano. Ma Richard Rodgers si oppose alla sua candidatura. Yul Brynner spinse per far cadere la scelta su Deborah Kerr che ottenne la parte, anche se poi dovette essere doppiata, nelle parti cantate, da Marni Nixon. La Kerr e la Nixon lavorarono gomito a gomito nello studio di registrazione per far combaciare perfettamente le parti recitate a quelle cantate. La Nixon avrebbe, in seguito, doppiato l'anno dopo l'attrice anche in \"Un amore splendido\".\nLe parti danzate vennero coreografate da Jerome Robbins con la consulenza, per le danze orientali, di Michiko Iseri. Le maschere siamesi sono disegnate da Wah Chang che non fu accreditato.\nDistribuzione.\nDistribuito dalla Twentieth Century Fox Film Corporation (con il nome Twentieth Century-Fox Film Corporation), il film fu presentato da Darryl F. Zanuck in prima a New York il 28 giugno 1956. Usc\u00ec nelle sale cinematografiche USA il 29 giugno. In Italia fu distribuito con il titolo \"Il re ed io\" il 10 gennaio 1957.\nHome video.\nIn occasione del 50\u00ba anniversario, la 20th Century Fox ha pubblicato un'edizione rimasterizzata a 2 DVD."}
{"id": "1264369", "revid": "10183106", "url": "https://it.wikipedia.org/wiki?curid=1264369", "title": "Giacobina", "text": ""}
{"id": "1264371", "revid": "118126879", "url": "https://it.wikipedia.org/wiki?curid=1264371", "title": "Louis de Jaucourt", "text": "Il Cavaliere Louis de Jaucourt (\"Cavaliere\" era un titolo nobiliare concesso ai figli dei rami cadetti delle famiglie nobili) fu tra i pi\u00f9 prolifici contributori dell'\"Encyclop\u00e9die\", scrivendone oltre 17.000 voci - ossia circa il 25% dell'intera opera - in campo scientifico, economico, letterario, medico, storico, geografico e politico. Tra le voci da lui curate, \"Delo\", \"Delfi\", \"Uguaglianza naturale\", \"Ginnastica\", \"Carta\", \"Persia\", \"Fidia\", \"Prassitele\", \"Romanzo\", \"Scopa\" (scultore greco), \"Tratta dei negri (commercio d'Africa)\". \nLa sua gigantesca opera assume un rilievo ancor pi\u00f9 singolare considerando che offr\u00ec il proprio lavoro interamente come volontario.\nLa sua scarsa notoriet\u00e0 - nonostante la grande importanza del lavoro che svolse nella compilazione dell'\"Encyclop\u00e9die\" - \u00e8 probabilmente dovuta alla sua appartenenza ad una famiglia dell'antica nobilt\u00e0, ragion per cui la sua figura, a seguito della Rivoluzione francese, divenne in qualche modo - se non imbarazzante - meno celebrabile di quella di altri enciclopedisti quali Denis Diderot e Jean-Jacques Rousseau. Tale situazione, originatasi negli anni immediatamente successivi alla sua morte, si \u00e8 poi stratificata ed intensificata, relegandone la figura quasi nell'oblio, sino alla riscoperta della sua importanza da parte degli studiosi, soprattutto nella seconda met\u00e0 del XX secolo.\nNote biografiche.\nLa sua multiforme e cosmopolita formazione culturale aiuta a spiegare la vastit\u00e0 e, soprattutto, la variet\u00e0 dei diversi campi nei quali oper\u00f2 durante il suo impegno come enciclopedista. \nStudi\u00f2 teologia a Ginevra, scienze naturali presso l'Universit\u00e0 di Cambridge e medicina a Leida. \nRitornato in Francia, spese i successivi vent'anni dedicandosi alla scrittura del \"Lexicon medicum universale\", un'opera di anatomia in sei volumi che sped\u00ec per la pubblicazione verso Amsterdam, al fine di aggirare la censura reale francese. Il tentativo di evitare la censura non fu per\u00f2 sufficiente a ingannare la sorte: la nave che trasportava l'unico manoscritto esistente dell'opera affond\u00f2 infatti prima di raggiungere la citt\u00e0 olandese e, con essa, and\u00f2 perduto un ventennio di lavoro dell'autore francese. Ci\u00f2 malgrado, egli si pose nuovamente al lavoro, pubblicando una biografia di Leibniz con lo pseudonimo di L. de Neufville .\nSi offr\u00ec quindi come volontario per lavorare alla redazione dell'\"Encyclop\u00e9die\" mentre se ne occupava come editore Michel-Antoine David, iniziando dal secondo volume dell'opera. \nLa sua collaborazione sembr\u00f2 a tutta prima modesta, consistendo solo in alcune voci compilate per diversi volumi successivi, ma man mano che il tempo passava egli rimase sempre pi\u00f9 coinvolto nell'impresa.\nTra il 1759 e il 1765 la sua attivit\u00e0 divenne intensissima e, in tale periodo, scrisse una media di otto nuove voci ogni giorno, giungendo a completarne ben 17.266 (ossia circa il 25%) su un totale di 71.818, ci\u00f2 che ne fece - e di gran lunga - il pi\u00f9 prolifico tra i suoi colleghi enciclopedisti.\nSono di suo pugno circa 4.700.000 delle parole impiegate nell'opera e le sue voci rappresentano dal 30% al 45% dei volumi dal 10 al 17, ci\u00f2 che gli valse tra i colleghi il soprannome \"l'esclave de l'Encyclop\u00e9die\" (lo schiavo dell'\"Encyclop\u00e9die\").\nA differenza di altri contributori dell'opera, de Jaucourt, , offr\u00ec tutto il suo lavoro gratuitamente come volontario non solo per s\u00e9, ma anche per conto dei suoi segretari, che egli utilizzava per aiutarlo nella compilazione di voci per l'\"Encyclop\u00e9die\" e che stipendiava di tasca propria. \nGran parte delle sue voci consistono nel riassunto e trasformazione in voci del contenuto di interi libri, spesso, tuttavia, copiando esattamente interi brani dagli originali, soprattutto in materia di biologia e medicina.\nIl suo approccio alla redazione delle voci fu di tipo meccanicista, ci\u00f2 che lo distingue dall'approccio piuttosto vitalista di un altro importante contributore nelle stesse materie, M\u00e9nuret de Chambaud.\nSebbene il massimo dei suoi sforzi fosse concentrato nel campo delle scienze naturali e della biologia, egli scrisse numerose voci in diversi altri campi, arrivando a toccare un vasto numero di materie. Nelle voci a carattere storico e sociale emergono con chiarezza i suoi solidi e radicati punti di vista politici e filosofici e, sebbene il suo stile sobrio e distaccato lo rese quasi immune dallo scrivere voci apertamente politiche e polemiche come quelle compilate da Voltaire o da Denis Diderot, emergono in ogni caso, come implicazioni, le sue convinzioni radicali ed anticlericali, soprattutto attraverso l'artificio di effettuare comparazioni tra il passato e quello che allora era il presente della Francia. \nIn questo ambito, egli scrisse voci di grande peso ed importanza in materia di guerra, monarchia e popolo, oltre che su Maometto. Produsse inoltre un'importante voce sulla schiavit\u00f9, esprimendo una forte condanna della stessa e del commercio degli schiavi come fatti contrari alle libert\u00e0 e al diritto naturale.\nParallelamente al suo impegno come autore, pratic\u00f2 l'attivit\u00e0 di medico e fu membro della Royal Society di Londra e delle accademie di Berlino, Stoccolma e Bordeaux."}
{"id": "1264375", "revid": "1566286", "url": "https://it.wikipedia.org/wiki?curid=1264375", "title": "John Bartha", "text": "Biografia.\nNegli anni della giovinezza si afferma come giocatore di calcio professionista.\nGiunto a Roma nei primi anni sessanta, diviene in breve uno dei caratteristi pi\u00f9 prolifici del cinema italiano, con oltre 100 pellicole interpretate. Partecipa praticamente ad ogni genere di film, solitamente con piccole parti o personaggi di secondo piano, impersonando di frequente, grazie alla sua particolare fisiognomica, il \"prototipo dell'americano\".\nParticolarmente attivo nel filone del Western all'italiana, ha interpretato lo sceriffo che arresta Tuco nel film di Sergio Leone \"Il buono, il brutto, il cattivo\" (1966)."}
{"id": "1264378", "revid": "10183184", "url": "https://it.wikipedia.org/wiki?curid=1264378", "title": "Scomuniche", "text": ""}
{"id": "1264380", "revid": "10183199", "url": "https://it.wikipedia.org/wiki?curid=1264380", "title": "Feudatari", "text": ""}
{"id": "1264381", "revid": "84184", "url": "https://it.wikipedia.org/wiki?curid=1264381", "title": "Altare maggiore", "text": "Laltare maggiore, nella chiesa cattolica e nelle altre confessioni cristiane che celebrano il carattere sacrificale dell'eucaristia, \u00e8 l'altare principale della chiesa, sul quale vengono tenute le regolari celebrazioni eucaristiche.\nLa sua posizione \u00e8 sempre di rilievo e si trova solitamente nel presbiterio, nell'abside, in asse verticale con la cupola (se presente) o all'incrocio tra la navata e il transetto.\nAll'interno del panorama artistico dell'edificio religioso antico \u00e8, generalmente, l'altare pi\u00f9 curato in fatto di decorazioni pittoriche e scultoree, arricchito da pale, polittici o altre raffigurazioni del santo o del tema religioso cui \u00e8 dedicata la chiesa. \nAltare postconciliare.\nCon l'adeguamento liturgico delle chiese seguito al Concilio Vaticano II, negli edifici costruiti a partire dagli anni sessanta, di solito \u00e8 l'unico altare presente nell'edificio e presenta caratteri decorativi e architettonici pi\u00f9 sobri ed essenziali, pur mantenendo una posizione centrale nello spazio religioso."}
{"id": "1264388", "revid": "1573940", "url": "https://it.wikipedia.org/wiki?curid=1264388", "title": "Armina californica", "text": "Armina californica () \u00e8 un mollusco nudibranchio appartenente alla famiglia Arminidae."}
{"id": "1264390", "revid": "44939", "url": "https://it.wikipedia.org/wiki?curid=1264390", "title": "Enolasi", "text": ""}
{"id": "1264391", "revid": "1573940", "url": "https://it.wikipedia.org/wiki?curid=1264391", "title": "Felimare picta", "text": "Il doride dipinto (Felimare picta ()) \u00e8 un mollusco nudibranchio della famiglia Chromodorididae.\nDescrizione.\nColore del corpo variabile da azzurro a viola, giallo o verde, con macchie gialle irregolari. Ha sei sottospecie diverse. Fino a 20 centimetri di lunghezza. La forma pi\u00f9 diffusa \u00e8 quella di colore azzurro-blu con macchie e linee gialle.\nBiologia.\nSi nutre della spugna \"Dysidea fragilis\" o di quelle del genere \"Ircinia\".\nDistribuzione e habitat.\nOceano Atlantico occidentale e orientale, Mar Mediterraneo su fondali duri fino a 50 metri di profondit\u00e0."}
{"id": "1264392", "revid": "986213", "url": "https://it.wikipedia.org/wiki?curid=1264392", "title": "Ernesto di Baviera", "text": "Era inoltre principe-vescovo di M\u00fcnster, Hildesheim, Frisinga e Liegi.\nBiografia.\nDiscendente della casa di Wittelsbach, Ernesto era l'ultimo figlio del duca Alberto V di Baviera e della moglie Anna d'Asburgo. Era stato destinato fin dall'infanzia dal padre alla carriera ecclesiastica, e venne educato dai padri gesuiti.\nNel 1565 divenne canonico a Salisburgo, quindi a Colonia, Treviri e W\u00fcrzburg; nell'autunno dello stesso anno, a soli 12 anni, venne eletto vescovo di Frisinga. Nei progetti del padre Alberto l'obiettivo era la carica di arcivescovo della vicina Salisburgo: ma, nel 1569, quando l'Elettore Salentino VII di Isenburg-Grenzau, arcivescovo di Colonia, entr\u00f2 in contrasto con la Curia Romana perch\u00e9 rifiutava di accettare i decreti del Concilio di Trento e prese in considerazione l'ipotesi delle dimissioni, come suo successore il duca di Baviera fece il nome del figlio Ernesto, la cui candidatura era appoggiata dal governo spagnolo nelle Fiandre. Alla dieta imperiale di Spira, nel 1570, i negoziati con Salentino sembravano essere in una fase avanzata, tanto che Ernesto si rec\u00f2 a Colonia in novembre, servendo come canonico fino al maggio 1571, incarico immediatamente precedente a quello di vescovo.\nLe dimissioni di Salentino, tuttavia, non arrivarono, e nel 1573, anzi, egli accett\u00f2 i decreti tridentini, venendo quindi riconfermato come arcivescovo. In quell'anno invece Ernesto, allora diciannovenne, venne eletto vescovo del piccolo principato ecclesiastico di Hildesheim.\nNel 1577, dopo un tentativo fallito della corte bavarese di assicurare a Ernesto il vescovato di M\u00fcnster, vennero ripresi con maggior impegno gli sforzi per insediarlo a Colonia: il sostegno della Curia faceva ora sperare in un successo. Infatti, il duca Ernesto, che per un certo periodo, nel 1572, aveva quasi mandato all'aria tutti i progetti del padre quando aveva avuto un'improvvisa e vaga disaffezione verso la carriera ecclesiastica, era stato mandato a Roma nella primavera del 1574, e l\u00ec aveva soggiornato per circa due anni, come premio per essersi alla fine sottomesso alla volont\u00e0 del padre. A Roma si era guadagnato il favore di papa Gregorio XIII, cos\u00ec che ora, forte del sostegno papale, Ernesto venne insediato come coadiutore di Salentino a Colonia. Nei piani di Roma, l'appoggio alle mire della casa bavarese dei Wittelsbach, di fede cattolica, era un mezzo indispensabile per assicurare una pi\u00f9 solida posizione alla Chiesa nella Germania meridionale.\nInaspettatamente, per\u00f2, l'opposizione ai piani di Salentino, della curia e della corte bavarese venne dal capitolo della cattedrale di Colonia: quando, nel 1577, Salentino si dimise, alle elezioni per il nuovo vescovo Ernesto venne sconfitto per 12 voti a 10 da Gebhard II von Waldburg, votato dai membri del capitolo di simpatie protestanti. Il duca Alberto e il nunzio papale Bartolomeo Portia protestarono contro l'elezione, ma poich\u00e9, sia l'imperatore Rodolfo II, sia gli elettori si schierarono dalla parte di Gebhard, il quale passava per un buon cattolico, avendo ricevuto la consacrazione a prete nel marzo 1578 e avendo giurato sui decreti del Concilio di Trento, la curia romana abbandon\u00f2 la corte bavarese e fin\u00ec per confermare l'elezione nel marzo 1580.\nNel frattempo, nel 1581 Ernesto venne eletto vescovo di Liegi e Principe-Abate di Stablo e Malmedy. Quando per\u00f2 l'arcivescovo Gebhard von Waldburg si convert\u00ec al protestantesimo nel 1583, Ernesto venne finalmente eletto arcivescovo di Colonia il 22 maggio 1583. Con l'aiuto delle truppe spagnole e bavaresi, riusc\u00ec rapidamente a sconfiggere Gebhard nella Guerra di Colonia.\nNel 1584 ottenne anche il vescovato di M\u00fcnster, e nello stesso anno la nunziatura. L'importanza strategica dell'arcivescovato di Colonia era enorme, poich\u00e9 l'arcivescovo era uno dei sette principi elettori del Sacro Romano Impero e, visto che gi\u00e0 tre di essi, l'elettore Palatino, il duca di Sassonia e il margravio di Brandeburgo, erano protestanti, se anche Colonia fosse stata occupata da essi, sarebbe stata possibile l'elezione di un imperatore luterano.\nErnesto venne proclamato difensore del cattolicesimo romano nella Germania nord-occidentale: ardente sostenitore della Controriforma, prest\u00f2 aiuto ai cattolici dei vicini stati dello J\u00fclich-Cleves-Berg e del Baden. Nel 1595 design\u00f2 suo nipote, Ferdinando di Baviera, come suo coadiutore e futuro successore, e si ritir\u00f2 dalla cura degli affari secolari.\nMor\u00ec nel 1612 a Arnsberg, in Vestfalia, e venne sepolto nel duomo di Colonia. Gli successe il nipote Ferdinando."}
{"id": "1264393", "revid": "36426", "url": "https://it.wikipedia.org/wiki?curid=1264393", "title": "Museo di Stato di San Marino", "text": ""}
{"id": "1264397", "revid": "201640", "url": "https://it.wikipedia.org/wiki?curid=1264397", "title": "Vassalli", "text": ""}
{"id": "1264398", "revid": "767487", "url": "https://it.wikipedia.org/wiki?curid=1264398", "title": "I mulini della mente/Baster\u00e0", "text": "I mulini della mente/Baster\u00e0 \u00e8 un 45 giri della cantante italiana Iva Zanicchi, pubblicato nel 1973.\nTracce.\nLato A\nLato B"}
{"id": "1264399", "revid": "21591", "url": "https://it.wikipedia.org/wiki?curid=1264399", "title": "Algoritmo di Johnson", "text": ""}
{"id": "1264401", "revid": "81195", "url": "https://it.wikipedia.org/wiki?curid=1264401", "title": "Amilasi", "text": "Le amilasi sono enzimi che catalizzano l'idrolisi di legami oligosaccaridici e polisaccaridici per ottenere zuccheri pi\u00f9 semplici e pi\u00f9 facilmente digeribili.\nEsistono diverse amilasi:"}
{"id": "1264404", "revid": "1573940", "url": "https://it.wikipedia.org/wiki?curid=1264404", "title": "Felimida macfarlandi", "text": "Felimida macfarlandi () \u00e8 un mollusco nudibranchio della famiglia Chromodorididae.\nBiologia.\nSi nutre di spugne del genere \"Haliclona\"."}
{"id": "1264408", "revid": "10183450", "url": "https://it.wikipedia.org/wiki?curid=1264408", "title": "Avvocato civilista", "text": ""}
{"id": "1264411", "revid": "47767", "url": "https://it.wikipedia.org/wiki?curid=1264411", "title": "Non morti (Warcraft)", "text": ""}
{"id": "1264415", "revid": "767487", "url": "https://it.wikipedia.org/wiki?curid=1264415", "title": "Brian Downey", "text": "Brian \u00e8 famoso per essere stato il cofondatore della rock band Thin Lizzy insieme al bassista-cantante Phil Lynott. Downey fu anche compositore di molte tracce del gruppo. Il critico Ed Rivadavia disse su Downey che egli fu \"certamente uno dei batteristi pi\u00f9 sottovalutati della storia rock.\"\nDowney e Lynott lavorarono in altri progetti, tra i quali i \"The Black Eagles\" e gli \"Orphanage\". Dopo la morte di Phil, Downey suon\u00f2 ancora qualche anno con la formazione tributo per poi lasciare il mondo della musica. Recentemente \u00e8 tornato nella formazione tributo ai Thin Lizzy. Dal '91 entra a far parte in numerosi album del chitarrista blues Gary Moore. Partecipa anche all'ultimo tour, fino alla morte del chitarrista."}
{"id": "1264416", "revid": "183694", "url": "https://it.wikipedia.org/wiki?curid=1264416", "title": "Filippo Vassalli", "text": "Civilista, fu padre di Giuliano nonch\u00e9 nonno paterno di Francesco Vassalli e nonno materno di Filippo Chiomenti, che hanno seguito le sue orme.\nBiografia.\nSi laurea in giurisprudenza presso la Regia Universit\u00e0 degli Studi di Siena. Negli anni venti ha fondato a Roma lo Studio Legale Vassalli, tuttora attivo.\nDal 1928 al 1942 ha coordinato - presiedendone le commissioni e molte delle sottocommissioni istruttorie - i lavori preparatori del codice civile italiano del 1942\nin gran parte tuttora in vigore\nperaltro, ha redatto di suo pugno intere parti dello stesso codice (ad esempio, quelle sulla propriet\u00e0 tuttora in vigore), avvalendosi della collaborazione dell'allievo Rosario Nicol\u00f2. \n\u00c8 stato professore di diritto romano alle universit\u00e0 di Camerino, Perugia e Cagliari. In seguito ha insegnato diritto civile a Genova, Torino e Roma. Dal 1944 al 1955 \u00e8 stato preside della facolt\u00e0 di Giurisprudenza de \"La Sapienza\" di Roma.\n\u00c8 stato anche Presidente della Commissione Centrale Forense e Giudice della Corte Costituzionale Siciliana.\nHa diretto il \"Trattato di Diritto Civile Italiano\", che prende il nome da lui.\nHa lasciato una testimonianza preziosa dell'attivit\u00e0 di codificazione, comprensiva degli epistolari con i ministri guardasigilli, con i funzionari ministeriali, con i membri delle commissioni, eccetera, materiale che \u00e8 stato riordinato in un apposito catalogo pubblicato nel 2000. \nA Roma, nella sede della Biblioteca del Senato in piazza della Minerva, si trova una sala a lui intitolata, dove si conserva una raccolta di opere di diritto comune e canonico, di epoca compresa fra il XVI e XIX secolo, donata dal figlio Giuliano."}
{"id": "1264417", "revid": "124567152", "url": "https://it.wikipedia.org/wiki?curid=1264417", "title": "Le giornate dell'amore/Chi mi manca \u00e8 lui", "text": "Le giornate dell'amore/Chi mi manca \u00e8 lui \u00e8 un 45 giri della cantante italiana Iva Zanicchi, pubblicato nel settembre del 1973.\nEntrambi i brani saranno inseriti all'interno dell'album \"Le giornate dell'amore\" pubblicato nell'ottobre 1973.\nNel novembre dello stesso anno il lato B, \"Chi mi manca \u00e8 lui\", venne scelto come sigla finale di un ciclo (il 29\u00b0) della trasmissione radiofonica \"Gran variet\u00e0\".\nTracce.\nLato A\nLato B"}
{"id": "1264419", "revid": "339392", "url": "https://it.wikipedia.org/wiki?curid=1264419", "title": "E il Papa licenzi\u00f2 Don Sturzo", "text": ""}
{"id": "1264420", "revid": "10183558", "url": "https://it.wikipedia.org/wiki?curid=1264420", "title": "Torture", "text": ""}
{"id": "1264421", "revid": "36426", "url": "https://it.wikipedia.org/wiki?curid=1264421", "title": "Convento di San Francesco (Lucca)", "text": ""}
{"id": "1264431", "revid": "1788238", "url": "https://it.wikipedia.org/wiki?curid=1264431", "title": "Zeebrugge", "text": "Zeebrugge (\"Zeebruges\" in francese, letteralmente \"Marina di Brugge\" ) \u00e8 una localit\u00e0 portuale del Belgio. Appartiene alla municipalit\u00e0 di Bruges e ne rappresenta il porto.\nGeografia fisica.\nSituata sul Mare del Nord nella provincia delle Fiandre Occidentali, dista circa 16 Km da Bruges.\nIl porto.\nIl porto di Zeebrugge \u00e8 un terminale marittimo adibito essenzialmente alla movimentazione commerciale: la sua capacit\u00e0 annuale \u00e8 di oltre 30 milioni di tonnellate di merci distribuite su circa 10.000 attracchi. Ampliato dal 1972 al 1985 per far fronte ai sempre crescenti traffici commerciali, il porto impiega pi\u00f9 di 7000 persone (dato al 2006) ed \u00e8 il maggior terminale europeo per quanto riguarda il gas naturale liquefatto (GNL).\nEventi.\nDurante la prima guerra mondiale, fu teatro del raid di Zeebrugge, che vide i royal marines britannici assaltare il porto occupato dalla Germania durante l'invasione del Belgio.\nLa sera del 6 marzo 1987 il traghetto \"Herald\" salp\u00f2 da Zeebrugge con 459 passeggeri a bordo ma poco dopo si rovesci\u00f2: il bilancio fu di 189 morti."}
{"id": "1264435", "revid": "36426", "url": "https://it.wikipedia.org/wiki?curid=1264435", "title": "Chiesa di San Francesco (Lucca)", "text": "La chiesa di San Francesco \u00e8 una chiesa della citt\u00e0 di Lucca, situato nella piazza omonima con l'omonimo ex convento annesso. Oggi la chiesa \u00e8 sconsacrata ed \u00e8 utilizzata come sala concerti o per congressi.\nStoria.\nLa presenza dei francescani a Lucca \u00e8 attestata gi\u00e0 nel 1228, e il nuovo ordine assunse subito un ruolo preminente nella vita cittadina. La chiesa, costruita in laterizio a aula unica con copertura a capriate, venne completata entro il 1430 con l'inserimento di tre cappelle presbiteriali. Per la facciata, che mostra ai lati del portale due arche sepolcrali, fu adottato un rivestimento in calcare bianco, rimasto incompiuto e portato a termine solo nel alla fine degli anni '20 del XX secolo (la facciata venne infatti inaugurata solennemente il 6 novembre del 1927). \nLa cura per l'arredo procedette parallelamente alla costruzione del complesso, e prosegu\u00ec dal Trecento al Seicento. &lt;br&gt;L'avvento del passaggio al demanio nel 1840 sconvolse l'aspetto della chiesa e parte dei suoi dipinti furono destinati alle costituende strutture museali lucchesi; la chiesa torn\u00f2 di propriet\u00e0 del comune di Lucca nel 1901 e venne riaperta al culto nel 1910. \nNel 2003 i frati francescani hanno lasciato il convento e l'intero complesso \u00e8 stato acquistato del comune di Lucca e, nel 2010, \u00e8 stato poi rilevato dalla Fondazione Cassa di Risparmio di Lucca.\nNel 2007 a causa di lavori di ristrutturazione e di scavo nell'adiacente edificio, definito \"stecca\", condotti da FCRL per gli appartamenti del personale di IMT, si \u00e8 generato un grave dissesto alla struttura conventuale, danno, non ammesso dal Comune, che ha di fatto crollare la valutazione del complesso. Per analoghe lesioni provocate con gli stessi lavori ad un'altra ala privata adiacente, il danneggiatore ha rimborsato immediatamente i danni acquisendo l'immobile.\nLa parte pubblica del complesso \u00e8 stata quindi ceduta dall'Amministrazione comunale alla Fondazione Cassa di Risparmio di Lucca per 7,3 milioni di euro ma nel bilancio comunale risultano solo 3.\nLe parti acquisite del complesso, tra cui la chiesa e i chiostri, sono stati oggetto di un importante intervento di restauro tra il 2011 e il 2013, costato 50 milioni di euro. La cerimonia per l'inaugurazione del complesso si \u00e8 tenuta nella chiesa di San Francesco il pomeriggio del 6 luglio 2013 alla presenza anche di esponenti del mondo politico, tra cui Maria Chiara Carrozza, all'epoca ministro dell'Istruzione, dell'Universit\u00e0 e della Ricerca.\nDescrizione.\nL'esterno della chiesa \u00e8 caratterizzato dalla facciata, completata nel 1930 con la realizzazione della parte superiore. Il paramento murario del prospetto \u00e8 bicromatico, con fasce pi\u00f9 larghe di calcare bianco alternate a fasce pi\u00f9 strette di calcare grigio. La parte inferiore presenta, al centro, il portale strombato con lunetta dipinta e, ai lati, due arcate cieche a tutto sesto con arche sepolcrali; nella parte superiore, invece, si apre il rosone, affiancato da quattro stemmi marmorei a bassorilievo che, in senso orario, da sinistra in alto, raffigurano il simbolo dell'Ordine francescano, un fascio littorio, lo stemma della citt\u00e0 di Lucca e un leone rampante.\nL'interno della chiesa \u00e8 costituito da un'aula a navata unica coperta con soffitto a capriate lignee e illuminata da bifore aperte nel 1844. Lungo le pareti laterali, che sono decorate con affreschi monocromi, vi sono vari altari laterali marmorei ospitanti pale dipinte. In fondo alla navata vi \u00e8 l'abside, a pianta quadrangolare e coperta con volta a crociera, affiancata da due cappelle; nella cappella di destra rimangono i resti di un ciclo pittorico attribuito a Baldassarre di Biagio del Firenze. Il presbiterio \u00e8 delimitato da una balaustra ed ospita l'altare maggiore barocco. Nella chiesa vi sono varie sepolture, tra le quali quella di Giovanni Guidiccioni, di Ugolino Visconti, di Francesco Geminiani e di Luigi Boccherini, nonch\u00e9 di molti esponenti di rilievo della storia lucchese, tanto da essere considera il Pantheon di Lucca.\nOrgano a canne.\nAlle spalle dell'altare maggiore, nell'abside, si trova l'organo a canne della chiesa, costruito tra il 1930 e il 1940 dai Fratelli Turrini e restaurato nel 2013 dalla ditta Michelotto.\nLo strumento \u00e8 a trasmissione elettropneumatica e dispone di 16 registri reali per un totale di 1086 canne. La sua consolle, indipendente e anch'essa situata nell'abside, dispone di due tastiere di 58 note ciascuna e pedaliera concava di 30 note, con registri e unioni azionati da placchette a bilico e combinazione libera a pistoncino."}
{"id": "1264439", "revid": "991694", "url": "https://it.wikipedia.org/wiki?curid=1264439", "title": "Museo Nacional Centro de Arte Reina Sof\u00eda di Madrid", "text": ""}
{"id": "1264441", "revid": "1094988", "url": "https://it.wikipedia.org/wiki?curid=1264441", "title": "San Prospero", "text": ""}
{"id": "1264445", "revid": "256896", "url": "https://it.wikipedia.org/wiki?curid=1264445", "title": "Istituto valenziano di arte moderna", "text": ""}
{"id": "1264446", "revid": "124567183", "url": "https://it.wikipedia.org/wiki?curid=1264446", "title": "White Christmas/Natale dura un giorno", "text": "White Christmas/Natale dura un giorno \u00e8 un 45 giri natalizio dei cantanti italiani Fred Bongusto e Iva Zanicchi, pubblicato nel 1973.\nTracce.\nLato A\nLato B"}
{"id": "1264448", "revid": "256896", "url": "https://it.wikipedia.org/wiki?curid=1264448", "title": "Centro di Arte Contemporanea di Malaga", "text": ""}
{"id": "1264450", "revid": "36426", "url": "https://it.wikipedia.org/wiki?curid=1264450", "title": "Museo Dal\u00ed di Figueres", "text": ""}
{"id": "1264453", "revid": "991694", "url": "https://it.wikipedia.org/wiki?curid=1264453", "title": "Guggenheim Museum di Bilbao", "text": ""}
{"id": "1264455", "revid": "599013", "url": "https://it.wikipedia.org/wiki?curid=1264455", "title": "Stati del Sacro Romano Impero (I)", "text": "Questo \u00e8 un elenco degli stati del Sacro Romano Impero, inizianti per la lettera I:"}
{"id": "1264456", "revid": "486946", "url": "https://it.wikipedia.org/wiki?curid=1264456", "title": "Museo Municipal di Madrid", "text": ""}
{"id": "1264457", "revid": "36426", "url": "https://it.wikipedia.org/wiki?curid=1264457", "title": "Chiesa di San Girolamo (Lucca)", "text": "La chiesa di San Girolamo \u00e8 una chiesa di Lucca che si trova nella via omonima.\nFu costruita alla met\u00e0 del XV secolo e destinata all'ordine dei Gesuati. Il portale \u00e8 sovrastato da una lunetta in terracotta policroma raffigurante la \"Madonna con il Bambino tra i Santi Pietro e Girolamo\", databile agli inizi del XVI secolo. Della loggia antistante - abbattuta ai primi anni dell'Ottocento durante i lavori di riorganizzazione di questa zona della citt\u00e0 - restano solo due peducci. All'interno non resta traccia alcuna dell'impianto originario, annullato da una ristrutturazione completa nel XVIII secolo. Chiusa al culto, \u00e8 destinata ad essere utilizzata come auditorium (Teatro di San Girolamo) annesso al teatro del Giglio.\nIscrizione sull'architrave.\nUn'iscrizione latina su cinque righe datata del 1440 \u00e8 incisa sull'architrave del portale. Il testo di quella iscrizione presenta inoltre tre caratteristiche notevoli:\n+ ANNO D(omi)NI MCCCCLXXXX DIE NA\nTALIS D(omi)NI EMPTUS E(st).ET FUNDAT(us)\nT(em)P(o)R(e).D(omini)\u00b7BALDESSARIS\u00b7D(e).MAN(n)IS.EP(iscop)I\u00b7LUCANI\u00b7P(ro).ORDI(n)E\u00b7I(n)IESUATO(rum)\u00b7PAUP(eru)M\u00b7AMORE\u00b7\n\u00b7YHU (= Iesu)\u00b7XPI (= Christi)\u00b7\nTraduzione:\n\u201c\"Nell'anno del Signore 1440, il giorno di Natale, (questo luogo) fu comprato e fondato mentre Baldassarre de Manni fu vescovo di Lucca per l'ordine degli Ingesuati poveri per amore di Ges\u00f9 Cristo.\"\u201d"}
{"id": "1264458", "revid": "289247", "url": "https://it.wikipedia.org/wiki?curid=1264458", "title": "Museo Pedagocico", "text": ""}
{"id": "1264459", "revid": "36426", "url": "https://it.wikipedia.org/wiki?curid=1264459", "title": "Museo de Santa Cruz di Toledo", "text": ""}
{"id": "1264467", "revid": "339392", "url": "https://it.wikipedia.org/wiki?curid=1264467", "title": "Museo di Arte contemporanea di Castilla e Leon", "text": ""}
{"id": "1264469", "revid": "44939", "url": "https://it.wikipedia.org/wiki?curid=1264469", "title": "Amilasi maltogenica", "text": ""}
{"id": "1264470", "revid": "1272592", "url": "https://it.wikipedia.org/wiki?curid=1264470", "title": "Chiesa di San Girolamo", "text": ""}
{"id": "1264472", "revid": "44939", "url": "https://it.wikipedia.org/wiki?curid=1264472", "title": "Glucano 1,4-\u03b1-maltoidrolasi", "text": ""}
{"id": "1264473", "revid": "281797", "url": "https://it.wikipedia.org/wiki?curid=1264473", "title": "Museo di Arte Contemporanea di Barcellona", "text": ""}
{"id": "1264475", "revid": "339392", "url": "https://it.wikipedia.org/wiki?curid=1264475", "title": "Museu Picasso di Barcellona", "text": ""}
{"id": "1264479", "revid": "36426", "url": "https://it.wikipedia.org/wiki?curid=1264479", "title": "Museo Thyssen-Bornemisza di Madrid", "text": ""}
{"id": "1264481", "revid": "767487", "url": "https://it.wikipedia.org/wiki?curid=1264481", "title": "L'indifferenza/Sar\u00e0 domani", "text": "\"L'indifferenza / Sar\u00e0 domani\" pubblicato nel 1974 \u00e8 un 45 giri della cantante italiana Iva Zanicchi.\nTracce.\nLato A\nLato B"}
{"id": "1264485", "revid": "22414", "url": "https://it.wikipedia.org/wiki?curid=1264485", "title": "Museum of Art di Cleveland", "text": ""}
{"id": "1264487", "revid": "36426", "url": "https://it.wikipedia.org/wiki?curid=1264487", "title": "Barnes Foundation di Philadelphia", "text": ""}
{"id": "1264489", "revid": "46291", "url": "https://it.wikipedia.org/wiki?curid=1264489", "title": "Cadlina flavomaculata", "text": "Cadlina flavomaculata \u00e8 un mollusco nudibranco appartenente alla famiglia Cadlinidae.\nBiologia.\nSi nutre di spugne dei generi \"Aplysilla\" (\"Aplysilla glacialis\"), \"Axinella\", \"Dysidea\" e \"Leiosella\"."}
{"id": "1264490", "revid": "899609", "url": "https://it.wikipedia.org/wiki?curid=1264490", "title": "Stati del Sacro Romano Impero (J)", "text": "Questo \u00e8 un elenco degli stati del Sacro Romano Impero, inizianti per la lettera J:"}
{"id": "1264492", "revid": "15428", "url": "https://it.wikipedia.org/wiki?curid=1264492", "title": "Carlo Emanuele II", "text": ""}
{"id": "1264493", "revid": "339392", "url": "https://it.wikipedia.org/wiki?curid=1264493", "title": "Carnegie Museum of Art di Pittsburgh", "text": ""}
{"id": "1264495", "revid": "2129904", "url": "https://it.wikipedia.org/wiki?curid=1264495", "title": "Ciao cara come stai?/Vendetta", "text": "Ciao cara come stai? / Vendetta pubblicato nel 1974 \u00e8 un 45 giri della cantante italiana Iva Zanicchi.\nIl lato A del singolo ha vinto la 24\u00aa edizione del Festival di Sanremo.\nTracce.\nLato A\nLato B"}
{"id": "1264498", "revid": "36426", "url": "https://it.wikipedia.org/wiki?curid=1264498", "title": "The Hispanic Society of America", "text": ""}
{"id": "1264500", "revid": "36426", "url": "https://it.wikipedia.org/wiki?curid=1264500", "title": "Albright-Knox Art Gallery di Buffalo", "text": ""}
{"id": "1264503", "revid": "339392", "url": "https://it.wikipedia.org/wiki?curid=1264503", "title": "Young Memorial Museum di San Francisco", "text": ""}
{"id": "1264506", "revid": "2100659", "url": "https://it.wikipedia.org/wiki?curid=1264506", "title": "Wels", "text": "Wels (in austro-bavarese \"W\u00f6s\") \u00e8 una citt\u00e0 statutaria austriaca di abitanti, seconda per popolazione del land di Alta Austria, dopo Linz. Per popolazione \u00e8 la settima citt\u00e0 del paese. Era chiamata \"Ovilava\" dai Romani.\nStoria.\nGli Illiri e i Celti sono i primi popoli documentabili. Dal 15 a.C. seguono cinque secoli di dominio romano. \"Ovilava\", fondata sotto l'imperatore Adriano, aveva un'estensione di 90 ettari, le mura della citt\u00e0 erano lunghe 4\u00a0km, con una popolazione di abitanti ed un grande territorio confinante. All'inizio del V sec. avvenne la cristianizzazione della popolazione e nel 600 d.C. vi immigrarono i Bavaresi. Nel 776 si trova la prima menzione di \"castrum uueles\" nei documenti. Fu elevata a mercato nel 1215 da Leopold VI dei Babenberg e nel 1222 a citt\u00e0 di Wels. Negli anni successivi sovrani come Rodolfo IV d'Asburgo o il duca Albrecht III diedero una forte impronta alla citt\u00e0. Il 12 gennaio del 1519 l'imperatore Maximilian mor\u00ec nel castello di Wels. Alla fine del XVI sec., all'inizio della controriforma, i cittadini benestanti abbandonarono la citt\u00e0; le guerre dei contadini e la Guerra dei Trent'anni furono la causa del declino economico di Wels. Nel XVIII sec. il centro della citt\u00e0 fu reso barocco. Nella prima met\u00e0 del XIX sec. vennero costruiti la ferrovia a cavalli e molti stabilimenti industriali. Dal 1948 \u00e8 ricominciata la crescita di Wels e nel 1964 ha ricevuto uno statuto proprio.\nGeografia fisica.\nWels si trova nel centro d'Alta Austria, in mezzo alla regione di Wels-Land e lungo il fiume Traun. Due altri fiumi irrorano la citt\u00e0: il M\u00fchlbach e il Gr\u00fcnbach. Wels ha 7 comuni limitrofi, cio\u00e8 Buchkirchen, Marchtrenk, Schlei\u00dfheim, Thalheim, Steinhaus, Gunskirchen e Krenglbach. Il confine tra Wels \u00e8 Thalheim \u00e8 il fiume Traun.\nIn generale il comune di Wels si divide in trentadue frazioni: Aichberg, Au, Berg, Brandl, Dickerldorf, Doppelgraben, Eben, Gra\u00dfl, H\u00f6llwiesen, H\u00f6lzl, Kirchham, Laahen, Lichtenegg, Mitterlaab, N\u00f6hm, Niederthan, Oberheid, Oberhart, Oberlaab, Oberthan, Pernau, Puchberg, Roithen, Rosenau, Schafwiesen, Stadlhof, Trausenegg, Unterleithen, Waidhausen, Wels, Wimpassing e Wispl.\nInoltre, nel senso politico, la regione si divide in sei Katastralgemeinden (Katastral \u00e8 tedesco per \"catasto\"): Lichtenegg, Obereisenfeld, Pernau, Puchberg, Untereisenfeld e Wels.\nCi sono anche designazioni non ufficiali per certi centri abitati, come per esempio Noitzm\u00fchle consistendo a maggior parte di grattacieli e Gartenstadt o Maxlheid che sono abitati in periferia.\nCultura e monumenti.\nArchitettura.\nA causa dei fuochi e della modernizzazione molti edifici storici di Wels non esistono pi\u00f9, tra i quali le porte della citt\u00e0 o la mura cittadina medievale, la quale esiste solamente in parte. L'unico simbolo rimanente di Wels \u00e8 la Torre Lederer.\nCastelli ed edifici.\nLa gran parte degli edifici nella \"Piazza della citt\u00e0\" provengono dal XIII secolo. Particolarmente si deve porre l'accento sulle arcate dai XVI e XVII secoli, le quali sono parzialmente accessibili.\nCentri culturali.\nWels dispone di alcuni organizzazioni che allestiscono delle attivit\u00e0 culturali oppure offrono un foro per interessati.\nTeatri.\nIl \"Teatro cittadino Greif\" esiste dal 1904 e c'\u00e8 posto per 630 persone. Oggi il teatro viene usato per manifestazioni come per esempio balli, cabaret, congressi ed \u00e8 anche la sede del cinema d'essai. Ha anche qui luogo il Festival annuale di Richard Wagner, il quale ha celebrato il suo ventenne giubileo nel 2009.\nNel \"Silo di Cereali\" hanno luogo circa 80 eventi per l'anno, fra cui letture, cabaret, teatri per i bambini ecc.\nInfrastruttura.\nIn Wels ci sono undici scuole materne, dieci scuole elementari e otto scuole secondarie inferiori con diverse specializzazioni come, per esempio, lingue, sport, musica ecc. In Wels si trova anche un liceo privato solo per ragazze, il Wirtschaftskundliches Realgymnasium der Franziskanerinnen (in breve WRG), tuttavia questo liceo ammette anche ragazzi dall'anno 2007/08. Il WRG \u00e8 amministrato dall'ordine delle francescane. Esistono anche 2 altri licei con specializzazioni in lingue, sport e scienze naturali: Il Brucknergymnasium e il liceo Wallerer. In Wels si trovano anche scuole secondarie superiore: due istituti tecnici commerciali, il HTL Wels e il HBLA.\nDal 1994 c'\u00e8 istituto superiore di qualificazione professionale, chiamata FH Wels, che ha cominciato con un ramo di studio solo. Dal 1994 al 2004 i rami di studi sono aumentati e adesso ci sono dieci rami di studi. Attualmente 1200 studenti frequentano il FH Wels.\nEconomia.\nEconomia nel tempo dei romani.\nL'Agricoltura, il commercio, la produzione di mattoni e di ceramiche come anche la lavorazione della pietra formavano la base economica della citt\u00e0.\nMolti beni come statuette e contenitori di ceramica sigillata (da ricordare: la Venere di Wels) venivano importati dall'ovest (come ad esempio dalla Gallia) grazie alle numerose reti stradali dell'impero che attraversavano la citt\u00e0. Inoltre, ben note erano la grande rete est-ovest in direzione Enns e le attivit\u00e0 di scambio commerciale con l'Italia.\nEconomia attuale.\nWels ha circa impiegati operanti in 4000 aziende, tra cui pendolari provenienti dalle zone circostanti, e una minore percentuale di abitanti di Wels pari a 8.600 lavorano al di fuori della citt\u00e0.\nPi\u00f9 del 60% degli impiegati adoperano nel settore terziario, tra cui una grande percentuale si dedica al settore del commercio, mentre il resto si suddivide in settore sociale, servizi pubblici, come anche in enti finanziari e imprese di trasporto. In secondo luogo, stanno le attivit\u00e0 di produzione e di lavorazione di vari prodotti. La zona industriale di Wels sta in Pernau. Qui, giacciono stabilimenti di tipo chimico-industriali, fabbriche di mobili, aziende incentrate sulla costruzione di macchine e diversi commercianti all'ingrosso.\nLe aziende con il maggior fatturato, tuttavia, sono XXXLutz, Intersport Austria, Doppler Mineral\u00f6l, 3e, Sport Eybl &amp; Sports Experts e Felbermayr.\nUlteriori imprese:Trodat, TGW Logistics Group, R\u00fcbig, Teufelberger, Reformwerke Wels, Resch &amp; Frisch, Klipp, Richter Pharma, Tiger Coatings.\nL'agricoltura ha subito un grande calo di valore negli ultimi anni. Oggigiorno esistono solamente 80 aziende agricole all'interno del territorio di Wels. Esse posseggono 2000 ettari di terreno da lavorare e 4000 buoi e maiali.\nLa fiera di Wels.\nLe origini della fiera sono da ricercare nel secolo XIV. A quei tempi esistevano fiere settimanali (dt. \"Wochenmarkt\"), che si svolgeva 2 volte a settimana, come anche fiere biennali e una fiera di cavalli. Queste tipo di attivit\u00e0 si incentravano soprattutto sul commercio dei beni ricavati dall'agricoltura.\nNel secolo XIX la fiera la si soleva svolgere in centro .\nIl 6 settembre 1878 venne organizzata per la prima volta nella storia di Wels la festa popolare conosciuta sotto il nome di Volksfest, cosicch\u00e9 la usuale fiera d'autunno perse importanza con il passare del tempo (anche a causa della continua concorrenza con le citt\u00e0 Linz e Ried). Tale festa popolare era gi\u00e0 allora di grandi dimensioni, di fatto, occupava uno spazio che equivale a m2. Nel giro di tre giorni persone visitarono la fiera.\nNel 1880 venne organizzata la seconda festa popolare, questa volta, tuttavia, munita di luce elettrica. Questa cosiddetta \u201cilluminazione di prova \u201dviene tuttora impiegata (oggi equivale alla sera prima dell'inizio della fiera).\nLa fiera era, inoltre, di fondamentale importanza, poich\u00e9, non solo le industrie di Wels offrivano i loro prodotti, soprattutto agricoli, ma anche aziende provenienti da ogni zona dell'Austria erano solite venire e presentarsi, cosicch\u00e9, la festa popolare attir\u00f2 oltre visitatori. Tra 1912 e 1924, essa, tuttavia, fu sospesa per la grave situazione economica che aveva inflitto il paese dovuta alla prima guerra mondiale.\nPer il suo 50\u00ba anniversario si contarono ospiti, per cui lo spazio per l'esposizione della fiera dovette essere ampliato: 5 padiglioni su m2. Le offerte variavano tra alimentari, macchinari fino ad animali di ogni specie. Durante la seconda guerra mondiale, la fiera, sub\u00ec nuovamente un'interruzione di ben 10 anni, per\u00f2, nonostante le gravi circostanze, nel 1948, vennero persone alla fiera.\nNel 1952 il numero di visitatori equivaleva gi\u00e0 ai e 1.100 erano gli espositori. Fu proprio allora che la fiera prese il nome di \"Welser Messe\" (it. Fiera di Wels) anzich\u00e9 del nome tradizionale \"\u00d6sterreichische Landwirtschaftsmesse\" (it. Fiera austriaca dell'agricoltura). La superficie misurava m2. Tra il 1964 e 1978 furono costruiti ulteriori 13 padiglioni e il nome della fiera venne rinnovato: \"Internationale Welser Messe\" (it. Fiera internazionale di Wels). Durante questi anni furono registrati pi\u00f9 di un milione di visitatori, una cifra che rappresenta tuttora il culmine della storia della fiera.\nInoltre, per ingrandire la superficie, l'ippodromo di Wels venne spostato verso ovest.\nA partire dal 1965 la fiera viene organizzata ogni due anni (ogni anno dispero, in concordanza con le altre fiere dell'Austria)\nNegli anni 2006/2007 vennero edificati dei nuovi padiglioni.\nOggigiorno si cerca di puntare sulle energie rinnovabili ed \u00e8 da anni ormai che si svolge la cosiddetta \"fiera del risparmio energetico\" (dt. \"Energiesparmesse\") a marzo. La sua celebrit\u00e0 come anche il suo carattere innovativo ha fatto s\u00ec che diventi la terza fiera pi\u00f9 importante del l'Austria, subito dopo Vienna, e conta 4000 espositori e visitatori ogni anno.\nServizi.\nLa centrale elettrica (EWWAG) \u00e8 responsabile per il rifornimento della corrente elettrica, dell'acqua come anche per la canalizzazione della citt\u00e0. Altre fonti importanti sono il gas naturale e la produzione di energia solare. Infine, il EWWAG \u00e8 in collaborazione con it&amp;tel.\nPer la rimozione dei rifiuti \u00e8 stato introdotto il WAV ( \u201c \"Welser Abfallverwertung\"\u201d), basato su un riciclaggio dei rifiuti di tipo termico, che permette non solo di eliminare i rifiuti, ma, allo stesso tempo, di trarre dell'energia sotto forma di calore e di corrente elettrica. L'energia ricavata viene fornita a case. Con gli anni la capacit\u00e0 di riciclaggio annuale \u00e8 passata da t a t.\nSociet\u00e0.\nEvoluzione demografica.\nLa citt\u00e0 in s\u00e9 conta quasi abitanti, mentre l'agglomerato urbano arriva a circa .\nTurismo.\nGuardino notturno.\nGirando i vecchi vicoli, davanti agli edifici storici si viene a sapere la storia, i costumi e saggezze di vita.\nFilmfestiWels.\nIn estate il cinema open-air \u201cFilmfestiWels\u201d offre ghiottonerie cinematografiche ed anche culinarie nella \"Piazza Minoriten\".\nSport.\nIn citt\u00e0 ha sede la squadra di pallacanestro Welser Basketball Club Wels vincitrice di alcuni titoli nazionali."}
{"id": "1264509", "revid": "339392", "url": "https://it.wikipedia.org/wiki?curid=1264509", "title": "Museum of Art di Indianapolis", "text": ""}
{"id": "1264512", "revid": "339392", "url": "https://it.wikipedia.org/wiki?curid=1264512", "title": "Museum of Art di Baltimora", "text": ""}
{"id": "1264514", "revid": "78273", "url": "https://it.wikipedia.org/wiki?curid=1264514", "title": "Museum of Modern Art di New York", "text": ""}
{"id": "1264516", "revid": "36426", "url": "https://it.wikipedia.org/wiki?curid=1264516", "title": "Museum of Modern Art di San Francisco", "text": ""}
{"id": "1264518", "revid": "177967", "url": "https://it.wikipedia.org/wiki?curid=1264518", "title": "Testarda io/Sei tornato a casa tua", "text": "Testarda io / Sei tornato a casa tua pubblicato nel 1974 \u00e8 un 45 giri della cantante italiana Iva Zanicchi.\nTestarda io.\nCristiano Malgioglio, ormai alla Ri-Fi da quasi un anno come paroliere, presenta il brano ad Iva Zanicchi, perch\u00e9 nel frattempo diventa l'autore di fiducia per i testi in italiano del cantautore brasiliano Roberto Carlos. \nLa canzone \u00e8 infatti la traduzione italiana del brano in lingua portoghese \u201c\u00c0 dist\u00e2ncia\u201d, scritto e interpretato da Roberto Carlos gi\u00e0 due anni prima, e diventa ben presto uno dei grandi successi della cantante.\nSuccesso e classifiche.\nPresentata alla Mostra internazionale di musica leggera di Venezia, con un altro estratto dall\u2019album \"Io ti propongo\" , la canzone deve la sua scalata in classifica al fatto che il regista Luchino Visconti la inserisce nella colonna sonora del suo penultimo film \"Gruppo di famiglia in un interno\", uscito nel 1974. \"Testarda io\" caratterizza, non solo musicalmente, ma anche con il suo testo, uno dei momenti pi\u00f9 conturbanti dell\u2019intero film: Burt Lancaster (uno dei protagonisti) ascolta una musica classica meravigliosa quando parte \"testarda io\" e, incuriosito, lasciata la sua camera, trova tre giovani (con cui vive, nella sua casa in centro a Roma, piena di libri e di dipinti) impegnati in un m\u00e8nage \u00e0 trois.\nLa scena, da antologia, contribuisce al successo della canzone, che entra in top 10 nella settimana del 22 marzo del 1975. Rimane oltre sei mesi in classifica, arrivando a superare il mezzo milione di copie vendute.\nAltre versioni.\nNel 1973 il sassofonista Tino Cocco e la sua orchestra esegue una versione strumentale del brano per l'album \"Hit Parade International\" (Studio 7, SI-AG 1130).\nNel 2008 il brano \"Testarda io\" \u00e8 stato arrangiato e pubblicato da Giuliano Palma &amp; the Bluebeaters."}
{"id": "1264519", "revid": "36426", "url": "https://it.wikipedia.org/wiki?curid=1264519", "title": "Phillips Collection di Washington", "text": ""}
{"id": "1264522", "revid": "3732", "url": "https://it.wikipedia.org/wiki?curid=1264522", "title": "Maurizio Belpietro", "text": "Ha lavorato in diversi periodici e quotidiani italiani ed \u00e8 attualmente direttore del quotidiano \"La Verit\u00e0\" e del settimanale \"Panorama\".\nBiografia.\nNasce a Castenedolo in provincia di Brescia, ma cresce e risiede per oltre quarant'anni a Palazzolo sull'Oglio. \u00c8 sposato e padre di due figlie. Ha cominciato ad esercitare la professione nel 1975 nel quotidiano \"Bresciaoggi\", poi all'inizio degli anni ottanta contribu\u00ec, insieme a Cristiano Gatti, alla nascita di \"Bergamoggi\". \u00c8 stato in seguito caporedattore centrale del settimanale \"L'Europeo\" e poi vicedirettore de \"L'Indipendente\" di Vittorio Feltri. Segue Feltri a \"Il Giornale\" nel 1994 come vicedirettore. Nel 1996 ha la sua prima esperienza da direttore, al quotidiano \"Il Tempo\" di Roma.\nRientra a Milano gi\u00e0 l'anno dopo, prima come vicedirettore del \u00abQuotidiano nazionale\u00bb, poi per tornare a \"Il Giornale\" come direttore operativo, al fianco di Mario Cervi. Il 20 novembre 2000 assume la direzione del quotidiano, che guida fino al settembre 2007. Dall'11 ottobre 2007 ha diretto il settimanale \"Panorama\". Il 13 agosto 2009 sostituisce Vittorio Feltri alla direzione del quotidiano \"Libero\", subentrando al direttore provvisorio Gianluigi Paragone.\nIl 17 maggio 2016 \u00e8 costretto a lasciare la direzione di \"Libero\" per divergenze con l'editore del quotidiano Antonio Angelucci e viene nuovamente sostituito da Feltri. Il 20 settembre fonda il quotidiano \"La Verit\u00e0\", di cui assume la carica di direttore; il quotidiano \u00e8 edito dal gruppo La Verit\u00e0 S.r.l., di cui \u00e8 azionista di maggioranza e presidente. Belpietro ha spiegato la sua versione dell'improvvisa conclusione del rapporto con gli Angelucci nell'articolo di fondo del primo numero del nuovo quotidiano.\nIl 6 novembre 2018 si occupa anche dell'acquisto di \"Panorama\" da parte del Gruppo La Verit\u00e0 Srl. Il giorno dopo il giornalista assume la direzione del settimanale (carica da lui gi\u00e0 ricoperta dal 2007 al 2009), annunciandolo ai lettori della \"Verit\u00e0\" con un articolo di fondo. Nel 2019 forma insieme a Mondadori la casa editrice \u00abStile Italia Edizioni\u00bb, in cui confluiscono alcuni periodici dell'azienda milanese. Il 25 maggio dello stesso anno \u00e8 \"direttore per un giorno\" del numero speciale dell'\u00abUnit\u00e0\u00bb, per dare continuit\u00e0 alla testata giornalistica che, cessando di uscire per un anno intero, scadrebbe. Nel dicembre 2019 entrano nel gruppo della Verit\u00e0 S.r.l. i periodici \"Confidenze\", \"Cucina Moderna\", \"Sale &amp; Pepe\", \"Starbene\" e \"TuStyle\", mentre dal 1\u00ba gennaio 2022 entrano nella societ\u00e0 anche le riviste \"Donna Moderna\" e \"Casa Facile\", sempre rilevate dalla Mondadori.\n\u00c8 molto attivo sul fronte televisivo sia come conduttore che come opinionista. Dal 2004 al 2008 conduce, prima su Canale 5 poi su Rete 4, il breve programma di informazione \"L'antipatico\". Dal 5 novembre 2007 conduce su Canale 5, tutti i giorni dal luned\u00ec al venerd\u00ec, il programma \"Panorama del giorno\", dove intervista telefonicamente un personaggio della politica. La trasmissione diviene a partire dal 21 gennaio 2008 parte del programma Mattino Cinque, rinominato dalla stagione 2009/2010 \"La telefonata di Belpietro\", per poi tornare programma autonomo. Nel luglio 2016 Belpietro torna nelle vesti di conduttore su Rete 4 con \"Dalla vostra parte\", programma a cura del TG4 dove prende il posto di Paolo Del Debbio fino al 2018, anno della chiusura del programma.\nSpesso \u00e8 stato ospite delle principali tribune politiche televisive: numerose le presenze a \"Porta a Porta\" di Bruno Vespa, a \"Cartabianca\" di Bianca Berlinguer, a \"Matrix\" di Alessio Vinci, a \"Ballar\u00f2\" di Giovanni Floris e ad \"Annozero\" di Michele Santoro. Attualmente \u00e8 uno dei pi\u00f9 ricorrenti opinionisti nei talk show di Mediaset, tra cui \"Dritto e rovescio\", \"Stasera Italia\" e \"Controcorrente\".\nControversie.\nLa sera del 30 settembre 2010 Belpietro sarebbe stato oggetto di un tentativo di agguato. Secondo le prime ricostruzioni, basate sulla testimonianza di un agente della sua scorta, un uomo armato si sarebbe introdotto nelle scale condominiali e, una volta sorpreso dall'agente avrebbe puntato la pistola verso di lui, ma l'arma si sarebbe inceppata; a questo punto l'agente avrebbe esploso tre spari intimidatori facendo fuggire l'aggressore. Nonostante i tre spari siano stati uditi dagli altri abitanti del condominio, non ci sarebbero testimoni oculari o riscontri da telecamere.\nL'agente di scorta, inoltre, \u00e8 lo stesso che avrebbe sventato anni prima un simile attentato all'ex procuratore della Repubblica di Milano, Gerardo D'Ambrosio, anch'esso senza il conforto di altre testimonianze. In quest'ultima occasione, l'agente fu promosso e trasferito ad altro incarico. Belpietro ha ricevuto unanime solidariet\u00e0 dal mondo politico e giornalistico.\nL'effettivo avvenimento dell'attentato e la possibilit\u00e0 che si trattasse solo di una simulazione da parte del caposcorta di Belpietro sono stati all'attenzione degli inquirenti. Nell'aprile 2011 i pm, dopo le indagini condotte dalla DIGOS con audizioni di abitanti della zona e di inquilini del palazzo, acquisizione di filmati e rilievi scientifici, hanno escluso l'ipotesi di un attentato contro Belpietro, chiedendo al GIP l'archiviazione del fascicolo con la motivazione che \"non vi erano ragioni particolari per prendere di mira il giornalista\".\nBelpietro \u00e8 stato anche criticato per aver licenziato da \"Panorama\" Adriano Sofri (condannato per l'omicidio Calabresi) nel 2007, ma aver assunto a \"Libero\" nel 2012 Franco Freda, l'ex membro di Ordine Nuovo che una sentenza giudiziaria considera l'ideologo della strage di piazza Fontana. "}
{"id": "1264532", "revid": "36426", "url": "https://it.wikipedia.org/wiki?curid=1264532", "title": "Collezione B\u00fchrle di Zurigo", "text": ""}
{"id": "1264534", "revid": "287204", "url": "https://it.wikipedia.org/wiki?curid=1264534", "title": "NGC 5898", "text": "NGC 5898 \u00e8 una galassia nella costellazione della Bilancia.\nNell'immagine \u00e8 la galassia a destra; fa parte di un gruppetto formato da due galassie ellittiche (questa e la vicina NGC 5903) pi\u00f9 altre galassie minori nelle vicinanze: formano una sorta di \"Gruppo Locale\" con caratteristiche quindi non molto dissimili dal nostro. Si tratta di una galassia ellittica dalle dimensioni effettive paragonabili a quelle della Via Lattea, visibile con un telescopio amatoriale circa 3 gradi a ENE della stella . Nello stesso campo appare ben visibile anche ga galassia NGC 5903, grande quasi il doppio. NGC 5898 dista dalla Via Lattea 111 milioni di anni-luce."}
{"id": "1264536", "revid": "124567227", "url": "https://it.wikipedia.org/wiki?curid=1264536", "title": "Testarda io/E la notte \u00e8 qui", "text": "Testarda io / E la notte \u00e8 qui \u00e8 un singolo della cantante italiana Iva Zanicchi pubblicato in Italia nel 1975.\nLa canzone \"Testarda io\" \u00e8 nel film di Luchino Visconti \"Gruppo di famiglia in un interno\" del 1974\nTracce.\nLato A\nLato B"}
{"id": "1264537", "revid": "486946", "url": "https://it.wikipedia.org/wiki?curid=1264537", "title": "Codice Vassalli", "text": ""}
{"id": "1264538", "revid": "113433030", "url": "https://it.wikipedia.org/wiki?curid=1264538", "title": "Diana e Callisto", "text": "Diana e Callisto \u00e8 un olio su tela eseguito da Pieter Paul Rubens, dipinto in un periodo non precisato tra il 1635 e il 1640. \u00c8 realizzato a olio su tela ed \u00e8 ampio cm 202,6x305,5. Viene custodito a Madrid, nel Museo del Prado.\nLa realizzazione del quadro fu chiesta insieme ad altre dal re Filippo IV di Spagna per il suo nuovo baldacchino di caccia, la \"Torre de la Parada\"."}
{"id": "1264539", "revid": "827882", "url": "https://it.wikipedia.org/wiki?curid=1264539", "title": "Dead or Alive 4", "text": ", abbreviato DOA4, \u00e8 un gioco di combattimento sviluppato dal Team Ninja per la console Xbox 360. La trama di \"Dead or Alive 4\" segue gli eventi dei precedenti videogiochi. Sono disponibili 21 personaggi giocabili e diverse arene di combattimento interattive.\nTrama.\nLa trama di \"DOA4\" si basa su Helena Douglas, ormai diventata il capo della multinazionale DOATEC, posto precedentemente occupato da suo padre Fame. Helena decide di organizzare il quarto torneo di Dead or Alive. Intanto Victor Donovan continua a portare avanti il progetto biochimico Alpha. L'obiettivo della nuova fase del progetto \u00e8 quello di trasformare i cloni precedentemente creati (in \"Dead or Alive 2\") in mostruosi armi biologiche dotate di una grande forza ed agilit\u00e0. \nIl quarto torneo si svolge nella Tritorre, enorme edificio composto da 3 grandi grattacieli di cui il pi\u00f9 alto \u00e8 di 999 metri e quartier generale della DOATEC. Kasumi, Hayate, Ayane e Ryu Hayabusa, decidono di partire per eliminare Donovan una volta per tutte e distruggere il progetto Alpha. Intanto Donovan riesce a creare il primo clone stabile, chiamato Alpha-152. Il clone dopo un breve scontro con Kasumi, fugge, e nel frattempo Hayate ed Ayane, aiutati da Ryu, attaccano la Tritorre distruggendola definitivamente. Helena tentando invano di uccidere Donovan e Alpha-152, inizializza il sistema di autodistruzione della Tritorre dall'interno, pronta a sacrificarsi per distruggere la DOATEC. Poco prima di essere travolta dalle fiamme, viene salvata da Zack e portata in salvo, lasciandosi dietro le ceneri della struttura.\nSviluppo.\n\"Dead or Alive 4\" \u00e8 stato progettato come uno dei titoli di lancio della console Xbox 360, e ha sfruttato a pieno le nuove potenzialit\u00e0 grafiche della console. Sono stati fatti notevoli sforzi per rendere realistico il movimento delle chiome delle lottatrici e le loro ciocche sia in movimento che nelle pose statiche. I tessuti dei vestiti sonno stati riprodotti con estremo realismo. \nIl gioco vanta arene di notevoli dimensioni. Naturalmente il titolo supporta nativamente l'alta risoluzione. D'altra parte, oltre ai miglioramenti grafici, non sono stati apportati miglioramenti visibili rispetto a \"Dead or Alive Ultimate\". Degna di nota \u00e8 la collaborazione con i Bungie Studios, culminata con l'apparizione di Spartan-458, personaggio creato \"ex novo\" di chiara ispirazione a \"Halo\" e uno stage futuristico sempre ispirato alla serie, \"Nassau Station\".\nLe primi immagini del gioco sono trapelate il 12 maggio 2005 sul forum elotrolado.net. I primi screenshot e demo sono stati mostrati all'E3 del 2005.\nSecondo un'intervista di \"Famits\u016b\", Tomonobu Itagaki ha passato il 99% del suo tempo a sviluppare il gioco, dormendo solamente 40 minuti in quattro giorni.\nModalit\u00e0 di gioco.\n\"Dead or Alive 4\" mantiene il caratteristico sistema triangolare composta da colpi, prese e proiezioni. Tra i nuovi elementi introdotti vi \u00e8 una maggiore interazione con i livelli: in particolare in \"Gambler's Paradise\" in cui delle automobili possono investire i combattenti ma anche essere schivate, oppure in \"Savannah Safari\", in cui un leopardo corre in mezzo all'arena in alcuni momenti del gioco; in molti altri livelli vi sono elementi come ringhiere o tronchi, che \u00e8 possibile scavalcare e attaccare l'avversario subito dopo.\nModalit\u00e0 di gioco.\n\"Dead or Alive 4\" comprende le seguenti modalit\u00e0 di gioco:\nPersonaggi.\nI personaggi giocabili nella modalit\u00e0 storia sono 17, pi\u00f9 il boss Alpha-152 non utilizzabile in nessuna modalit\u00e0:\nI personaggi segreti sbloccabili che non partecipano alla storia sono 5:\nColonna sonora.\nLa colonna sonora \u00e8 stata composta da Makoto Hosoi e in seguito raccolta nell'album \"Dead or Alive 4 Original Sound Trax\", pubblicato in Giappone da Wake Up nel 1996. Due canzoni degli Aerosmith vengono utilizzate nel gioco, collaborazione avviata in \"Dead or Alive 3\". \"Eat the Rich\" appare nel filmato introduttivo, mentre \"Amazing\" nel filmato finale del gioco, che corrisponde a quello di Helena.\nErrori.\nAlcuni resoconti rilevano un bug in cui il gioco cancellava accidentalmente i salvataggi. Fortunatamente un aggiornamento online di marzo 2006 ha risolto il problema. Questo problema rimase nonostante la traduzione del gioco in Nord America e Europa.\nAccoglienza.\n\"Dead or Alive 4\" \u00e8 stato ben accolto dalla critica. Douglass C. Perry di IGN ha definito il gioco \"una passo avanti nella giusta direzione per la serie\" ed ha lodato il sistema di combattimento come \"pi\u00f9 profondo e sofisticato\". Greg Kasavin di GameSpot ha scritto: \"\u00c8 semplice: se ti piacciono i picchiaduro, \"DOA4\" \u00e8 per te. Tra una vasta selezione di potenti combattenti, un'azione formidabile e la sua modalit\u00e0 online che causa dipendenza, c'\u00e8 un sacco di carne su fuoco per imparare e padroneggiare quest'ultimo grandioso titolo della serie\".\nIl sito GameRanking lo aveva valutato con un 85.49% di completezza. Nel 2008 GamePro lo ha posizionato 11\u00ba nella lista dei migliori picchiaduro di sempre."}
{"id": "1264544", "revid": "647919", "url": "https://it.wikipedia.org/wiki?curid=1264544", "title": "Kunstmuseum di Basilea", "text": ""}
{"id": "1264546", "revid": "107831", "url": "https://it.wikipedia.org/wiki?curid=1264546", "title": "Procedura di selezione della citt\u00e0 organizzatrice della XX Olimpiade Invernale", "text": ""}
{"id": "1264547", "revid": "289247", "url": "https://it.wikipedia.org/wiki?curid=1264547", "title": "Procedura di selezione della citt\u00e0 organizzatrice della XXI Olimpiade Invernale", "text": ""}
{"id": "1264548", "revid": "107831", "url": "https://it.wikipedia.org/wiki?curid=1264548", "title": "Procedura di selezione della citt\u00e0 organizzatrice della XXII Olimpiade Invernale", "text": ""}
{"id": "1264551", "revid": "107831", "url": "https://it.wikipedia.org/wiki?curid=1264551", "title": "Procedura di selezione della citt\u00e0 organizzatrice della XXIX Olimpiade", "text": ""}
{"id": "1264553", "revid": "107831", "url": "https://it.wikipedia.org/wiki?curid=1264553", "title": "Procedura di selezione della citt\u00e0 organizzatrice della XXX Olimpiade", "text": ""}
{"id": "1264555", "revid": "1048993", "url": "https://it.wikipedia.org/wiki?curid=1264555", "title": "Angelo Novi", "text": "Biografia.\nHa collaborato a circa 25 film tra il 1962 e il 1997, anno della sua morte. Fra le sue collaborazioni, particolarmente significative quelle instaurate con i due registi Pier Paolo Pasolini e Sergio Leone. Inoltre ha interpretato il ruolo di un frate nel film \"Il buono, il brutto, il cattivo\" (1966), e successivamente ebbe una piccola parte anche nel film \"Il mio nome \u00e8 Nessuno\" (1973)."}
{"id": "1264561", "revid": "922477", "url": "https://it.wikipedia.org/wiki?curid=1264561", "title": "Io sar\u00f2 la tua idea/Jesus", "text": "Io sar\u00f2 la tua idea / Jesus pubblicato nel 1975 \u00e8 un 45 giri della cantante italiana Iva Zanicchi\nTracce.\nLato A\nLato B"}
{"id": "1264562", "revid": "647919", "url": "https://it.wikipedia.org/wiki?curid=1264562", "title": "Museo di Belle Arti di Budapest", "text": ""}
{"id": "1264564", "revid": "10184655", "url": "https://it.wikipedia.org/wiki?curid=1264564", "title": "Chiesa Evangelica Luterana", "text": ""}
{"id": "1264566", "revid": "767487", "url": "https://it.wikipedia.org/wiki?curid=1264566", "title": "Shark Island (gruppo musicale)", "text": "Gli Shark Island sono un gruppo musicale hair metal nato nel 1984 a Los Angeles, California.\nLa band non ottenne mai un rilevante successo commerciale, ma fu fonte di ispirazione per molti gruppi hair metal di L.A.; sembra infatti che band come Ratt, M\u00f6tley Cr\u00fce, Guns N' Roses e Lizzy Borden siano stati loro fan. Venne poi reso noto come Axl Rose, cantante dei Guns N' Roses, si ispir\u00f2 alle tipiche movenze adottate in origine da Richard Black durante le esibizioni live. Negli anni 80, dopo aver pubblicato il cd autofinanziato \"S'cool Buss\" nel 1986, riuscirono a trovare un accordo con la Epic Records con cui pubblicarono \"Law of the Order\" nel 1989, che vedeva la partecipazione di noti personaggi della scena. L'etichetta non insistette nella sponsorizzazione del disco, e nonostante gli apprezzamenti da parte dei fan, la band declin\u00f2 nel 1991. Si riformano nel 2005, pubblicando il terzo album \"Gathering of the Faithful\" l'anno dopo.\nStoria.\nLe origini.\nLa prima incarnazione della band nacque nel 1979 a Los Angeles con il nome di \"The Sharks\", e composti da Richard Czerny (in futuro conosciuto con lo pseudonimo di Richard Black) alla voce, Spencer Sercombe alla chitarra, Jim Volpicelli al basso e David Bishop alla batteria.\nLa band pubblic\u00f2 il debut \"Altar Ego\" nel 1982 prodotto da Jerry Coleman. All'epoca Black si presentava come Race Revol.\nLa nascita.\nA causa di questioni di omonimia, i The Sharks cambiarono nome in Shark Island nel 1984 con l'aggiunta nel nuovo bassista Tom Rucci ed il batterista Walt Woodward III. Quest'ultimo aveva suonato qualche anno prima ad un'audizione per entrare nei Twisted Sister, all'epoca impegnati alla ricerca di un nuovo batterista. Walt ottenne l'incarico, ma abbandon\u00f2 dopo tre giorni, raggiungendo in seguito gli Americade, che abbandon\u00f2 dopo il loro scioglimento nel 1982. Inoltre prima di entrare negli Americade, Woodward III militava in una band di New York chiamata Rachel, band in cui esord\u00ec il cantante dei Riot Rhett Forrester.\nGli Shark Island, con una formazione ormai consolidata, registrarono una demo contenente i brani \"\"Excess Marks The Spot\", \"Dangerous\", \"Read My Lips\", \"Sex Drive\" e \"Grapevine\". Grazie alle frequenti esibizioni dal vivo attorno a L.A., il quartetto ottenne la reputazione di ottima live band. Nel 1986 venne realizzato indipendentemente il primo album \"S'cool Buss\" con cui guadagnarono un buon successo all'interno della scena underground. 'S'cool Bus' era composto da materiale demo. Alcune di queste tracce vennero prodotte da personaggi noti come Rick Derringer (per il brano \"Deja-Vu\") o il tastierista dei Berlin David Diamond (per il brano \"Read My Lips\"). Vennero notati dalla A&amp;M Records ed arruolarono il secondo chitarrista Michael Guy, che per un breve periodo era stato membro degli Hurricane.\nLa A&amp;M per\u00f2 decise di voler sotto contratto solo Black ma non il resto della band.\nBlack, presosi una pausa collabor\u00f2 con gli Skid Row e assieme al loro chitarrista Dave Sabo, scrisse il brano \"Somebody Falling\" mentre la A&amp;M realizz\u00f2 una collaborazione tra Black e Jack Ponti (collaboratore dei Bon Jovi). Black divenne addirittura un possibile candidato per entrare negli Skid Row come cantante, prima che venisse scelto Sebastian Bach.\nBlack venne obbligato a trovare nuovi musicisti, anche se egli sostenne che la A&amp;M aveva firmato con gli Shark Island per un contratto per una demo e non accett\u00f2 un contratto come solista poich\u00e9 la perdita di membri era una conseguenza naturale che tutte le band dovevano affrontare.\nLa formazione degli Shark Island infine venne composta da Black, il chitarrista Spencer Sercombe, il bassista Matt Bissonette ed il batterista Greg Ellis. Poco dopo, due tracce appena registrate vennero incluse nella colonna sonora del film \"Bill and Ted's Excellent Adventure\", a cui parteciparono tra i vari artisti, anche gli Extreme e Tora Tora. Dopo il cambio di formazione, gli ex componenti Rucci e Guy raggiungeranno i Fire. Guy successivamente suoner\u00e0 negli House of Lords mentre Walt Woodward III, lasciata la band raggiunse prima i Sweet Savage, e poi i The Scream, band nata dalle ceneri dei Racer X.\nBisonette abbandoner\u00e0 il progetto, e pi\u00f9 tardi raggiunger\u00e0 la band di David Lee Roth e di Joe Satriani, mentre gli Shark Island arruolarono l'ex bassista dell'ex Gillan Bernie Torme Chris Heilmann.\nNon soddisfatti del rapporto con la A&amp;M, la band sciolse il contratto e firm\u00f2 per la Epic Records.\nFinalmente nel 1989 venne pubblicato il primo album in studio per una major, sar\u00e0 intitolato \"Law of the Order\" e venne prodotto da Randy Nicklaus. Questo conteneva le tracce \"Paris Calling\" e \"Bad for Each Other\", \"The Chain\" (cover dei Fleetwood Mac), \"Somebody Falling\" (traccia scritta da Black e Dave Sabo degli Skid Row) e altre tre tracce co-scritte da Jack Ponti. Dall'album venne estratto il videoclip di \"Paris Calling \". Nonostante il disco godesse di una buona produzione, non verr\u00e0 abbastanza sponsorizzato dall'etichetta. Pubblicheranno anche il mini-live album \"Bastille Day - Alive at The Whiskey\" nello stesso anno per la Epic. A causa del mancato successo, d'improvviso la band venne abbandonata dal manager a dalla casa discografica. Senza un nuovo contratto e il relativo supporto finanziario, il progetto declin\u00f2 nel 1991.\nDopo il declino.\nBlack e Sercombe prenderanno parte alla superband Contraband, alla quale presero parte anche il chitarrista degli M.S.G. Michael Schenker, il chitarrista degli L.A. Guns Tracii Guns, la bassista delle Vixen Share Pedersen ed il batterista dei Ratt Bobby Blotzer. Il supergruppo pubblic\u00f2 il cd omonimo \"Contraband\" nel 1991, e dopo aver partecipato alla colonna sonora del film \"If Looks Could Kill\", con il brano \"Loud Guitars, Fast Cars And Wild, Wild Women\" e qualche data, la band si sciolse.\nLa traccia degli Shark Island \"My City\"\" venne inserita inoltre nella colonna sonora del film Point Break - Punto di rottura, con Patrick Swayze e Keanu Reeves. Nella colonna sonora parteciparono anche altri noti gruppi della scena come L.A. Guns, Ratt, Public Image Ltd. e molti altri. Dopo il fallimento dei Contraband, Black e Sercombe tentarono di riformare gli Shark Island registrando alcuni nuovi brani nel 1992. Queste tracce per\u00f2 non vennero realizzate ed il progetto venne abbandonato.\nIl primo bassista Tom Rucci partecip\u00f2 ad un nuovo progetto chiamato Tomcats, fondato dei due ex membri degli Icon Dan Wexler e Pat Dixon, in collaborazione con il cantante Tommy Dean ed il chitarrista David Michael Phillips (ex Keel, King Kobra).\nGreg Ellis raggiunse la band Jerusalem Slim di Michael Monroe (Hanoi Rocks). Heilmann suon\u00f2 con il cantante dei Quireboys Spike nella band Spike's Soul Thing.\nSercombe fall\u00ec un'audizione per Ozzy Osbourne e raggiunse per un periodo la band Riverdogs con il chitarrista Vivian Campbell dei Def Leppard. Dal 1997 egli fu membro del progetto solista di Bill Ward, ex batterista dei Black Sabbath. Richard Black pi\u00f9 tardi far\u00e0 parte di una band di breve vita fondata da Jake E. Lee, chiamata Bourgeois Pigs.\nPi\u00f9 tardi invece former\u00e0 il progetto Richard Black Project, che includeva il chitarrista dei Samson Paul Samson.\nReunion.\nNel 2004 venne ristampato il secondo \"Law of the Order\" con l'aggiunta della performance live contenuta nell'album \"Alive at the Whiskey\" dello stesso 1989.\nLa band riemerse nel 2005 formata dai vecchi membri Richard Black, Spencer Sercombe, e Chris Heilmann accompagnati dal nuovo batterista Glen Sobel, gi\u00e0 membro degli Impellitteri, Beautiful Creatures, Crusade, Tamplin e Bang Tango. La band cominci\u00f2 subito a lavorare per il nuovo disco, e finalmente il terzo album della band \"Gathering of the Faithful\" venne pubblicato il 4 luglio 2006 per l'etichetta italiana Frontiers Records, dopo 17 anni di distanza dal precedente. Il disco conteneva anche alcune tracce accantonate in passato, che erano state registrate nel 1992. Sobel intraprender\u00e0 una carriera parallela anche con i riformati Alcatrazz di Graham Bonnet."}
{"id": "1264571", "revid": "339392", "url": "https://it.wikipedia.org/wiki?curid=1264571", "title": "Guggenheim Museum di Guadalajara", "text": ""}
{"id": "1264576", "revid": "287204", "url": "https://it.wikipedia.org/wiki?curid=1264576", "title": "Francesco Coccapieller", "text": "Biografia.\nFrancesco Coccapieller fu una caratteristica figura di popolano dei primi anni di Roma capitale.\nNato a Roma nel 1831, figlio di una guardia svizzera, si arruol\u00f2 nel 1847 nei dragoni pontifici, combatt\u00e9 giovanissimo nella prima guerra di indipendenza \ne, come garibaldino, nella battaglia di Mentana del 1867 contro le truppe franco-pontificie. Fu istruttore presso la Scuola militare di cavalleria di Pinerolo e anche dopo aver lasciato la Scuola, amava ancora passeggiare per le vie cittadine indossando stivaloni e speroni. Oratore approssimativo ma efficace, arringava i concittadini sulle malefatte dei politici.\nNel 1882 rilev\u00f2 il quotidiano romano \"Eco dell'operaio\" ove pubblic\u00f2 una serie di articoli di tono scandalistico e antipartitico, che anticipavano il fenomeno qualunquistico del secondo dopoguerra di Guglielmo Giannini ed i toni del suo settimanale \"L'Uomo qualunque\". Il giornale aument\u00f2 la tiratura ma, fatto oggetto di intimidazioni e minacce, fu costretto ben presto a cessare le pubblicazioni.\nPoco dopo, insieme con Ricciotti Garibaldi, figlio dell\"eroe dei due mondi\", fond\u00f2 il nuovo quotidiano \"Ezio II, ossia il Carro di Checco\". Anche questa iniziativa editoriale, per il contenuto dei suoi articoli, provoc\u00f2 critiche e rancori in tutti gli orientamenti politici. Il repubblicano Angelo Tognetti, macellaio, offeso per il discredito che gli articoli del \"sor Checco\" arrecavano alla sua parte politica, lo affront\u00f2 nell'osteria di \"sora\" Amalia con la pistola in mano: ma Coccapellier, anche lui armato e pi\u00f9 lesto, lo fer\u00ec gravemente.\nMentre era in prigione per eccesso di legittima difesa nelle Carceri nuove di via Giulia\n, fu eletto alla Camera dei deputati del Regno d'Italia e rimesso in libert\u00e0. I suoi interventi nell'aula parlamentare furono peraltro accolti con ironia dagli altri deputati.\nUn suo articolo contribu\u00ec a far conoscere il famoso scandalo della Banca Romana, denunciato poi in Parlamento da Napoleone Colajanni nel 1892. Le successive vicende dell'inchiesta parlamentare portarono alle dimissioni del presidente del Consiglio Giolitti e alla caduta, alla fine del 1893, del suo primo governo.\nMassone, fu membro del Grande Oriente d'Italia, dal quale fu espulso in seguito alla sua campagna diffamatoria conto l'Ordine massonico.\nPi\u00f9 volte querelato e condannato, alla fine del mandato parlamentare torn\u00f2 in galera. Negli ultimi anni perse gradualmente il consenso popolare e quello dei suoi lettori. Mor\u00ec nella citt\u00e0 natale, quasi settantenne, ormai in povert\u00e0, nel 1901.\nAlcuni giudizi su Francesco Coccapieller.\nCesare Lombroso.\nLa singolare personalit\u00e0 di Coccapieller richiam\u00f2 l'attenzione, tra gli altri, del noto antropologo e criminologo Cesare Lombroso che ne parl\u00f2 diffusamente in due volumi citati in Bibliografia. In particolare nel capitolo terzo, pagina 71, del suo \"Tre tribuni studiati da un alienista\". Lo studioso veronese ne offre un ritratto, fisico e psicologico, particolarmente gustoso:\nAnche lo sguardo di Coccapieller non sfugge all'indagine scientifica lombrosiana:\nE, per finire, un'analisi grafologica che si conclude con la citazione di un detto toscano ardito ma indubbiamente efficace:\nBenedetto Croce.\nNella sua \"Storia d'Italia dal 1871 al 1915\", Croce esprime un giudizio fortemente negativo (\"triviale censore e cervello squilibrato\") sul Coccapellier: nel capitolo III, \"La vita politica e morale (1871-1887)\", il filosofo, accostandolo al giornalista e sociologo Pietro Sbarbaro, scrive:"}
{"id": "1264584", "revid": "124540162", "url": "https://it.wikipedia.org/wiki?curid=1264584", "title": "Mamma tutto/Dormi, amore dormi", "text": "Mamma tutto/Dormi, amore dormi pubblicato nel 1976 \u00e8 un 45 giri della cantante italiana Iva Zanicchi\nTracce.\nLato A\nCantano Iva Zanicchi e il Piccolo Coro dell'Antoniano diretto da Mariele Ventre:\nLato B"}
{"id": "1264591", "revid": "62004", "url": "https://it.wikipedia.org/wiki?curid=1264591", "title": "Amarildo", "text": ""}
{"id": "1264592", "revid": "922477", "url": "https://it.wikipedia.org/wiki?curid=1264592", "title": "I discorsi tuoi/Confessioni", "text": "I discorsi tuoi / Confessioni pubblicato nel 1976 \u00e8 un 45 giri della cantante italiana Iva Zanicchi\nTracce.\nLato A\nLato B"}
{"id": "1264594", "revid": "1788047", "url": "https://it.wikipedia.org/wiki?curid=1264594", "title": "Knoxville (disambigua)", "text": ""}
{"id": "1264596", "revid": "599013", "url": "https://it.wikipedia.org/wiki?curid=1264596", "title": "Did\u00ec", "text": ""}
{"id": "1264607", "revid": "1566286", "url": "https://it.wikipedia.org/wiki?curid=1264607", "title": "Sergio Mendiz\u00e1bal", "text": "Ormai ritirato dalle scene da pi\u00f9 di dieci anni, Sergio Mendiz\u00e1bal collezion\u00f2 pi\u00f9 di cento apparizioni in film tra il 1955 e il 1996.\nLa sua apparizione pi\u00f9 conosciuta \u00e8 probabilmente quella di un biondo cacciatore di taglie nel film di Sergio Leone \"Il buono, il brutto, il cattivo\". \nL'ultimo film su cui \u00e8 apparso \u00e8 Africa."}
{"id": "1264608", "revid": "1543377", "url": "https://it.wikipedia.org/wiki?curid=1264608", "title": "Isola Hans", "text": "L'isola Hans (in danese \"Hans \u00d8\", in inglese \"Hans Island\", in inuktitut/groenlandese \"Tartupaluk\") \u00e8 un isolotto disabitato di 1,3\u00a0km\u00b2 situato al centro del canale Kennedy nello stretto di Nares, alla frontiera marittima tra Canada (Isola Ellesmere nel territorio del Nunavut) e la Danimarca (nord della Groenlandia) e unisce la baia di Baffin e il mare di Lincoln. Hans \u00e8 la pi\u00f9 piccola delle tre isole del canale (le altre due sono l'isola Franklin e l'isola Crozier).\nLa sovranit\u00e0 sull'isola \u00e8 oggetto di disputa tra Canada e Danimarca dal 1973. La Danimarca rivendica il territorio che avrebbe scoperto nel 1852, mentre il Canada afferma che l'isola \u00e8 stata scoperta da un esploratore britannico e che geologicamente appartiene al suolo canadese.\nL'interesse crescente per il piccolo lembo di terra \u00e8 legato al riscaldamento globale, con gli esperti che stimano un allungamento da 20 giorni della navigabilit\u00e0 del canale tra il momento della loro pubblicazione (8 novembre 2004) a 150 all'orizzonte nel 2080, con la possibilit\u00e0 dello sfruttamento del petrolio.\nSecondo Peter Taks\u00f8e-Jensen, allora membro dell'Ufficio delle Nazioni Unite per gli affari legali, una curiosa abitudine dei militari di entrambi i Paesi, che periodicamente visitano l'isola, completamente disabitata, \u00e8 quella di sostituire la bandiera degli altri con quella del proprio Paese e di lasciare una bottiglia di Akvavit danese o whisky canadese."}
{"id": "1264609", "revid": "599013", "url": "https://it.wikipedia.org/wiki?curid=1264609", "title": "Did\u00ed", "text": ""}
{"id": "1264610", "revid": "767487", "url": "https://it.wikipedia.org/wiki?curid=1264610", "title": "NGC 5903", "text": "NGC 5903 \u00e8 una galassia nella costellazione della Bilancia.\nNell'immagine \u00e8 la galassia di sinistra. \u00c8 la galassia dominante di un gruppetto composto da due ellittiche giganti, alcune ellittiche minori e altre galassie nane, la cui morfologia dunque ricorda molto quella del nostro Gruppo Locale (in scala maggiore); la seconda galassia del gruppo \u00e8 invece NGC 5898. \u00c8 facile da reperire con un telescopio newtoniano, circa 3 gradi a ENE della brillante stella , nel quale si presenta con un nucleo molto brillante, debolmente allungato in senso N-S; a pochissima distanza si nota un'altra galassia facente parte del gruppetto, PGC 54644 (ESO 514-G003). Nello stesso campo visivo \u00e8 inoltre visibile chiaramente l'altra ellittica gigante, NGC 5898. La distanza dalla Via Lattea \u00e8 stimata intorno ai 124 milioni di anni-luce."}
{"id": "1264645", "revid": "729019", "url": "https://it.wikipedia.org/wiki?curid=1264645", "title": "Isola Crozier", "text": "L'isola Crozier (danese: Crozier \u00d8) \u00e8 una delle tre isole del canale Kennedy dello stretto di Nares a ovest della Groenlandia nel comune di Avannaata (le altre sono l'isola Franklin e l'isola Hans, disputata con il Canada). Si sviluppa per una grandezza di circa 2x4 km.\nLa pi\u00f9 meridionale delle tre, si trova di fronte al Lafayette Bugt ed \u00e8 facilmente identificabile, con le scogliere sudoccidentali che si innalzano di 60m.\nIl suo nome deriva dall'ufficiale navale britannico Francis Rawdon Moira Crozier secondo in comando (e comandante dopo la morte di Franklin) della sfortunata spedizione di John Franklin per il Passaggio a Nord Ovest tra 1845 e 1848, e fu cos\u00ec chiamata da Elisha Kent Kane tra 1854 e 1855 durante la sua seconda Spedizione Grinnell."}
{"id": "1264649", "revid": "177744", "url": "https://it.wikipedia.org/wiki?curid=1264649", "title": "Wolfdale-L", "text": "Wolfdale-L \u00e8 la versione ridotta del processore dual core Intel Core 2 Duo Wolfdale. \u00c8 previsto che, come il suo predecessore, il core Conroe-L, possa essere la nuova generazione delle CPU Pentium Dual Core e Celeron Dual Core.\nCaratteristiche tecniche.\nProcesso produttivo.\nAl pari di Conroe-L, anche Wolfdale-L permette di fornire anche nella fascia economica del mercato tutte quelle innovazioni che Intel ha sviluppato attraverso la nuova architettura \"Core\" e in particolare attraverso la sua evoluzione a 45 nm. Derivando dal progetto Wofdale, viene ovviamente utilizzato lo stesso processo produttivo a 45 nm con approccio a Die Monolitico. Le prime indiscrezioni lo davano come una CPU ancora single core con clock variabile da 2,4\u00a0GHz a 3\u00a0GHz, cache L2 pari a 1 MB, bus a 800\u00a0MHz e un consumo di 35 Watt, ma successivamente non si hanno avuto pi\u00f9 conferme in tale senso e anzi, dovendo essere il successore del core Conroe-L, che \u00e8 stato reso disponibile anche in versioni dual core \u00e8 apparso di conseguenza molto improbabile che esso potesse essere ancora single core se non in particolari versioni.\nLe ultime informazioni dei primi giorni di aprile 2008 lo indicavano come processore dual core con BUS a 1066\u00a0MHz e cache L2 di 1,5\u00a0MB, ovvero un leggero miglioramento in termini di frequenza, BUS e cache rispetto al predecessore Conroe-L. Poi altre dichiarazioni di Intel, di luglio, hanno evidenziato come l'azienda abbia intenzione di proporre anche versioni con pi\u00f9 cache e BUS ridotto.\nTecnologie implementate.\nNon manca il supporto alle istruzioni MMX, SSE, SSE2 e SSE3 e EM64T, oltre alla tecnologia di protezione XD-bit. Manca invece ancora una volta la tecnologia Vanderpool, oltre ovviamente all'Hyper-Threading che comunque non \u00e8 pi\u00f9 implementato nei nuovi processori Intel anche di fascia alta. Per quanto riguarda la tecnologia SpeedStep non si hanno ancora conferme ufficiali, ma \u00e8 presumibile che sia stato adottato lo stesso approccio utilizzato anche per Conroe-L, ovvero le versioni commercializzate come Pentium Dual Core ne sono dotate, mentre se dovessero arrivare anche quelli commercializzati come Celeron Dual Core (al momento non ancora annunciati), questi ne dovrebbero essere privi.\nAltre varianti economiche di Wolfdale.\nAllo scopo di produrre CPU meno costose, dotate di un quantitativo di cache L2 inferiore, Intel non ha presentato solo il core Wolfdale-L ma, al pari, di quanto fatto anche per Conroe, \u00e8 arrivato anche il core Ridgefield, successore di Allendale, che per\u00f2 \u00e8 stato commercializzato con il marchio Core 2 Duo, anche se \u00e8 dotato di soli 3 MB di cache L2.\nPrezzi dei vari modelli di Wolfdale-L.\nA settembre 2008 \u00e8 arrivato un solo modello, appartenente alla nuova serie E5x00:\nSuccessivamente, a fine novembre, \u00e8 arrivato anche un modello pi\u00f9 potente e per l'occasione il prezzo dell'E5200 \u00e8 sceso a 74 $:\nModelli ancora attesi sul mercato.\nSuccessivamente, dovrebbe arrivare anche un modello che introdurr\u00e0 nella gamma dei Pentium Dual Core il processor number della serie E3xxx, successiva alla precedente E2xxx:\nIl 18 gennaio 2009 dovrebbe arrivare anche una versione pi\u00f9 potente della serie E5xxx, e i prezzi dei modelli gi\u00e0 presentati scenderanno rispettivamente a 74 $ e 64 $:\nNel terzo trimestre 2009 arriveranno anche i nuovi Celeron Dual Core serie E3xxx basati sul core Wolfdale-L (derivato dal core Wolfdale) e realizzati a 45 nm; essi saranno inoltre dotati di un quantitativo doppio di cache L2:\nModelli arrivati sul mercato.\nLa tabella seguente mostra i modelli di Pentium Dual Core, basati su core Wolfdale-L, arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:\n\"Nota: la tabella soprastante \u00e8 un estratto di quella completa contenuta nella pagina del Pentium Dual Core.\"\nIl successore.\nIntel non ancora dichiarato se e quale potrebbe essere il successore del core Wolfdale-L, ma non \u00e8 escluso che tale successore possa anche non esistere dato che alla fine del 2008 Intel passer\u00e0 alla nuova architettura Nehalem, successiva alla \"Core\" e potrebbe quindi abbandonare definitivamente il marchio \"Pentium\"."}
{"id": "1264651", "revid": "122670357", "url": "https://it.wikipedia.org/wiki?curid=1264651", "title": "C\u00f3rdoba Club de F\u00fatbol", "text": "Il C\u00f3rdoba Club de F\u00fatbol, chiamato comunemente C\u00f3rdoba o in italiano Cordova, \u00e8 un club calcistico spagnolo di Cordova."}
{"id": "1264653", "revid": "189336", "url": "https://it.wikipedia.org/wiki?curid=1264653", "title": "Giustizia sociale", "text": ""}
{"id": "1264654", "revid": "729019", "url": "https://it.wikipedia.org/wiki?curid=1264654", "title": "Isola Franklin (Groenlandia)", "text": "L'isola Franklin (danese: Franklin \u00d8) \u00e8 una delle tre isole del canale Kennedy dello stretto di Nares a ovest della Groenlandia nel comune di Avannaata (le altre sono l'isola Crozier e l'isola Hans, disputata con il Canada).\nLa maggiore delle tre isole, si trova a circa tre miglia a nord del Capo Constitution (danese: Kap Constitution). Di colore prevalentemente marrone chiaro, con coste molto scoscese e una superficie piatta, l'isola si innalza fino a 215\u00a0m s.l.m. sul versante sudorientale.\nL'isola deve il suo nome all'esploratore britannico John Franklin (1786-1847)."}
{"id": "1264655", "revid": "77358", "url": "https://it.wikipedia.org/wiki?curid=1264655", "title": "Assedio di Perugia", "text": ""}
{"id": "1264657", "revid": "62004", "url": "https://it.wikipedia.org/wiki?curid=1264657", "title": "Danny Dichio", "text": ""}
{"id": "1264659", "revid": "1494169", "url": "https://it.wikipedia.org/wiki?curid=1264659", "title": "Oggetti non stellari nella costellazione del Boote", "text": "Principali oggetti non stellari presenti nella costellazione del Boote."}
{"id": "1264660", "revid": "458786", "url": "https://it.wikipedia.org/wiki?curid=1264660", "title": "Cristian Gonz\u00e1lez", "text": ""}
{"id": "1264663", "revid": "1507870", "url": "https://it.wikipedia.org/wiki?curid=1264663", "title": "Lago di Lei", "text": ""}
{"id": "1264665", "revid": "880848", "url": "https://it.wikipedia.org/wiki?curid=1264665", "title": "Capacitanza", "text": ""}
{"id": "1264666", "revid": "125919642", "url": "https://it.wikipedia.org/wiki?curid=1264666", "title": "Benito Stefanelli", "text": "Biografia.\nStefanelli fece numerose apparizioni in ruoli minori in diversi spaghetti western. \u00c8 apparso anche nella \"trilogia del dollaro\" di Sergio Leone. Inoltre interpret\u00f2 una piccola parte anche nel film \"C'era una volta il West\".\nPadre dello stuntman e attore Marco Stefanelli, parlava molto bene l'inglese e sul set spesso faceva da interprete a Clint Eastwood. In alcuni film a cui ha preso parte ha svolto il compito di stuntman, coordinatore degli stuntman e maestro d'armi, come nei film \"Er pi\u00f9 - Storia d'amore e di coltello\" (1971), con Adriano Celentano, e \"Il mio nome \u00e8 Nessuno\" (1973), con Henry Fonda e Terence Hill."}
{"id": "1264669", "revid": "326822", "url": "https://it.wikipedia.org/wiki?curid=1264669", "title": "Dragun", "text": ""}
{"id": "1264671", "revid": "1793900", "url": "https://it.wikipedia.org/wiki?curid=1264671", "title": "Canale Kennedy", "text": "Il canale Kennedy (danese \"Kennedy Kanalen\") \u00e8 un passaggio marittimo dell'Artico tra i punti pi\u00f9 a nord della Groenlandia e dell'isola canadese di Ellesmere.\nForma parte dello stretto di Nares, tra il bacino Kane e il bacino Hall. Da sud, il suo inizio coincide con i capi Lawrence e Jackson, mentre la sua congiunzione col Bacino Hall coincide coi capi Baird e Morton. Lungo circa 130\u00a0km, la sua larghezza varia tra i 24 e i 32\u00a0km e la sua profondit\u00e0 tra i 180 e i 340\u00a0m.\nIl nome gli fu dato da Elisha Kane intorno al 1854 durante il suo secondo viaggio nell'Artico in cerca della perduta spedizione di Franklin. Non \u00e8 chiaro, tuttavia, in onore di quale Kennedy chiam\u00f2 il canale: Kane poteva riferirsi al suo collega esploratore William Kennedy, ma molti storici pensano si riferisse a John Pendleton Kennedy, il ministro della Marina degli Stati Uniti tra 1852 e 1853, sotto la cui direzione il viaggio ebbe luogo."}
{"id": "1264674", "revid": "73936", "url": "https://it.wikipedia.org/wiki?curid=1264674", "title": "Capacitanza elettrica", "text": ""}
{"id": "1264681", "revid": "1305772", "url": "https://it.wikipedia.org/wiki?curid=1264681", "title": "Dendermonde", "text": "Dendermonde (in francese Termonde, in italiano storico \"Dendermonda\", \"Dermonda\" o \"Termonda\"), che in lingua fiamminga significa bocca (nel senso di foce) del Dender, \u00e8 una citt\u00e0 di abitanti (01-01-2020) del Belgio, nella provincia fiamminga delle Fiandre Orientali. La citt\u00e0 \u00e8 situata a circa da Bruxelles. La lingua della citt\u00e0 \u00e8 il neerlandese. Sint-Gillis-Dendermonde \u00e8 il villaggio pi\u00f9 grande di Dendermonde. Dal 1971 fa parte del comune di Dendermonde e contava 10.500 abitanti. Si trova a sud-est della citt\u00e0, confina con il comune di Lebbeke. Sint Gillis ha una fermata (piattaforma) sulla linea ferroviaria Dendermonde-Bruxelles.\nSint Gillis \u00e8 meglio conosciuta per la sua sfilata annuale di fiori o processione di fiori che si tiene all'inizio di settembre. Durante la sfilata, per le vie del paese vengono trasportati carri addobbati con figure fatte di fiori.\nStoria.\nLa citt\u00e0 \u00e8 citata la prima volta nel 1087. La Piazza del Mercato Grande (in neerlandese \"Grote Markt\") \u00e8 il centro della citt\u00e0. Dendermonde conserva notevoli monumenti, testimonianza di un passato ricco. Nel 1384 l'intera regione entr\u00f2 a far parte dell'impero borgognone.\nLa seconda met\u00e0 del XVIII secolo fu generalmente prospera, con l'avvento della rivoluzione industriale e un'industria tessile locale. \nDopo il 1800, le strutture portuali furono ammodernate e furono realizzate le prime ferrovie, consentendo l'insediamento di altre industrie (petrolio, calzaturiero, cuoio).\nDurante la prima guerra mondiale la citt\u00e0 fu quasi completamente distrutta dal fuoco nel 1914. Nel XX secolo la citt\u00e0 fu occupata dai tedeschi in entrambe le guerre mondiali. Fu solo dopo la prima guerra mondiale che Dendermonde cess\u00f2 di essere una citt\u00e0 fortificata. Le vecchie difese sono diventate una zona verde. Ora si compone di due parti - il Parco cittadino, il cui ingresso \u00e8 incorniciato dalla Porta di Bruxelles, e i cosiddetti \"fortezze di Bruxelles\" - un fossato difensivo trasformato in un lago, incorniciato da sentieri per piacevoli passeggiate.\nCultura.\nDendermonde ha un inno. Questo inno \u00e8 stato scritto dal poeta Prudens van Duyse nel diciannovesimo secolo. L'inno parla del cavallo gigante Ros Beiaard, protagonista dell'antica leggenda di Dendermonde. L'inno menziona anche la rivalit\u00e0 tra Dendermonde e la vicina Aalst.\nLe prime righe dell'inno recitano (riferendosi alla processione svolta ogni dieci anni di Ros Beiaard):\n'Il cavallo Ros Beiaard fa il suo giro nella citt\u00e0 di Dendermonde. Quelli di Aalst sono cos\u00ec arrabbiati perch\u00e9 Ros Beiaard sta venendo qui.'"}
{"id": "1264683", "revid": "1048993", "url": "https://it.wikipedia.org/wiki?curid=1264683", "title": "Lorenzo Robledo", "text": "Carriera.\nIl biondo Robledo appar\u00ec in circa 85 film dal 1956 e il 1982. \u00c8 apparso in una trentina di spaghetti western negli anni sessanta e settanta.\n\u00c8 noto soprattutto per le sue interpretazioni nei film di Sergio Leone, nella cosiddetta trilogia del dollaro e in \"C'era una volta il West\".\nIl suo ruolo pi\u00f9 importante fu probabilmente quello nel film \"Per qualche dollaro in pi\u00f9\", dove il suo personaggio viene torturato e ucciso dall'Indio (Gian Maria Volont\u00e9).\n\u00c8 morto nel settembre del 2006 all'et\u00e0 di 85 anni."}
{"id": "1264685", "revid": "307923", "url": "https://it.wikipedia.org/wiki?curid=1264685", "title": "Ginnastica ai Giochi della XX Olimpiade", "text": "Le competizioni di ginnastica artistica dei Giochi della XX Olimpiade si sono svolte dal 27 agosto al 1\u00ba settembre 1972 all'Olympiahalle di Monaco di Baviera.\nCome a si sono svolte le classiche competizioni, 8 maschili e 6 femminili."}
{"id": "1264686", "revid": "29244", "url": "https://it.wikipedia.org/wiki?curid=1264686", "title": "Sosta profonda", "text": ""}
{"id": "1264687", "revid": "117252161", "url": "https://it.wikipedia.org/wiki?curid=1264687", "title": "Gran Premio di Spagna 2005", "text": "Il Gran Premio di Spagna 2005 \u00e8 stata la quinta prova della stagione 2005 del campionato mondiale di Formula 1. Si \u00e8 corso domenica 8 maggio 2005 sul Circuit de Catalunya, a Montmel\u00f3, vicino a Barcellona. La gara \u00e8 stata vinta per la prima volta in stagione dal finlandese della McLaren Kimi R\u00e4ikk\u00f6nen, che ha preceduto sul traguardo lo spagnolo Fernando Alonso e l'italiano Jarno Trulli.\nVigilia.\nAspetti sportivi.\nA seguito della decisione della International Court of Appeal della FIA, riunitasi il 4 maggio, la BAR viene sospesa per due Gran Premi, quello di Spagna e quello di Monaco, a causa delle irregolarit\u00e0 tecniche riscontrate dopo il GP di San Marino; inoltre, con l'esclusione delle due vetture dall'ordine d'arrivo della gara di Imola, i 10 punti ottenuti in quell'occasione dai due piloti Jenson Button e Takuma Sat\u014d vengono persi. La scuderia, che era gi\u00e0 presente sul circuito spagnolo, il 6 maggio rinuncia a fare appello contro la decisione.\nNelle prove libere del venerd\u00ec, oltre ai piloti titolari, partecipano alle due sessioni anche Pedro de la Rosa con la McLaren, Christian Klien con la Red Bull, Ricardo Zonta con la Toyota e Robert Doornbos con la Jordan.\nProve.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella prima sessione del sabato si \u00e8 avuta questa situazione:\nNella seconda sessione del sabato si \u00e8 avuta questa situazione:\nQualifiche.\nResoconto.\nNella prima sessione i primi quattro piloti sono distanziati da soli settantacinque millesimi: il miglior tempo lo segna Jarno Trulli, seguito da Fernando Alonso, Kimi R\u00e4ikk\u00f6nen e Ralf Schumacher. Dalle due Williams, a due decimi e mezzo di distacco dall'italiano della Toyota, in poi i distacchi si fanno pi\u00f9 pesanti.\nNella seconda sessione il miglior tempo lo segna R\u00e4ikk\u00f6nen, che precede di soli ventiquattro millesimi Mark Webber. Alle loro spalle si portano Fernando Alonso e Ralf Schumacher mentre Trulli, che aveva ottenuto la miglior prestazione al termine della sessione del sabato, \u00e8 distante ben sei decimi dalla vetta.\nLa somma dei tempi vede R\u00e4ikk\u00f6nen e Webber in prima fila, seguiti da Alonso e Ralf Schumacher. Si collocano in fondo allo schieramento Nick Heidfeld e Rubens Barrichello che, dopo aver sostituito il motore, non compiono il loro giro di qualifica per risparmiare gomme e carburante, oltre a Tiago Monteiro, il cui propulsore si rompe nel corso della sessione.\nRisultati.\nNelle sessioni di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in ciascuna sessione.\nGara.\nResoconto.\nAlla partenza scatta bene Kimi R\u00e4ikk\u00f6nen, che prende subito il comando della corsa, pessimo invece lo scatto di Mark Webber che viene superato sia da Fernando Alonso sia da Ralf Schumacher; nelle retrovie per\u00f2 le Minardi di Christijan Albers e Patrick Friesacher hanno della difficolt\u00e0 a partire in seguito ad alcuni problemi elettronici che pertanto costringono all'ingresso della safety car, la quale rimane in pista per i primi giri della gara. Al settimo giro Juan Pablo Montoya \u00e8 protagonista di un testacoda senza conseguenze, mentre Vitantonio Liuzzi si gira nello stesso punto del colombiano due passaggi dopo, rimanendo per\u00f2 impantanato nella ghiaia dovendosi pertanto ritirare. La gara prosegue lineare fino al quarantaquattresimo giro quando Michael Schumacher, mentre si trovava in terza posizione, rientra ai box lamentando dei problemi alla gomma posteriore sinistra, che viene sostituita; due giri dopo, tuttavia, \u00e8 costretto al ritiro per un altro problema, questa volta occorso allo pneumatico anteriore sinistro. La girandola dei rifornimenti non modifica le posizioni di testa, che si stabilizzano con R\u00e4ikk\u00f6nen davanti ad Alonso e Jarno Trulli, che riesce a sopravanzare il suo compagno di squadra Ralf Schumacher: completano la zona punti Giancarlo Fisichella, Webber, Juan Pablo Montoya e David Coulthard.\nRisultati.\nI risultati del Gran Premio sono i seguenti:"}
{"id": "1264691", "revid": "110157", "url": "https://it.wikipedia.org/wiki?curid=1264691", "title": "Distretto di Landeck", "text": "Il distretto di Landeck (in tedesco: Bezirk Landeck) \u00e8 un distretto amministrativo dello stato del Tirolo, in Austria. Il capoluogo \u00e8 Landeck.\nGeografia fisica.\nIl distretto comprende la parte superiore della valle dell'Eno e le valle tributarie di Kaunertal, Stanzer Tal e Paznaun. I gruppi alpini che, almeno in parte, interessano il distretto sono le Alpi Venoste, le Alpi del Silvretta, del Samnaun e del Verwall e le Alpi della Lechtal."}
{"id": "1264692", "revid": "1566286", "url": "https://it.wikipedia.org/wiki?curid=1264692", "title": "Aldo Sambrell", "text": "Carriera.\nHa preso parte a 160 film tra il 1961 e il 2007. Specializzatosi nel genere spaghetti-western, \u00e8 presente nell'intera trilogia del dollaro di Sergio Leone, con il quale ha lavorato anche in \"C'era una volta il West\" e \"Gi\u00f9 la testa\". Il suo personaggio pi\u00f9 importante \u00e8 quello di Duncan, l'antagonista principale in \"Navajo Joe\" di Sergio Corbucci. Ha recitato anche in produzioni internazionali come \"Il dottor \u017divago\" di David Lean e \"Il vento e il leone\" di John Milius."}
{"id": "1264698", "revid": "287204", "url": "https://it.wikipedia.org/wiki?curid=1264698", "title": "Saraceno (disambigua)", "text": ""}
{"id": "1264700", "revid": "767487", "url": "https://it.wikipedia.org/wiki?curid=1264700", "title": "Akabira", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centrale della prefettura di Hokkaid\u014d, in Giappone."}
{"id": "1264702", "revid": "713714", "url": "https://it.wikipedia.org/wiki?curid=1264702", "title": "Segni", "text": ""}
{"id": "1264707", "revid": "287204", "url": "https://it.wikipedia.org/wiki?curid=1264707", "title": "Ernesto di Wittelsbach", "text": "Ernesto di Wittelsbach pu\u00f2 riferirsi a tre membri della casa bavarese:"}
{"id": "1264716", "revid": "2144946", "url": "https://it.wikipedia.org/wiki?curid=1264716", "title": "Isabella del Brasile", "text": "Fu soprannominata \"A Redentora\" (\"La Redentrice\") per aver abolito la schiavit\u00f9 nel suo paese, con la \"Lei \u00c1urea\" del 1888.\nBiografia.\nIsabella nacque alle 18:30 del 29 luglio 1846 nel Palazzo di S\u00e3o Crist\u00f3v\u00e3o a Rio de Janeiro. Era figlia dell'imperatore Pietro II del Brasile della casa di Braganza e dell'imperatrice Teresa Cristina di Borbone-Due Sicilie, a sua volta figlia di Francesco I delle Due Sicilie.\nAl momento della sua nascita, aveva un fratello maggiore di nome Alfonso, che era l'erede al trono brasiliano. Seguirono due altri fratelli: Leopoldina nel 1847 e Pietro nel 1848. La morte di Alfonso nel 1847 port\u00f2 Isabella alla posizione di erede di Pietro II. Brevemente perdette la posizione con la nascita del principe imperiale Pietro. Dopo la sua morte nel 1850, Isabella divenne l'erede definitiva principessa imperiale, il titolo dato al primo nella linea di successione. I primi anni di Isabella corrisposero a un periodo di pace e prosperit\u00e0 in Brasile. I suoi genitori le fornirono una educazione sana e felice. Lei e sua sorella \"crebbero in un ambiente stabile e sicuro drammaticamente diverso da quello del padre e delle zie, e lontano anni luce dal caos infanzia di Pietro I.\"\nEducazione.\nIsabella cominci\u00f2 la sua formazione il 1\u00ba maggio 1854, quando le fu insegnato a leggere e scrivere da un istitutore, che era apertamente repubblicano.\nPer dieci ore al giorno e sei giorni alla settimana, Isabella e le sue sorelle erano in classe. Le materie comprendevano: portoghese, inglese, francese, astronomia, chimica, storia e letteratura del Portogallo, dell'Inghilterra e della Francia, disegno, pianoforte, danza, economia, diritto, geografia, geologia, filosofia e storia dell'arte. Isabella parlava fluentemente francese, inglese e tedesco.\nMatrimonio.\nIsabella era bassa, aveva gli occhi azzurri e i capelli biondi, era un po' in sovrappeso. Il padre cercava un'unione con la casa reale di Francia, e inizialmente fu preso in considerazione Pietro, duca di Penthi\u00e8vre, il figlio del principe di Joinville. Pietro, tuttavia, non era interessato. Al contrario, Joinville sugger\u00ec i suoi nipoti, Gastone, conte d'Eu e Augusto di Sassonia-Coburgo-Gotha come sposi idonei per le principesse imperiali. I due giovani arrivarono in Brasile; Gastone venne descritto alle principesse come \"brutto\". Da parte sua, Isabella \"cominci\u00f2 a sentire un grande e tenero amore\" per Gastone e lo spos\u00f2. Gastone d\u2019Orl\u00e9ans, conte d'Eu, era figlio di Luigi d\u2019Orl\u00e9ans, conte di Nemours, a sua volta figlio di re Luigi Filippo di Francia. Il matrimonio si tenne il 15 ottobre nella Cappella Imperiale di Rio e fu celebrato dall'arcivescovo di Bahia.\nIsabella condusse la vita tipica delle donne aristocratiche della sua generazione. Per i primi sei mesi del 1865, lei e suo marito viaggiarono in Europa. Al loro ritorno in Brasile, Gastone fu chiamato al fronte di battaglia della guerra del Paraguay dall'Imperatore, lasciando Isabella sola a Rio.\nDopo la conclusione della guerra nel 1870, Gastone e Isabella compirono un altro viaggio europeo. Nei primi mesi del 1871, erano a Vienna, dove sua sorella Leopoldina cadde gravemente ammalata e mor\u00ec, lasciando Isabella l'unica figlia superstite della coppia imperiale.\nReggente.\nPrima reggenza.\nGastone e Isabella tornarono in Brasile il 1\u00ba maggio 1871, appena tre settimane prima che l'imperatore e l'imperatrice partissero a loro volta per l'Europa.\nIsabella fu nominata reggente con pieni poteri per governare il Brasile in assenza dell'imperatore, anche se Gastone e il ministro Jos\u00e9 Paranhos, visconte di Rio Branco, tenevano le redini effettive del potere. Dopo l'abolizione della schiavit\u00f9 negli Stati Uniti, Pietro II si impegn\u00f2 in un programma graduale di liberazione. Il 27 settembre 1871, con l'imperatore ancora all'estero, Isabella firm\u00f2 una nuova legge contro la schiavit\u00f9, approvata dalla Camera dei Deputati. La legge liber\u00f2 tutti i bambini nati da schiavi dopo tale data. Al ritorno in Brasile di Pietro II, nel marzo 1872, Isabella fu ancora una volta esclusa dal governo, e riprese la vita privata.\nDurante i primi anni del suo matrimonio, Isabella era ansiosa di avere figli, ma la sua prima gravidanza fin\u00ec con un aborto spontaneo nel mese di ottobre 1872. Preoccupata per la sua apparente incapacit\u00e0 di concepire, nel corso di una visita in Europa nel 1873 consult\u00f2 un medico specialista e visit\u00f2 il santuario di Lourdes.\nNel dicembre del 1873, era di nuovo incinta. Nonostante gli appelli di Isabella di rimanere in Europa fino a dopo la nascita, l'imperatore insistette affinch\u00e9 ritornasse in Brasile in modo che il bambino, che avrebbe potuto ereditare il trono, non nascesse all'estero. Rientrarono a Rio nel giugno 1874. Dopo un travaglio di 50 ore alla fine di luglio, il bambino mor\u00ec nel ventre della madre. La sua fede cattolica le forn\u00ec un po' di conforto, ma la sua associazione con l'ultramontanismo, che sottolineava l'autorit\u00e0 della Chiesa sul governo, attirava le critiche da coloro che pensavano che la Chiesa avrebbe dovuto rinviare alle autorit\u00e0 temporali.\nIsabella fu agitata per tutta la terza gravidanza, nel 1875, temendo che sarebbe finita ancora una volta in un fallimento. Un medico e un'ostetrica dalla Francia furono portati in Brasile per assistere al parto, cosa che suscit\u00f2 la contrariet\u00e0 dei medici locali, feriti nell'orgoglio. Dopo un travaglio di 13 ore, fu estratto dal ventre materno un bambino, Pietro, con l'aiuto di una pinza. A quanto pare Pietro era leggermente impedito a un braccio.\nSeconda reggenza.\nL'Imperatore intraprese un tour importante in Nord America, Europa e Medio Oriente nel marzo 1876, e Isabella fu di nuovo reggente. Le elezioni nel corso dell'anno ripristarono il governo in carica (guidato dal duca di Caxias), ma i brogli e le violenze durante la campagna elettorale danneggiarono sia la sua che la reputazione di Isabella. In aggiunta allo stress, la donna abort\u00ec l'11 settembre 1876. Allo stesso tempo, il marito si ammal\u00f2 di bronchite, a seguito della quale fu praticamente costretto a rimanere a letto per tre settimane. La coppia decise dunque di ritirarsi dalla vita pubblica. Per tutto il 1877 Isabella rimase nelle sue stanze, poich\u00e9 stava nuovamente attraversando una gravidanza difficile.\nAl ritorno di Pietro II in Brasile alla fine di settembre 1877, evit\u00f2 di parlarne a Isabella, e prese le distanze dalle azioni del governo durante la reggenza dichiarando che durante il suo viaggio non aveva inviato \"un telegramma per gli affari del paese\" ad alcun ministro o ad Isabella.\nIsabella quindi si ritir\u00f2 nella sua tenuta di Petr\u00f3polis, dove diede alla luce un secondo figlio, Luigi, alla fine del gennaio 1878. Tre mesi pi\u00f9 tardi, Gastone, Isabella e i loro due figli lasciarono il Brasile per un soggiorno prolungato in Europa, dove Pietro fu in grado di ricevere cure mediche per il suo braccio. Durante il loro soggiorno di tre anni e mezzo, Isabella evit\u00f2 la politica e non mostr\u00f2 alcun interesse per gli affari correnti. Nell'agosto 1881 nacque il terzo figlio di Isabella e Gastone, Antonio. Isabella e la sua famiglia tornarono in Brasile nel mese di dicembre 1881.\nL'abolizionismo e la legge d'oro.\nIsabella firm\u00f2, durante la reggenza del 1871, la Legge 2.040, conosciuta come \"Lei Rio Branco\", determinando che tutti i figli di schiavi nati da allora in poi, sarebbero stati liberi a partire dai 21 anni.\nDurante la terza reggenza, per un viaggio all'estero dell'imperatore Dom Pedro, firm\u00f2, il 13 maggio 1888, la Lei \u00c1urea che sanc\u00ec l'abolizione definitiva della schiavit\u00f9 in Brasile. Un gesto che le valse la Rosa d'Oro da parte di papa Leone XIII e che fu forse la causa della fine della dinastia per la forte opposizione a tale atto da parte dei cosiddetti \"baroni del caff\u00e8\", ovvero le grandi famiglie di latifondisti che detenevano il monopolio del caff\u00e8 e di altre produzioni agricole e che basavano la loro ricchezza sull'impiego di schiavi come manodopera, i quali considerarono l'abolizione un tradimento nei loro confronti e un grave danno ai loro interessi economici, e furono tra i principali fomentatori dell'abbattimento della monarchia.\nEsilio e morte.\nCon la caduta della monarchia nel novembre 1889, Isabella part\u00ec con la famiglia per l'esilio in Francia dove rimase fino alla morte nel 1921, risiedendo nel castello di Eu, di propriet\u00e0 del marito. Dei tre figli le era sopravvissuto solo il primogenito.\nSepolta nel pantheon degli Orl\u00e9ans a Dreux insieme a Gastone, vi rimase fino a quando il Brasile non ne richiese le spoglie per seppellirla nel paese d'origine. Le spoglie giunsero a Rio de Janeiro nel 1953, e vennero qui conservate fino al 1971, quando, infine, trovarono la sepoltura definitiva nel mausoleo della famiglia imperiale brasiliana, la cattedrale di Petr\u00f3polis, citt\u00e0 che ne era stata in passato la residenza estiva.\n, per il decreto di abolizione della schiavit\u00f9, le sono stati dedicati in tutto il paese strade e monumenti celebrativi: il pi\u00f9 famoso a Rio de Janeiro, sulla spiaggia di Copacabana, alla fine della strada a lei dedicata, Avenida Princesa Isabel. Inoltre, negli anni 60 del XX secolo nella banconota da 50 Cruzeiros del Brasile vi era sul fronte il suo ritratto e sul retro una figura allegorica che rappresentava la \"Lei \u00c1urea\" che abol\u00ec la schiavit\u00f9.\nDiscendenza.\nGastone d'Orleans e Isabella hanno avuto tre figli e una figlia:"}
{"id": "1264717", "revid": "124204094", "url": "https://it.wikipedia.org/wiki?curid=1264717", "title": "Roland Corporation", "text": "La \u00e8 un gruppo societario giapponese controllante Roland MI e Roland DG. Dal 2005 la sede si \u00e8 spostata ad Hamamatsu nella prefettura di Shizuoka. Possiede fabbriche in Giappone, USA, Italia, e Taiwan. Venne fondata a Osaka nel 1972 da Ikutaro Kakehashi come azienda produttrice di software, componenti e strumenti musicali elettronici e periferiche per computer come plotter. Il gruppo \u00e8 formato dalla Roland DG e dalla Roland MI (che sta per musical instruments).\nStoria.\nLa Roland fu fondata con un nome occidentale in quanto Ikutaro Kakehashi aveva sentito che il nome della sua azienda precedente, la Ace Electronic Industries Inc., era spesso storpiato nella pronuncia e per questo motivo cerc\u00f2 un nome che suonasse bene e che potesse essere pronunciato allo stesso modo in ognuno dei maggiori mercati di export. Trov\u00f2 il nome Roland nell'elenco telefonico, cercando un nome che suonasse americano tra quelli della lettera \"R\" perch\u00e9 nessun altro nome di case di produzione di strumenti musicali elettronici cominciava con questa lettera.\nLa Roland mette in commercio i propri prodotti sotto diverse sotto-marche, ognuna delle quali \u00e8 orientata verso un'utenza diversa. La Boss Corporation \u00e8 una marca usata per prodotti volti agli amatori e professionisti della chitarra, usata per pedali da chitarra, unit\u00e0 per effetti sonori, macchine per accompagnamenti e ritmo, e per equipaggiamento di registrazione portatile. I prodotti Edirol sono orientati verso la produzione musicale, e includono programmi per la creazione audio, mixers, altoparlanti e sistemi video. Rodgers Instruments, fondata nel 1958 come una compagnia per organi sopravvive finora come sussidiaria della Roland, ancora producendo organi elettrici, elettronici e a canne.\nLa Roland DG \u00e8 un'azienda specializzata nella produzione di periferiche per la comunicazione visiva come plotter per il taglio vinile, plotter a getto d'inchiostro per la stampa di grande formato, incisori, frese da modellazione e scanner tridimensionali. I suoi prodotti sono diffusi nelle tipografie, centri stampa, service, cartellonisti, studi grafici, serigrafi, stampatori, incisori, scuole, accademie, negozi di gadget e centri copia. Gli stabilimenti produttivi della Roland DG Corporation si trovano ad Hamamatsu e si basano su sistemi di produzione ad isola chiamati \"yatai\". La Roland DG \u00e8 presente nel mercato italiano sin dal 1987, con l'obiettivo di fornire prodotti orientati agli operatori nel mondo della grafica, dell'incisione e della modellazione 3D. La sede principale di Roland DG Mid Europe \u00e8 ad Acquaviva Picena. Nelle varie sedi sono disponibili dei \"demo center\", che permettono di provare l'intera gamma di prodotti, la struttura di apprendimento interattivo Roland DG Academy ed il Creative Center, dove vengono esposti dei prodotti realizzabili con le periferiche Roland."}
{"id": "1264720", "revid": "1318658", "url": "https://it.wikipedia.org/wiki?curid=1264720", "title": "Ashibetsu", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centrale della prefettura di Hokkaid\u014d, in Giappone."}
{"id": "1264722", "revid": "767487", "url": "https://it.wikipedia.org/wiki?curid=1264722", "title": "Bibai", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centrale della prefettura di Hokkaid\u014d, in Giappone."}
{"id": "1264723", "revid": "697352", "url": "https://it.wikipedia.org/wiki?curid=1264723", "title": "I Want You", "text": "I Want You (\"io voglio te/voi\" in lingua inglese) pu\u00f2 riferirsi a:"}
{"id": "1264726", "revid": "110157", "url": "https://it.wikipedia.org/wiki?curid=1264726", "title": "Chitose", "text": " \u00e8 una citt\u00e0 del Giappone che ricade sotto la giurisdizione della sottoprefettura di Ishikari. \u00c8 situata nella zona occidentale della prefettura di Hokkaid\u014d.\nInfrastrutture e trasporti.\nLa citt\u00e0 \u00e8 servita dall'aeroporto di Chitose."}
{"id": "1264728", "revid": "174925", "url": "https://it.wikipedia.org/wiki?curid=1264728", "title": "Date", "text": ""}
{"id": "1264729", "revid": "1310927", "url": "https://it.wikipedia.org/wiki?curid=1264729", "title": "Sociedad Deportiva Eibar", "text": "La Sociedad Deportiva Eibar, chiamata comunemente Eibar (in basco \"Eibar Kirol Elkartea\") \u00e8ll, \u00e8 una societ\u00e0 calcistica spagnola di Eibar, citt\u00e0 situata nella comunit\u00e0 autonoma dei Paesi Baschi. Milita nella Segunda Divisi\u00f3n, la seconda divisione del campionato spagnolo di calcio.\nFondata nel 1940, \u00e8 stata promossa in massa serie per la prima volta al termine della stagione 2013-2014 e ha militato nella Primera Divisi\u00f3n fino al 2020-2021.\n\u00c8 stato il primo club calcistico europeo a ottenere la certificazione di qualit\u00e0 UNE-EN-ISO 9001.\nStoria.\nFondazione ed esordi (1940-1986).\nIl club fu fondato il 30 novembre 1940 dalla fusione tra il \"Deportivo Gallo\" e l\"Uni\u00f3n Deportiva Eibarresa\", prendendo il nome di \"Eibar F\u00fatbol Club\". L'anno successivo il nome venne cambiato in \"Sociedad Deportiva Eibar\", a seguito del decreto franchista che impose a tutte le societ\u00e0 contenenti parole di derivazione straniera nel nome ad eliminarle.\nNei primi anni l'attivit\u00e0 sportiva fu irregolare e saltuaria, dal momento che la squadra partecip\u00f2 solo ad alcuni campionati regionali. A partire dalla stagione 1943-1944 il club si riorganizz\u00f2 dotandosi di una struttura sportiva a tutti gli effetti ed adottando per la prima volta la colorazione rosso-blu, divenuta poi ufficiale e rimasta immutata nel tempo, grazie ad una donazione di una fornitura completa del Barcellona da cui eredit\u00f2 appunto i colori, presenti peraltro anche nella bandiera municipale. Nella stagione 1947-48 venne inaugurato il campo sportivo Ipurua, mentre tre anni pi\u00f9 tardi arriv\u00f2 la promozione in Tercera Divisi\u00f3n, in quel tempo terzo livello del calcio spagnolo.\nDopo tre anni, in cui conquist\u00f2 due primi ed un secondo posto, riusc\u00ec a salire ulteriormente di categoria, approdando per la prima volta in Segunda Divisi\u00f3n e riuscendo a rimanendovi per cinque anni. Alla nuova retrocessione in \"Tercera Division\" del 1958 seguirono diverse stagioni in cui la squadra sfior\u00f2 solamente il ritorno nella seconda serie per un soffio (in sette stagioni consecutive si classific\u00f2 tre volte al primo posto e quattro al secondo, giungendo a disputare la finale per la promozione nel 1965, persa contro il ).\nA partire dalla seconda met\u00e0 degli anni '60, la squadra non riusc\u00ec a proporsi stabilmente per la lotta alla promozione, e nel salvo poi incappare in un periodo infelice che culmin\u00f2 nel 1976 una nuova retrocessione port\u00f2 il club ad un ulteriore declassamento nelle categorie regionali.\nDopo tre anni di \u201cpurgatorio\u201d, nella stagione 1978-79 la squadra fece ritorno in \"Tercera Division\", diventata per\u00f2 nel frattempo il quarto livello del calcio spagnolo. Nei successivi sette anni si classific\u00f2 per sei volte sul podio del proprio girone, centrando la promozione soltanto al termine del campionato 1985-86, dopo aver sconfitto nei play-off il Coria ed il Badajoz.\nIl ritorno in Segunda Divisi\u00f3n (1987-2005).\nDopo un'annata di assestamento, nel 1987-88 l'Eibar, guidato dall'allenatore Alfonso Barasoain, riusc\u00ec a vincere il campionato, tornando in Segunda Divisi\u00f3n dopo trent'anni esatti dall'ultima apparizione. Nel 1990 lo stadio del club ospit\u00f2 una partita amichevole fra Eibar ed , per celebrare i 50 anni d nascita del club basco.\nA differenza di quanto accaduto in precedenza, il club riusc\u00ec a strutturarsi in modo tale da mantenere la categoria e diventarne una realt\u00e0 consolidata, mantenuta per ben 18 stagioni consecutive fra il 1988 ed il 2006. In questo lungo periodo numerosi furono gli alti e bassi di rendimento, tra i quali si segnalano la salvezza ottenuta in extremis nel 1998-99, quando la squadra rosso-blu riusc\u00ec a conquistare 25 punti su 27 nelle ultime giornate, ma anche il quarto posto della stagione 2004-05, miglior risultato fino ad allora della storia del club, che guidato in panchina da Jos\u00e9 Luis Mendilibar riusc\u00ec a qualificarsi a soli tre punti dalla promozione diretta in Primera Divisi\u00f3n. In questo periodo si segnalano anche alcune partite entrate di diritto nella storia della societ\u00e0 basca, come la vittoria per 2-1 (gol di Leniz e Arenaza) contro l'Atletico Madrid ottenuta il 22 aprile 2001, il pareggio per 1-1 nella Coppa del Re 2003-2004 contro il Real Madrid (seguito da una sconfitta per 2-0 nella gara di ritorno al Santiago Bernab\u00e9u)\nDiscesa in \"Segunda B\" e prima promozione in Liga (2006-2014).\nLa lunga militanza in Segunda Division fu interrotta da una inaspettata retrocessione maturata nel campionato 2005-06, concluso in ultima posizione. Il purgatorio dur\u00f2 un solo anno, dato che il campionato successivo venne coronato dalla vittoria del proprio girone che permise un pronto ritorno nel secondo livello del calcio spagnolo, grazie alla vittoria nei play-off contro L'Hospitalet ed il Rayo Vallecano.\nQuesta volta la permanenza dur\u00f2 molto meno della precedente, dato che al termine della seconda stagione (2008-09) arriv\u00f2 una nuova retrocessione. \nSeguirono quattro campionati in \"Segunda Division\" B in cui la squadra ottenne un primo, due secondi ed un terzo posto, riuscendo a salire di categoria solo al termine del campionato 2012-13, dopo aver battuto nuovamente L'Hospitalet nei play-off. In quell'annata L'Eibar si segnal\u00f2 anche per aver eliminato i \u201ccugini\u201d dell'Athletic Bilbao nei sedicesimi di finale della Coppa del Re (doppio pareggio per 0-0 in casa ed 1-1 in trasferta).\nIl successivo campionato in Liga Adelante la squadra, costruita per conquistare la salvezza con un fatturato minimo (stimato in circa 400.000 euro), sovvert\u00ec ogni pronostico vincendo il campionato ed ottenendo per la prima volta nella sua storia la promozione nella Liga, massimo livello calcistico spagnolo, il 25 maggio 2014 dopo la vittoria nel derby basco contro il Deportivo Alav\u00e9s (1-0 con gol di Jota).\nIn \"Primera Divisi\u00f3n\" (2014-2021).\nLa bella favola della piccola realt\u00e0 basca rischi\u00f2 di infrangersi subito contro una normativa che obbligava ogni club di seconda divisione ad avere un capitale pari al 25% delle spese medie di tutte le altre squadre della categoria (tolte le due pi\u00f9 piccole e le due pi\u00f9 grosse), pena la retrocessione. Questa norma, confrontata con i 420.000 euro del capitale sociale, obblig\u00f2 la societ\u00e0 ad aumentare di circa 2 milioni il proprio budget entro l'inizio della stagione 2014-2015, nonostante il club non avesse debiti o pendenze a suo carico. Segu\u00ec una lunga campagna per la vendita di azioni del club, terminata positivamente il 15 luglio 2014, una settimana prima del termine prefissato, che permise alla squadra basca di presentarsi regolarmente al via del campionato di Prima Divisione.\nIl 24 agosto 2014 esord\u00ec nella Liga con una vittoria per 1-0 nel derby basco con la Real Sociedad. Dopo due sconfitte (contro Atl\u00e9tico Madrid e Deportivo La Coru\u00f1a), alla quarta giornata ottenne la sua prima vittoria esterna nella Liga, battendo per 2-0 l'Elche. Dopo aver disputato un ottimo girone d'andata, al termine del quale si posizion\u00f2 in una tranquilla zona di met\u00e0 classifica, nella seconda parte della stagione sub\u00ec un clamoroso calo, tanto da totalizzare solo sette punti in tutto il girone di ritorno. Dopo un convulso finale, i baschi si trovarono appaiati a pari punti al terz'ultimo posto con Granada e Deportivo La Coru\u00f1a, ma retrocedettero per via di una classifica avulsa peggiore rispetto agli altri due club, chiudendo al diciottesimo posto. La retrocessione port\u00f2 all'esonero dell'allenatore Gaizka Garitano.\nIl 5 giugno 2015 l'Eibar fu, tuttavia, ripescato nella massima serie al posto dell'Elche, declassato per via dei numerosi debiti contratti con il fisco spagnolo. Il 18 luglio la squadra celebr\u00f2 il proprio 75\u00ba anniversario con un'amichevole contro il , introdotta da solenni celebrazioni alla presenza dell'esercito basco.\nNel 2015-16 l'Eibar, allenato nuovamente da Mendilibar, alla sua seconda esperienza sulla panchina rosso-blu, ottenne una brillante salvezza grazie al 14\u00ba posto nella Liga, con un margine di 5 punti sulla terzultima. Il 23 maggio 2016 fu eletta la prima donna presidente in 76 anni di storia, Amaia Gorostiza. Il 12 gennaio 2017, pareggiando senza gol dopo aver battuto l'Osasuna per 3-0 all'andata, si qualific\u00f2 per la prima volta nella sua storia ai quarti di finale di Coppa del Re, prima di essere eliminato dall'Atl\u00e9tico Madrid (3-0, 2-2); la stagione 2016-2017 si chiuse con il decimo posto. Il 2017-18 vide l'Eibar chiudere al nono posto (piazzamento pi\u00f9 alto di sempre per il club) un'annata decisamente positiva, caratterizzata da un risultato storico, la vittoria per 3-0 ottenuta sul proprio campo contro i campioni d'Europa del . Anche nella stagione seguente la squadra si salv\u00f2 senza particolari problemi nella Liga, chiudendo dodicesima. Stessa sorte l'annata 2019-2020 conclusa con il quattordicesimo posto. L'impresa non riesce tuttavia nella stagione successiva, che vede la retrocessione del club dopo sette anni consecutivi di permanenza nella massima serie.\nColori e simboli.\nColori sociali.\nAl momento della sua fondazione, l'Eibar indossava una maglia a strisce verticali bianco-rosse, con pantaloncini neri, ispirata alla divisa sociale dell'. Nel 1943 la federazione locale decise di regalare al club, per supportarlo, un lotto di divise \"azulgrana\", donate dal . Da quel momento, il team ha adottato i colori delle nuove magliette come distintivi per il squadra, senza cambiarli, se non modificando leggermente le tonalit\u00e0, fino ad oggi.\nStemma.\nLo stemma della squadra presenta un design piuttosto semplice: in uno scudo a forma di triangolo rovesciato figura una piccola croce di sant'Andrea di colore rosso in campo bianco; il simbolo \u00e8 ripreso direttamente dallo stemma cittadino, e rimanda al santo patrono della localit\u00e0. Il bordo destro dello stemma \u00e8 di colore azzurro, e riporta la denominazione ufficiale della societ\u00e0. A sormontare l'emblema, un pallone da calcio in cuoio, a richiamare il periodo di fondazione delle squadra. Il \"design\" dello stemma \u00e8 rimasto sostanzialmente lo stesso nel corso degli anni, con alcune piccole modifiche, quali il cambio colore dello sfondo (divenuto blu negli anni '80), ripristinato nella versione originale nel 1994. \nStadio.\nDal 1947 la squadra disputa le proprie partite casalinghe nel piccolo stadio \"Municipal de Ipurua\". Sottoposto diverse volte a lavori di ammodernamento, ha una capacit\u00e0 di 7.083 spettatori ed \u00e8 attualmente lo stadio pi\u00f9 piccolo fra quelli delle squadre della Liga.\nSociet\u00e0.\nSettore giovanile.\nA differenza di molte altre societ\u00e0 calcistiche spagnole, l'Eibar non possiede al momento una sezione giovanile della propria societ\u00e0 che militi nei campionati inferiori della piramide calcistica spagnola. L'Eibar B infatti fu fondato nel 1994 e dopo alcune partecipazioni alla \"Tercera Divisi\u00f3n\" e alla \"Segunda Divisi\u00f3n B\" fu sciolto nel 2012.\nDal 2016 l'Eibar ha raggiunto un accordo con il piccolo club del Deportivo Vitoria affinch\u00e9 questo diventi la sua squadra giovanile; tale accordo \u00e8 stato prolungato fino al termine della stagione 2019-2020.\nTifoseria.\nGemellaggi e rivalit\u00e0.\nLa rivalit\u00e0 maggiormente sentita fra la tifoseria dell'Eibar \u00e8 quella nei confronti dell', causata da motivi di vicinanza geografica, che dal fatto che le due compagini basche hanno avuto modo di affrontarsi diverse volte (al contrario gli scontri con e , le altre due squadre principali della regione basca, non sono stati altrettanto frequenti, a causa della militanza dell'Eibar nelle serie minori spagnole per gran parte della sua storia).\nRosa 2021-2022.\n\"Aggiornata al 29 ottobre 2021.\""}
{"id": "1264731", "revid": "1305772", "url": "https://it.wikipedia.org/wiki?curid=1264731", "title": "Tintura (disambigua)", "text": ""}
{"id": "1264735", "revid": "36426", "url": "https://it.wikipedia.org/wiki?curid=1264735", "title": "Chiesa di Santa Caterina (Lucca)", "text": "La chiesa di Santa Caterina \u00e8 una chiesa di Lucca.\nStoria e descrizione.\nLa chiesa \u00e8 una delle pi\u00f9 alte e originali realizzazioni di edilizia religiosa barocca a Lucca, un \"unicum\" per la soluzione della facciata, posta angolarmente, e della struttura, impostata su di una pianta ovale. Fu realizzata, modificando radicalmente una precedente costruzione, tra 1738 e 1748, da Francesco Pini. I disegni per la fastosa decorazione dell'interno sono forse di Silvestro Giannotti. A Giovanni Lazzoni e a Giovanni Antonio Cybei sono da riferire le due statue raffiguranti la \"Carit\u00e0\" e la \"Purezza\", mentre i dipinti parietali e la decorazione illusionistica della cupola sono di Bartolomeo de Santi. All'altar maggiore venne posta una grande tela ovale con \"L'estasi di Santa Caterina\" di Pompeo Batoni, ora conservata nel Museo di Palazzo Mansi.\nDopo decenni di abbandono, la chiesa \u00e8 stata restaurata dal Fondo Ambiente Italiano e restituita alla citt\u00e0 nel 2014."}
{"id": "1264740", "revid": "767487", "url": "https://it.wikipedia.org/wiki?curid=1264740", "title": "Date (Hokkaid\u014d)", "text": " \u00e8 una citt\u00e0 del Giappone che ricade sotto la giurisdizione della sottoprefettura di Iburi. \u00c8 situata nella zona sud-orientale della prefettura di Hokkaid\u014d."}
{"id": "1264743", "revid": "493154", "url": "https://it.wikipedia.org/wiki?curid=1264743", "title": "Distretto di Innsbruck-Land", "text": "Il distretto di Innsbruck-Land (in tedesco Bezirk Innsbruck-Land) \u00e8 un distretto amministrativo dello stato del Tirolo, in Austria. Il capoluogo \u00e8 Innsbruck, che \u00e8 esterna al territorio distrettuale. Il centro maggiore distrettuale \u00e8 Hall in Tirol.\nGeografia fisica.\nIl distretto comprende parte della valle dell'Eno, la parte austriaca della Wipptal e le sue vallate tributarie: Stubaital, Sellraintal, Gschnitztal e Wattental.\nIl confine sud con il passo del Brennero \u00e8 formato dalla catena principale alpina. I gruppi alpini che interessano il distretto sono le Alpi dello Stubai, le Prealpi del Tux, i Monti di Mieming e del Wetterstein e i Monti del Karwendel."}
{"id": "1264744", "revid": "1123126", "url": "https://it.wikipedia.org/wiki?curid=1264744", "title": "Basilica di Santo Stefano", "text": ""}
{"id": "1264746", "revid": "1318658", "url": "https://it.wikipedia.org/wiki?curid=1264746", "title": "Eniwa", "text": " \u00e8 una citt\u00e0 del Giappone che ricade sotto la giurisdizione della sottoprefettura di Ishikari. \u00c8 situata nella zona occidentale della prefettura di Hokkaid\u014d."}
{"id": "1264747", "revid": "123961426", "url": "https://it.wikipedia.org/wiki?curid=1264747", "title": "Fukagawa (Hokkaido)", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centrale della prefettura di Hokkaid\u014d, in Giappone.\n\u00c8 uno dei \"shitamachi\" (\u4e0b\u753a) o \u201ccitt\u00e0 di sotto\u201d, che si riferiscono alla zona a est/sud di Tokyo, lungo il fiume Sumida e inoltre indicano il popolo, la gente che sta in basso, contrapposto a \"yamanote\", a nord, la zona dove si trova il palazzo imperiale e dove viveva la corte dell\u2019imperatore.\nStoria.\nFukagawa prende il nome dal suo fondatore, Fukagawa Hachirozaemon. Originariamente, le parti di Fukagawa sotto il fiume Eitai (escluso Etchujima) erano parte del mare, ma Hachirozaemon le interr\u00f2 con delle discariche, rendendone possibile lo sviluppo.\nDopo aver perso circa il 60% della citt\u00e0 nel grande incendio di Meireki del 1657, lo shogunato ordin\u00f2 che i templi buddisti sulla riva orientale del fiume Sumida, e su entrambe le sponde nord e ovest del fiume Onagi, venissero trasferiti. All'epoca, quest'area era occupata principalmente da pescatori, con una popolazione di poco pi\u00f9 di mille individui. Nel 1695 divenne ufficialmente la citt\u00e0 \"Fukagawa-Sagamachi\".\nA Sagamachi si trovavano molti granai che immagazzinavano riso e cereali e il distretto fu un centro importante per il commercio di cereali fino alla seconda guerra mondiale. Successivamente la costruzione di ponti lungo il fiume Sumida (che prima erano stati proibiti per motivi di sicurezza) consent\u00ec un maggiore e pi\u00f9 facile accesso all'area. Sagamachi divenne quindi una porta per le vicine citt\u00e0 di Monzen-machi e si svilupp\u00f2 un quartiere a luci rosse.\nNel 1947, Fukagawa fu incorporata nella regione del K\u014dt\u014d, insieme a Suginami."}
{"id": "1264748", "revid": "78273", "url": "https://it.wikipedia.org/wiki?curid=1264748", "title": "Innsbruck-Land", "text": ""}
{"id": "1264751", "revid": "2208340", "url": "https://it.wikipedia.org/wiki?curid=1264751", "title": "Hakodate", "text": " \u00e8 una citt\u00e0 portuale che ricade sotto la giurisdizione della sottoprefettura di Oshima. \u00c8 situata nella zona sud-occidentale della prefettura di Hokkaid\u014d, in Giappone.\nNel luglio del 2011, la popolazione era di 279.851 abitanti, distribuiti su un'area di 677,89 km\u00b2, per una densit\u00e0 di 412,83 ab./km\u00b2. \u00c8 la terza citt\u00e0 pi\u00f9 popolata dell'isola di Hokkaid\u014d, dopo Sapporo e Asahikawa.\nStoria.\nHakodate fu fondata nel 1454, quando il giapponese Kono Kaganokami Masamichi costru\u00ec il suo palazzo dove sorgeva il villaggio di pescatori ainu chiamato Usukeshi, ai piedi del monte Hakodate.\nPer lungo tempo vi furono tensioni tra gli abitanti locali ed i giapponesi, che culminarono nella rivolta di Shakusain, tra il 1669 ed il 1672, al termine della quale gli ainu furono cacciati.\nNella seconda met\u00e0 del XVIII secolo, Hakodate si espanse notevolmente, soprattutto dopo che, nel 1779, lo shogunato Tokugawa prese il controllo diretto della zona. Venne costruito il grande porto e, nel 1802, venne istituito il tribunale. A seguito degli accordi presi con la convenzione di Kanagawa tra gli Stati Uniti e lo sh\u014dgun Tokugawa Ieyoshi, il porto di Hakodate fu il primo in Giappone ad aprire al commercio americano, nel 1854. In questo periodo, molti paesi stabilirono in citt\u00e0 dei consolati, tra questi la Russia, che introdusse nel paese il culto ortodosso, e il regno d'Italia, che all'epoca aveva gi\u00e0 stabilito altri consolati in Giappone.\nTali eventi contribuirono, nel 1868, a scatenare la guerra Boshin tra lo shogun e le forze leali all'imperatore Meiji. Dopo la resa dello shogun, una frangia ribelle di suoi alleati fugg\u00ec in Hokkaid\u014d, dove vennero raggiunti dalle truppe fedeli a Meiji. Ebbe cos\u00ec inizio l'ultimo capitolo della guerra civile, la battaglia di Hakodate, che dur\u00f2 dal 20 ottobre 1868 al 17 maggio 1869.\nLe forze ribelli, il 27 gennaio 1869, proclamarono l'indipendente repubblica di Ezo, il cui territorio era l'isola di Hokkaid\u014d, alla cui guida si pose l'ammiraglio Enomoto Takeaki. La capitale fu stabilita ad Hakodate ed il governo si insedi\u00f2 nella fortezza cittadina di Gory\u014dkaku. Al termine della battaglia prevalsero le truppe imperiali, che posero cos\u00ec fine alla secolare egemonia feudale dello shogun, inaugurando l'epoca del rinnovamento Meiji.\nHakudate ottenne l'odierno status di citt\u00e0 il 1\u00ba agosto 1922. Nel 1934, fu devastata da un grande incendio, che cost\u00f2 la vita a pi\u00f9 di 2.000 abitanti e distrusse buona parte delle case cittadine. Durante la seconda guerra mondiale, Hakodate sub\u00ec solo alcuni dei pesanti bombardamenti che colpirono il Giappone.\nLa superficie comunale si raddoppi\u00f2 nel dicembre 2004, quando vennero inglobate le municipalit\u00e0 di Toi, Esan, Todohokke e Minamikayabe.\nInfrastrutture e trasporti.\nLa citt\u00e0 \u00e8 servita dalla stazione di Hakodate, capolinea della linea principale Hakodate, ed \u00e8 collegata sia con Sapporo che con le principali citt\u00e0 dello Honsh\u016b tramite la stazione di Shin-Hakodate-Hokuto, capolinea dell'Hokkaid\u014d Shinkansen, i cui treni percorrono il tunnel Seikan.\nAll'interno della citt\u00e0 si estende per circa 10\u00a0km la rete tranviaria di Hakodate, una delle uniche due dell'isola, con due percorsi, integrati da una rete automobilistica.\nIl porto di Hakodate \u00e8 collegato ad altre citt\u00e0 marittime dell'Hokkaido e dello Honsh\u016b (in particolare Aomori) da diverse linee di traghetti.\nInfine, pochi chilometri a est dal centro \u00e8 presente l'aeroporto di Hakodate, con diversi voli nazionali e alcuni internazionali."}
{"id": "1264756", "revid": "287204", "url": "https://it.wikipedia.org/wiki?curid=1264756", "title": "Hokuto (Hokkaido)", "text": ""}
{"id": "1264761", "revid": "1543377", "url": "https://it.wikipedia.org/wiki?curid=1264761", "title": "Granada 74 Club de F\u00fatbol", "text": "Il Granada 74 Club de F\u00fatbol, chiamato comunemente Granada 74, \u00e8 una societ\u00e0 calcistica con sede a Granada, in Spagna.\nStoria.\nIl Granada 74 \u00e8 stato creato il 6 giugno 2007, quando Carlos Mars\u00e1, uomo d'Affari di Granada, acquist\u00f2 la squadra di Seconda Divisione del Ciudad de Murcia. Tutti i diritti e i contratti della squadra furono trasferiti alla nuova nata, il \"Club Granada 74\".\nPraticamente ci\u00f2 significa che la squadra di Murcia \u00e8 stata trasferita a Granada, anche se il club \u00e8 considerato come nuovo. I giocatori del Ciudad ancora sotto contratto per la stagione 2007/2008 possono scegliere se rimanere o rescindere il loro contratto. Da allora il CP Granada 74 \u00e8 diventata la squadra riserve del Granada 74. Alla fine del 2008\\2009 conclusasi con la seconda retrocessione in 2 anni di attivit\u00e0 il club scompare per mancato pagamento degli stipendi non iscrivendosi a nessun campionato e andando cos\u00ec a fallire.\nCollegamenti esterni.\n Sito ufficiale "}
{"id": "1264762", "revid": "1318658", "url": "https://it.wikipedia.org/wiki?curid=1264762", "title": "Hokuto (Hokkaid\u014d)", "text": " \u00e8 una citt\u00e0 che ricade sotto la giurisdizione della sottoprefettura di Oshima. \u00c8 situata nella zona meridionale della prefettura di Hokkaid\u014d, in Giappone."}
{"id": "1264765", "revid": "1318658", "url": "https://it.wikipedia.org/wiki?curid=1264765", "title": "Ishikari", "text": " \u00e8 una citt\u00e0 del Giappone che ricade sotto la giurisdizione dell'omonima sottoprefettura di Ishikari. \u00c8 situata nella zona occidentale della prefettura di Hokkaid\u014d."}
{"id": "1264767", "revid": "2208340", "url": "https://it.wikipedia.org/wiki?curid=1264767", "title": "Iwamizawa", "text": " \u00e8 una citt\u00e0 del Giappone, capoluogo della sottoprefettura di Sorachi. \u00c8 situata nella zona centro-occidentale della prefettura di Hokkaid\u014d, in Giappone."}
{"id": "1264768", "revid": "773636", "url": "https://it.wikipedia.org/wiki?curid=1264768", "title": "Chiesa di San Giusto (Lucca)", "text": "La chiesa di San Giusto \u00e8 una chiesa di Lucca che si trova nella piazza omonima.\nStoria e descrizione.\nL'edificio attuale, sorto su un precedente, risale alla seconda met\u00e0 del XII secolo. A tre navate con abside, presenta in facciata una decorazione che vede l'accentuarsi della bicromia nella parte superiore: fitte fasce in colore bianco iniziano poco sopra il portale principale e proseguono nel sodo della muratura della navata centrale, dove si dispongono loggette sovrapposte. \nIl portale centrale \u00e8 uno dei pi\u00f9 significativi della bottega di Guidetto, sia per la qualit\u00e0 dell'esecuzione, sia per alcuni particolari decorativi, quali i telamoni in torsione che sostengono i due leoni aggettanti ai lati della lunetta e due mascheroni di impianto classico. \nNel Seicento l'interno fu ristrutturato in un linguaggio compiutamente barocco. Nella prima met\u00e0 del secolo scorso, volendosi riportare la chiesa ad un presunto aspetto originario, si iniziarono a rimuovere gli stucchi barocchi; fortunatamente alcuni esponenti del mondo culturale locale sollecitarono l'intervento del Ministero dei Beni Culturali che impose il ripristino delle decorazioni."}
{"id": "1264771", "revid": "125244540", "url": "https://it.wikipedia.org/wiki?curid=1264771", "title": "K\u014dichi Mashimo", "text": "\u00c8 il fondatore dello studio d'animazione Bee Train. Fin dalla creazione dello studio, Mashimo ha diretto e partecipato a (quasi) tutti i lavori targati Bee Train, come autore, direttore artistico, produttore o tecnico del suono.\nBiografia.\nK\u014dichi Mashimo nasce il 21 giugno 1952 a Tokyo, e dimostra interesse fin dalla pi\u00f9 tenera et\u00e0, influenzato dal padre, per la fotografia. Studia giurisprudenza presso la Sophia University, ma finisce col partecipare parallelamente, soprattutto durante gli ultimi anni di studio, alla creazione di spot pubblicitari. Queste collaborazioni si rivelano tuttavia esperienze insoddisfacenti, ed \u00e8 solo nel novembre 1975 che fa domanda per la posizione di aiuto regista di Hiroshi Sasagawa presso la Tatsunoko Production. La prima serie animata a cui prende parte \u00e8 \"Time Bokan\" (1975-76).\nA met\u00e0 anni '80, mentre lavora ancora per Tatsunoko, Mashimo \u00e8 vittima di un grave incidente alpino. Durante la lunga degenza presso l'unit\u00e0 di rianimazione, sviluppa l'idea di un \"centro di cura per creatori di animazioni\", ovvero uno studio di animazione che avesse come priorit\u00e0 la realizzazione personale dei talenti artistici, piuttosto che il successo commerciale o il guadagno economico. Fonda in seguito un piccolo studio freelance dal nome \"Mashimo Jimusho\", che si occupa principalmente di sviluppare animazioni di riempimento per altre compagnie. Nel 1997, Mashimo presenta finalmente il suo progetto di studio-come-centro-di-cura a Mitsuhisa Ishikawa, presidente di Production I.G, che ne resta cos\u00ec piacevolmente colpito da decidere di sponsorizzarlo. Il nuovo studio di produzione \u00e8 ora noto come Bee Train e, nel febbraio 2006, si \u00e8 definitivamente reso indipendente dalla I.G."}
{"id": "1264773", "revid": "767487", "url": "https://it.wikipedia.org/wiki?curid=1264773", "title": "Kitahiroshima", "text": " \u00e8 una citt\u00e0 del Giappone che ricade sotto la giurisdizione della sottoprefettura di Ishikari. \u00c8 situata nella zona occidentale della prefettura di Hokkaid\u014d."}
{"id": "1264777", "revid": "2208340", "url": "https://it.wikipedia.org/wiki?curid=1264777", "title": "Kitami", "text": " \u00e8 una citt\u00e0 del Giappone nella prefettura di Hokkaid\u014d. Fa parte della giurisdizione dell'ufficio sottoprefettizio generale di Okhotsk, equiparabile a quella di una sottoprefettura.\nAlla citt\u00e0 \u00e8 intitolato l'asteroide 3785 Kitami."}
{"id": "1264780", "revid": "767487", "url": "https://it.wikipedia.org/wiki?curid=1264780", "title": "Django sfida Sartana", "text": "Django sfida Sartana \u00e8 uno film del 1970 di genere western all'italiana e diretto da Pasquale Squitieri (accreditato come William Redford).\nCome era pratica di quegli anni, nella trama di questo film furono aggiunti i personaggi di Django e Sartana seppure non facciano parte delle serie \"canoniche\" dei personaggi.\nTrama.\nDjango, un cacciatore di taglie, lascia Stonecity per cercare \"Il Corvo\", un bandito che terrorizza la zona. Nel frattempo arriva in citt\u00e0 Sartana, un altro cacciatore di taglie. \nVisto che Django non \u00e8 in paese, Steve, il fratello minore di Django, viene incaricato dal direttore della banca, che teme di subire una rapina da parte di Sartana, di offrirgli dei soldi. Sartana si offende di questa offerta, e manda via Steve. Nel frattempo il direttore della banca viene trovato morto dai suoi uomini, e la nipote rapita. Uno degli uomini del direttore della banca dice che le sue ultime parole sono state \"Steve\" e \"Sartana\". Inoltre la banca viene svaligiata, cos\u00ec per tutti i cittadini, che avevano visto Steve e Sartana insieme, inizia una caccia all'uomo. Steve viene trovato ubriaco in un bordello, e subito linciato sul posto. Quando Django torna in citt\u00e0, trova suo fratello ancora appeso alla forca, e, non credendo alle accuse mosse contro di lui, va alla ricerca di Sartana. \nTrovatolo inizia un combattimento corpo a corpo, Sartana gli rivela per\u00f2 di aver ricevuto un'offerta dal fratello, cos\u00ec Django inizia a credere alla buona fede di Sartana. Per capire chi dei due ha effettivamente ragione, aprono la tomba del direttore della banca e la trovano vuota. Allora vanno in Messico, dove si parla di un gringo appena giunto e ricchissimo. Giunti alla fazenda, si scopre che \u00e8 effettivamente il direttore della banca. Django allora libera la nipote rapita, l'unica che potesse scagionare la memoria del fratello, ma viene catturato e torturato. Sartana interviene dall'esterno della fazenda, salva Django e recupera il bottino della rapina. Completata la vendetta con l'uccisione del direttore, che Django aveva in un primo tempo risparmiato, salvo poi abbatterlo dopo un estremo tentativo di questi di ucciderlo, i due amici lasciano la fazenda, andando ognuno per la propria strada.\nDistribuzione.\nAll'estero il film \u00e8 uscito come:"}
{"id": "1264783", "revid": "287204", "url": "https://it.wikipedia.org/wiki?curid=1264783", "title": "Cacciatori d\u2019oca", "text": ""}
{"id": "1264786", "revid": "767487", "url": "https://it.wikipedia.org/wiki?curid=1264786", "title": "Mikasa (Giappone)", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centro-occidentale della prefettura di Hokkaid\u014d, in Giappone."}
{"id": "1264789", "revid": "110157", "url": "https://it.wikipedia.org/wiki?curid=1264789", "title": "Monbetsu", "text": " \u00e8 una citt\u00e0 del Giappone situata nella zona nord-orientale della prefettura di Hokkaid\u014d. Fa parte della giurisdizione dell'ufficio sottoprefettizio generale di Okhotsk, equiparabile a quella di una sottoprefettura.\nIl nome deriva dal vocabolo \"mopet\", che in lingua ainu significa fiume tranquillo. Viene spesso chiamata Okhotsk-Monbetsu, per distinguerla dalla cittadina di Monbetsu situata nella sottoprefettura di Hidaka."}
{"id": "1264792", "revid": "6923", "url": "https://it.wikipedia.org/wiki?curid=1264792", "title": "Muroran", "text": " \u00e8 una citt\u00e0 del Giappone capoluogo della sottoprefettura di Iburi. Si trova nella zona sud-orientale della prefettura di Hokkaid\u014d."}
{"id": "1264794", "revid": "36426", "url": "https://it.wikipedia.org/wiki?curid=1264794", "title": "Chiesa di San Leonardo in Borghi", "text": "La chiesa di San Leonardo in Borghi \u00e8 una chiesa di Lucca che si trova in via San Leonardo.\nEdificata nel 1118, fu indemaniata in periodo napoleonico, e totalmente ristrutturata in occasione della riapertura al culto nel 1821. Delle strutture medievali resta solo il fianco sud riutilizzato nell'attuale costruzione. Dell'antico arredo resta la \"Madonna in gloria tra i santi Leonardo e Marco Evangelista\" di Giovanni Marracci. Entrarono a far parte del suo patrimonio anche alcuni dipinti gi\u00e0 collocati nel distrutto oratorio del Gonfalone, tra cui la \"Madonna della Misericordia\" di Paolo Biancucci e la \"Madonna dei Miracoli\" di Gaspare Mannucci, conservati in sacrestia. Nel 1917 fu aperta una cappella, opera del pittore Giuseppe Lunardi, che \u00e8 l'unico esempio organico di liberty in una chiesa lucchese, e dove \u00e8 venerata una \"Madonna con Bambino\" dello scultore Augusto Passaglia."}
{"id": "1264796", "revid": "6923", "url": "https://it.wikipedia.org/wiki?curid=1264796", "title": "Racing Club de Ferrol", "text": "Il Racing Club de Ferrol \u00e8 una squadra di calcio spagnola della citt\u00e0 di Ferrol, nella provincia di La Coru\u00f1a, in Galizia. La squadra gioca le partite casalinghe allo stadio A Malata, che ha una capacit\u00e0 di 12.043 spettatori. Il verde \u00e8 il colore tradizionale dell'uniforme del club. Attualmente milita nella Seconda Divisione B della Spagna.\nIl Racing \u00e8 stato fondato (secondo i registri ufficiali, poich\u00e9 la sua esistenza non documentata \u00e8 precedente) il 5 ottobre 1919 dall'unione di diversi club della citt\u00e0 e, nonostante non abbia mai giocato in Prima Divisione, conta tra i suoi pi\u00f9 grandi successi. i campionati regionali e la disputa di una finale di Coppa del Generalissimo nel 1939 (la Coppa del Re attuale). \u00c8 la squadra che ha giocato pi\u00f9 stagioni (34) in Seconda Divisione senza mai essere stata promossa in Prima Divisione.\nStrutture.\nStadio.\nNel giugno 1919 fu inaugurato il campo di Caranza, con la partita Racing-RCD La Coru\u00f1a (terminata con un 1-5). Questo ha lasciato l'amaro in bocca a Ferrol, quindi hanno chiesto una nuova partita, in cui sono stati nuovamente sconfitti dalla RCD La Coru\u00f1a per 4-3, anche se \u00e8 stata una partita con un ottimo inizio per il Racing che ha dominato 1-3, ma la figura di Ram\u00f3n Gonz\u00e1lez, che ha segnato 3 gol in 4 minuti, ha ribaltato il punteggio. Queste due sconfitte hanno dato luogo a una rivalit\u00e0 che dura ancora tra le due squadre.\nDue anni dopo, l'inaugurazione dello stadio O Inferni\u00f1o ha segnato una pietra miliare nel calcio a Ferrol, giocando la partita di apertura tra una squadra inglese e il Racing de Ferrol che si \u00e8 conclusa con una vittoria locale per 3 a 2. Detto stadio \u00e8 stato costruito su un terreno che era prestato dal Sig. Guillermo V. Mar\u00edn e disponeva di strutture invidiabili per quel tempo. Col passare del tempo, questo recinto ha subito ampliamenti e modifiche come la costruzione di un muro e di un erpice originariamente in legno.\nNel 1951 fu inaugurato lo Stadio \"Manuel Rivera\", costruito sul luogo occupato dal mitico O Inferni\u00f1o, adottando il nome del mitico calciatore del Racing. Il nuovo stadio sarebbe stato teatro di due brillanti edizioni del Concepci\u00f3n Arenal Trophy negli anni 53 e 54. Il Trofeo era d'oro e andava, rispettivamente, a Bilbao e Valencia. Il Manuel Rivera \u00e8 stato abbattuto nel 1993.\nIl Racing de Ferrol gioca attualmente le sue partite casalinghe allo stadio di A Malata, situato nella parrocchia di Serantes, a Ferrol. Nel 1993, la Xunta de Galicia e il Concello de Ferrol, hanno inaugurato il Campo de A Malata, l'attuale campo di gioco della squadra racinguista. Con un budget che superava i 1.780 milioni delle vecchie \"pesetas\", \u00e8 stato realizzato il Complesso Sportivo A Malata, costituito da una Piscina Riscaldata, un Campo da Calcio ed un impianto annesso per gli allenamenti. Il campo principale ha dimensioni di 105 x 68 metri e una capienza di 12.042 spettatori.\nCollegamenti esterni.\n Sito ufficiale"}
{"id": "1264797", "revid": "1318658", "url": "https://it.wikipedia.org/wiki?curid=1264797", "title": "Nayoro", "text": " \u00e8 una citt\u00e0 che fa parte della giurisdizione della sottoprefettura di Kamikawa. \u00c8 situata nella zona nord-occidentale della prefettura di Hokkaid\u014d, in Giappone.\nStazione sciistica specializzata nello sci nordico, \u00e8 attrezzata con il trampolino Piyashiri."}
{"id": "1264800", "revid": "117061129", "url": "https://it.wikipedia.org/wiki?curid=1264800", "title": "Noboribetsu", "text": " \u00e8 una citt\u00e0 del Giappone che ricade sotto la giurisdizione della sottoprefettura di Iburi. \u00c8 situata nella zona sud-orientale della prefettura di Hokkaid\u014d."}
{"id": "1264806", "revid": "1318658", "url": "https://it.wikipedia.org/wiki?curid=1264806", "title": "Obihiro", "text": " \u00e8 una citt\u00e0 del Giappone settentrionale ed il capoluogo della sottoprefettura di Tokachi. \u00c8 situata nella zona meridionale della prefettura di Hokkaid\u014d.\nIl territorio comunale ha ospitato il rally del Giappone dal 2004 al 2007, gara spostata nella pi\u00f9 popolosa Sapporo nel 2008."}
{"id": "1264807", "revid": "741864", "url": "https://it.wikipedia.org/wiki?curid=1264807", "title": "Distretto di Kufstein", "text": "Il distretto di Kufstein (in tedesco Bezirk Kufstein) \u00e8 un distretto amministrativo dello stato del Tirolo, in Austria. Il capoluogo \u00e8 Kufstein.\nGeografia fisica.\nIl distretto comprende la parte inferiore tirolese della valle dell'Inn lungo il confine con la Baviera, la valle di Alpbach, la valle di Brandenberg, Wildsch\u00f6nau e Thiersee. I gruppi montuosi che interessano il distretto sono le Alpi di Brandenberg, le Alpi di Kitzb\u00fchel, i Monti del Kaiser e le Alpi del Chiemgau. I laghi principali sono: Reintaler See, Thiersee, Hechtsee, Hintersteiner See e Walchsee."}
{"id": "1264809", "revid": "36426", "url": "https://it.wikipedia.org/wiki?curid=1264809", "title": "Chiesa di San Matteo (Lucca)", "text": "La chiesa di San Matteo \u00e8 una chiesa di Lucca che si trova nella piazza omonima.\nGi\u00e0 esistente alla fine del IX secolo, fu totalmente ricostruita nel 1290, come attesta un'epigrafe oggi conservata in un cortile interno. A questa fase di lavori si pu\u00f2 assegnare il portale centrale che riproduce in forme oramai stanche e ripetitive lo schema dei portali guidetteschi, con i leoni aggettanti ai lati dell'architrave. Nella chiesa fu sepolto il cronista e narratore Giovanni Sercambi (1348-1424). Fu chiusa al culto all'inizio del XX secolo."}
{"id": "1264812", "revid": "1272592", "url": "https://it.wikipedia.org/wiki?curid=1264812", "title": "Chiesa di San Matteo", "text": ""}
{"id": "1264814", "revid": "2208340", "url": "https://it.wikipedia.org/wiki?curid=1264814", "title": "Otaru", "text": " \u00e8 una citt\u00e0 portuale che si affaccia sul Mar del Giappone e ricade sotto la giurisdizione della sottoprefettura di Shiribeshi. \u00c8 situata nella zona sud-occidentale della prefettura di Hokkaid\u014d, in Giappone. La citt\u00e0 si trova lungo la costa della baia di Ishikari, e per molto tempo \u00e8 stato il porto principale. Con i suoi numerosi monumenti storici, Otaru \u00e8 un'importante localit\u00e0 turistica. Inoltre, grazie alla vicinanza con Sapporo, negli ultimi tempi \u00e8 diventata un'importante comunit\u00e0 suburbana della citt\u00e0.\nStoria.\nLa citt\u00e0 era inizialmente popolata dagli Ainu, la popolazione indigena dell'Hokkaido, e il nome \"Otaru\" probabilmente \u00e8 di origine ainu e significa \"fiume che scorre per una spiaggia sabbiosa\". I pochi resti della cava di Temiya contengono alcune incisioni del periodo Zoku-J\u014dmon, attorno all'anno 400.\nOtaru venne riconosciuta come villaggio durante il bakufu nel 1865, e nel 1880 venne completata la prima ferrovia dell'Hokkaido, che collegava Otaru a Sapporo. La citt\u00e0 fior\u00ec come centro finanziario dell'Hokkaido e porto finanziario finch\u00e9 il Giappone controllava la parte meridionale dell'isola di Sachalin fino al termine degli anni venti del 1900. Nel 1922 Otaru venne insignita del titolo di citt\u00e0.\nIl 26 dicembre 1924 un treno merci trasportante 600 casse di dinamite esplose nella stazione di Temiya, danneggiando i magazzini e le installazioni portuali nei dintorni. Gli ufficiali locali parlano di 94 morti e circa 200 feriti.\nDagli anni cinquanta l'industria del carbone attorno alla citt\u00e0 entr\u00f2 in declino, e lo status di centro economico pass\u00f2 da Otaru a Sapporo."}
{"id": "1264815", "revid": "729019", "url": "https://it.wikipedia.org/wiki?curid=1264815", "title": "Stazione di Scrajo Terme", "text": "La stazione di Scrajo Terme \u00e8 una stazione della ex Circumvesuviana, ubicata sulla linea Torre Annunziata \u2013 Sorrento e appartenente al comune di Vico Equense.\nInaugurata il 6 gennaio 1948, la stazione presenta un binario unico passante e si sviluppa in galleria, tranne per un breve tratto, dove sorge il fabbricato viaggiatori, da cui si gode un ottimo panorama sul mare. La stazione si trova ad un'altezza di 30 metri dal piano stradale e quindi per raggiungerla sono disponibili una scala ed un impianto di ascensore con vano di corsa sistemato in una torre a vista.\nIl nome Scrajo Terme \u00e8 dovuto alla vicinanza delle Terme di Scrajo, dove oltre alle cure termali \u00e8 sviluppato il turismo balneare estivo. Proprio per la mancanza di movimento pendolare, la stazione \u00e8 aperta solamente dal 1\u00ba giugno al 30 settembre, per permettere a turisti e bagnanti di raggiungere il complesso dello Scrajo e in questo periodo (dalle 8 alle 20 circa) vi fermano tutti i treni sia in direzione Napoli che Sorrento.\nNel 2011 l'apertura \u00e8 stata limitata al sabato e alla domenica nel mese di giugno e il primo fine settimana di luglio, e al periodo 6 luglio-30 settembre; nel 2012, l'esercizio \u00e8 stato ridotto ai giorni di sabato e domenica nei mesi di giugno e luglio, e quotidiano nel periodo 1\u00ba agosto-16 settembre.\nAttualmente risulta chiusa, non avendo treni che vi si fermano.\nServizi.\nLa stazione dispone di:\nCollegamenti esterni.\nLe stazioni di Vico Equense"}
{"id": "1264816", "revid": "110157", "url": "https://it.wikipedia.org/wiki?curid=1264816", "title": "Rumoi", "text": " \u00e8 una citt\u00e0 portuale, capoluogo dell'omonima sottoprefettura di Rumoi. \u00c8 situata nella zona nord-occidentale della prefettura di Hokkaid\u014d, in Giappone."}
{"id": "1264818", "revid": "1543377", "url": "https://it.wikipedia.org/wiki?curid=1264818", "title": "Federazione calcistica del Kazakistan", "text": "La Federazione calcistica kazaka (abbreviata in KFF, in kazako \u049a\u0430\u0437\u0430\u049b\u0441\u0442\u0430\u043d\u043d\u044b\u04a3 \u0424\u0443\u0442\u0431\u043e\u043b \u0424\u0435\u0434\u0435\u0440\u0430\u0446\u0438\u044f\u0441\u044b, in russo \u0424\u0435\u0434\u0435\u0440\u0430\u0446\u0438\u044f \u0424\u0443\u0442\u0431\u043e\u043b\u0430 \u041a\u0430\u0437\u0430\u0445\u0441\u0442\u0430\u043d\u0430, in inglese Football Federation of Kazakhstan) \u00e8 l'organo che governa il calcio in Kazakistan. Organizza il campionato di calcio locale e pone sotto la propria egida la Nazionale. Ha sede ad Almaty."}
{"id": "1264822", "revid": "767487", "url": "https://it.wikipedia.org/wiki?curid=1264822", "title": "Shibetsu", "text": " \u00e8 una citt\u00e0 che ricade sotto la giurisdizione della sottoprefettura di Kamikawa. \u00c8 situata nella zona nord-occidentale della prefettura di Hokkaid\u014d, in Giappone."}
{"id": "1264826", "revid": "767487", "url": "https://it.wikipedia.org/wiki?curid=1264826", "title": "Alive in Studio A", "text": "Alive In Studio A \u00e8 un album dal vivo del cantante britannico Bruce Dickinson, pubblicato nel 1995 dalla Castle Communications/Sanctuary Records.\nIl disco.\nDopo il mancato successo ottenuto con l'album Balls to Picasso, Bruce Dickinson assembla una nuova formazione, a cui aveva intenzione di dare il nome completamente nuovo Skunkworks, e si presenta al pubblico nel 1995 con un doppio live antologico registrato in due sessioni diverse: la prima ai Metropolis Studios di Chiswick per una, mai trasmessa, sessione radio e la seconda registrata al concerto tenuto al Marquee Club di Londra.\nTracce.\nCD 1: Alive in Studio A.\n(*) Japan bonus tracks"}
{"id": "1264828", "revid": "110157", "url": "https://it.wikipedia.org/wiki?curid=1264828", "title": "Sunagawa", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centro-occidentale della prefettura di Hokkaid\u014d, in Giappone.\nNel 2010, contava su una popolazione di 19.136 abitanti, distribuiti su una superficie di 78,69\u00a0km\u00b2, per una densit\u00e0 di 243,18 ab./km\u00b2.\nIl nome della citt\u00e0 \u00e8 la traduzione in giapponese del toponimo in lingua ainu .\nInfrastrutture e trasporti.\nAlla stazione di Sunagawa si fermano i treni della linea principale Hakodate delle ferrovie JR Hokkaido"}
{"id": "1264831", "revid": "1865216", "url": "https://it.wikipedia.org/wiki?curid=1264831", "title": "Takikawa", "text": " \u00e8 una citt\u00e0 che ricade sotto la giurisdizione della sottoprefettura di Sorachi. \u00c8 situata nella zona centro-occidentale della prefettura di Hokkaid\u014d, in Giappone."}
{"id": "1264832", "revid": "16758", "url": "https://it.wikipedia.org/wiki?curid=1264832", "title": "Tomakomai", "text": " \u00e8 una citt\u00e0 giapponese della prefettura di Hokkaid\u014d ed \u00e8 la pi\u00f9 popolosa, con i suoi 173.504 abitanti, della Sottoprefettura di Iburi di cui fa parte.\nFu fondata il 1\u00ba aprile 1948.\nInfrastrutture e trasporti.\nLa citt\u00e0 \u00e8 servita dall'Aeroporto di Chitose."}
{"id": "1264834", "revid": "729019", "url": "https://it.wikipedia.org/wiki?curid=1264834", "title": "Isola di re Giorgio", "text": "L'isola di re Giorgio (in spagnolo nota anche come: Isla 25 de Mayo in ricordo della giornata nazionale argentina, che la rivendica, mentre la Russia e gli Stati Uniti si riservano il diritto di rivendicarla) \u00e8 la pi\u00f9 grande delle isole Shetland Meridionali; si trova a 120 chilometri dalla costa dell'Antartide (da non confondere con un'altra isola San Giorgio nelle isole Falkland).\nIl 90% dell'isola \u00e8 coperta dal ghiaccio, che la renderebbe un posto ideale per animali come pinguini e foche, ma \u00e8 anche meta di crociere turistiche. Nel 1819 \u00e8 stata vittima di atti di bracconaggio da parte di cacciatori che operavano nei pressi dell'isola per ricavare pellicce animali.\nSempre nel 1819 William Smith scopr\u00ec l'isola, ma a sbarcarvi per primi furono 11 persone dell'equipaggio della nave \"Lord Melville\" nel 1821.\nSull'isola sono state allestite basi scientifiche, e di conseguenza, per le necessit\u00e0 della pur piccola popolazione residente e degli occasionali visitatori, anche un ospedale, l'ufficio postale, una scuola, un albergo e un negozio di souvenir.\nNell'isola \u00e8 situato l'aeroporto di Teniente Re Marsh, si tratta dell'unico aeroporto nel continente che serve voli anche per i turisti.\nGhiacciai.\nNel territorio dell'isola sono presenti i ghiacciai:"}
{"id": "1264835", "revid": "767487", "url": "https://it.wikipedia.org/wiki?curid=1264835", "title": "Utashinai", "text": " \u00e8 una citt\u00e0 del Giappone situata a Sorachi, sottoprefettura di Hokkaid\u014d.\nGeografia fisica.\nUtashinai \u00e8 situata in Hokkaid\u014d a sud-ovest di Asahikawa e a nord-est di Sapporo. All'inizio del XX secolo Utashinai aveva una popolazione di 7.000 abitanti ed \u00e8 conosciuta come \"citt\u00e0 del carbone\". Questo port\u00f2 ad una rapida crescita demografica, in modo che durante il periodo Meiji-40 (1907-1916) e nel corso del periodo Taisho nella citt\u00e0 vivevano pi\u00f9 di 20.000 persone. Dal '60 la popolazione incominci\u00f2 a diminuire fino ad arrivare, dopo la chiusura della miniera di Sorachi nel 1995, a 5.000 abitanti con una tendenza ad un'ulteriore diminuzione."}
{"id": "1264838", "revid": "729019", "url": "https://it.wikipedia.org/wiki?curid=1264838", "title": "Stazione di Pozzano", "text": "La stazione di Pozzano \u00e8 una stazione della ex Circumvesuviana, ubicata sulla linea Torre Annunziata-Sorrento e appartenente al comune di Castellammare di Stabia.\nInaugurata intorno agli anni sessanta, la stazione venne creata per permettere agli operai di raggiungere la vicina fabbrica della calce e cementi. Con la chiusura di questa, la stazione, vista la lontananza da qualsiasi centro abitato, divenne inutile e ben presto venne chiusa, fino al 2000, quando, completamente ristrutturata, \u00e8 stata riaperta al pubblico esclusivamente per il periodo estivo per permettere ai bagnanti di raggiungere le numerose spiagge: infatti la stazione si trova molto vicino al mare.\nLa stazione di Pozzano, che prende il nome dell'omonima frazione, anche se questa si trova a circa 2\u00a0km, \u00e8 ubicata completamente in galleria, \u00e8 formata da due binari passanti e l'ingresso \u00e8 permesso attraverso un lungo tunnel. Durante il suo periodo di apertura, che solitamente va dal 15 giugno al 15 settembre dalle 8 alle 20 circa, vi fermano tutti i treni sia per Napoli che per Sorrento.\nNel 2011, causa problemi di manutenzione, la stazione \u00e8 rimasta chiusa al pubblico. Dal 2019 la stazione \u00e8 chiusa, in attesa che l'EAV e il comune trovino un accordo per la riapertura.\nServizi.\nLa stazione dispone di:\nCollegamenti esterni.\nStoria e immagini della stazione di Pozzano"}
{"id": "1264840", "revid": "18323", "url": "https://it.wikipedia.org/wiki?curid=1264840", "title": "Equitazione ai Giochi olimpici", "text": "L'equitazione, unica disciplina che coinvolge un animale, fece il suo debutto ai Giochi olimpici come disciplina ufficiale a con alcuni eventi legati ai salti. A ritorna ai Giochi rimanendovi fino ai giorni nostri con competizioni di salto, dressage e concorso completo disputate individualmente ed in squadra (dai 3 ai 4 membri a seconda dell'edizione). Non vi \u00e8 distinzione tra uomini e donne, tutti gli eventi sono diventati o nati misti, taluni eventi erano unicamente maschili, legati soprattutto al rango militare. Le donne fecero la comparsa prima a nel dressage; a seguire nel 1956 alle gare di salto, e infine da nel concorso completo. Le nazionali possono scegliere il fantino senza alcun obbligo di quota minima maschile/femminile all'interno della squadra convocata.\nMedagliere.\nIl seguente medagliere, aggiornato a . In \"corsivo\" le nazioni (o le squadre) non pi\u00f9 esistenti.\nAlbo d'oro.\n\"NB\": A ciascun cavaliere medagliato corrisponde un cavallo altrettanto premiato, segnalato nelle gare individuali accanto al nome dei fantini .\nAtleti plurimedagliati.\nLa lista, aggiornata a , riguarda le gare individuali e le gare a squadre ed \u00e8 ordinata per numero di medaglie totali (in questo caso da 5 medaglie in poi)."}
{"id": "1264842", "revid": "79213", "url": "https://it.wikipedia.org/wiki?curid=1264842", "title": "Galleria nazionale (Oslo)", "text": ""}
{"id": "1264844", "revid": "287204", "url": "https://it.wikipedia.org/wiki?curid=1264844", "title": "Yubari", "text": ""}
{"id": "1264845", "revid": "79213", "url": "https://it.wikipedia.org/wiki?curid=1264845", "title": "Galleria Nazionale (Parma)", "text": ""}
{"id": "1264847", "revid": "1318658", "url": "https://it.wikipedia.org/wiki?curid=1264847", "title": "Y\u016bbari", "text": "Y\u016bbari \u00e8 una citt\u00e0 giapponese della prefettura di Hokkaid\u014d.\nNegli anni 60, quando le miniere di carbone alimentavano il boom post bellico contava 120.000 abitanti. Oggi con 8000 \u00e8 la citt\u00e0 con la popolazione pi\u00f9 vecchia del mondo.\nInfrastrutture e trasporti.\nstazione Y\u016bbari\nRiferimenti nella cultura di massa.\nIl regista Quentin Tarantino ha scelto il nome di Yubari per il suo personaggio Gogo Yubari, in \"\". Ha inoltre presentato nella stessa citt\u00e0 la prima giapponese del suo primo film, \"Le iene\"."}
{"id": "1264849", "revid": "287204", "url": "https://it.wikipedia.org/wiki?curid=1264849", "title": "Maria d'Asburgo", "text": ""}
{"id": "1264850", "revid": "320578", "url": "https://it.wikipedia.org/wiki?curid=1264850", "title": "Museo archeologico nazionale (Napoli)", "text": ""}
{"id": "1264856", "revid": "1310927", "url": "https://it.wikipedia.org/wiki?curid=1264856", "title": "Sevilla Atl\u00e9tico Club", "text": "Il Sevilla Atl\u00e9tico, chiamato in Italia Siviglia Atl\u00e9tico, \u00e8 una squadra di calcio filiale del Sevilla F\u00fatbol Club, con sede a Siviglia, in Spagna. Gioca nel secondo gruppo della Primera Divisi\u00f3n RFEF, la terza serie del campionato spagnolo. In quanto filiale del club principale, pu\u00f2 giocare solo in categorie inferiori alla prima squadra e non le \u00e8 consentito partecipare alla Coppa del Re.\nPu\u00f2 essere costituita solo da giocatori sotto 23 anni o, in mancanza, da calciatori che hanno un'et\u00e0 massima di 25 anni e che possiedono un contratto professionistico con la prima squadra. \u00c8 la squadra filiale che milita nella categoria pi\u00f9 alta del calcio spagnolo; infatti, le squadre riserve non possono aspirare al di sopra della Segunda Divisi\u00f3n, a patto che la loro prima squadra militi in Primera Divisi\u00f3n.\nPalmar\u00e8s.\nCompetizioni nazionali.\n1960-1961, 1961-1962, 1980-1981, 1982-1983, 1983-1984, 1985-1986, 1986-1987, 1991-1992, 2000-2001\nCollegamenti esterni.\n Sito ufficiale"}
{"id": "1264858", "revid": "36426", "url": "https://it.wikipedia.org/wiki?curid=1264858", "title": "Chiesa di San Michele in Foro", "text": "La chiesa di San Michele in Foro \u00e8 un luogo di culto cattolico di Lucca che si trova in piazza San Michele.\n\u00c8 situata su un rialzo di pietra delimitato da colonne marmoree collegate da pesanti catene metalliche ed \u00e8 fiancheggiata da una cortina di palazzi medioevali; nella piazza \u00e8 altres\u00ec presente una statua in onore di Francesco Burlamacchi.\nStoria.\nAl centro dell'antico foro della citt\u00e0 romana si insedi\u00f2 nell'VIII secolo una chiesa intitolata a san Michele, tipico santo venerato dai Longobardi, cui furono poi annessi un ospedale e un monastero.\nLa sua ristrutturazione fu iniziata intorno al 1070, per volont\u00e0 di papa Alessandro II, e continuata fino al XIV secolo. Allo stesso periodo risalgono le decorazioni delle finestre, ora chiuse, della cripta, visibili all'esterno alla base dell'abside. I lavori per la nuova chiesa, a tre navate, con colonne e capitelli corinzi e compositi ed abside, erano gi\u00e0 a buon punto entro la met\u00e0 del XII secolo.\nContestualmente a questa fase di costruzione, fu innalzato il campanile (almeno nella parte inferiore), che fu mozzato da Giovanni dell'Agnello, capitano di Pisa dal 1364 al 1368, perch\u00e9 il suono delle sue campane si udiva fino a Pisa e ci\u00f2 era segno di superiorit\u00e0 sulla citt\u00e0 alfea.\nInoltre, durante il periodo medievale l'accesso alla chiesa era possibile solo attraversando un ponte di legno, detto \"Ponte al Foro\", che passava sopra il canale che attraversava la piazza, la \"Fossa Natali\".\nI lavori di San Michele vennero portati avanti agli inizi del XIII secolo da Guidetto; venne articolato un apparato costituito da loggette sovrapposte con ampio intervento, sulle colonnine come sulla muratura, di decorazioni a bassorilievo o a tarsia. \u00c8 soprattutto l'uso della bicromia che caratterizza questo intervento, concluso nella parte superiore, sul finire del Duecento, con un gusto ormai gotico, sottolineato non solo dalle modifiche stilistiche nell'apparato decorativo, ma anche dalla collocazione al culmine della facciata di tre statue, che, a somiglianza di guglie, ne accentuano il verticalismo.\nDescrizione.\nEsterno.\nSan Michele \u00e8 una chiesa con pianta a croce latina fortemente influenzata dallo stile romanico pisano.\nLa facciata \u00e8 ornata con quattro ordini di logge e sormontata da una grande statua in marmo dell\"arcangelo Michele\", con ali a lamine metalliche, nell'atto di sconfiggere un drago con una lancia. Ai lati sono presenti due angeli.\nUna leggenda lucchese narra che in particolari condizioni di luce sia possibile scorgere uno scintillio verde proveniente dalla statua; esso sarebbe, sempre secondo la leggenda, uno smeraldo, incastonato in tempi antichi e mai ritrovato.\nSempre in facciata, sotto gli archi, si aprono losanghe ricassate che accentuano la gi\u00e0 evidente derivazione dal linguaggio pisano di Buscheto: ci\u00f2 rende attendibile la tradizione che vuole Diotisalvi (autore del Battistero pisano) ideatore di questo edificio. Le decorazioni dei portali di facciata, come di quello della testata absidale sud, sono tra gli esempi pi\u00f9 significativi della scultura lucchese della prima met\u00e0 del XII secolo.\nSulla dodicesima colonna da sinistra del primo ordine nella facciata \u00e8 raffigurato il volto di Ettruda, che fu badessa della chiesa in epoca longobarda.\nIl paramento esterno della chiesa \u00e8 scandito, nel primo ordine, da archeggiature cieche su colonne con capitelli fogliati, cui si sovrappone nell'abside una loggetta architravata, \u00e8 presente il rosone.\nIl campanile, \u00e8 impostato sul transetto destro.\nInterno.\nL'interno \u00e8 a tre navate, con transetto e abside semicircolare. La struttura \u00e8 coperta mediante una volta a botte lunettata. Sotto l'altare ci sono le cripte.\nTra le opere d'arte conservate vanno segnalate:"}
{"id": "1264859", "revid": "30610", "url": "https://it.wikipedia.org/wiki?curid=1264859", "title": "King George Island", "text": ""}
{"id": "1264860", "revid": "79213", "url": "https://it.wikipedia.org/wiki?curid=1264860", "title": "Pinacoteca Civica", "text": ""}
{"id": "1264862", "revid": "92723", "url": "https://it.wikipedia.org/wiki?curid=1264862", "title": "Namibe", "text": ""}
{"id": "1264863", "revid": "79213", "url": "https://it.wikipedia.org/wiki?curid=1264863", "title": "Pinacoteca civica", "text": ""}
{"id": "1264866", "revid": "175558", "url": "https://it.wikipedia.org/wiki?curid=1264866", "title": "Fruttosio-1,6-bisfosfato aldolasi", "text": ""}
{"id": "1264869", "revid": "775372", "url": "https://it.wikipedia.org/wiki?curid=1264869", "title": "Propyl\u00e4en", "text": "I Propyl\u00e4en sono un monumento di Monaco di Baviera, nel K\u00f6nigsplatz.\nStoria e descrizione.\nDal 1815 il futuro re Ludwig I e Leo von Klenze iniziarono a progettare il \"K\u00f6nigsplatz\", con la realizzazione, tra l'altro, della Glyptothek e dell'Antikensammlungen. Nel 1854-62, l'architetto realizz\u00f2 una porta di accesso alla citt\u00e0 che prese il nome di \"Propyl\u00e4en\". Questi tre edifici dovevano rappresentare i tre stili greci. La porta rappresentava lo stile dorico, la Gliptoteca quello ionico e l'Antikensammlungen quello corinzio. La porta \u00e8 ispirata ai Propilei di Atene, ed \u00e8 formata da un ingresso centrale, sormontato da un grosso timpano, con due torri al fianco. Questa porta doveva fungere da ingresso occidentale alla citt\u00e0, ed era l'equivalente in stile neoclassico della medievale Isartor. Quando la citt\u00e0 si ampli\u00f2, la porta si rese superflua, e venne trasformata in un monumento commemorativo per la guerra d'indipendenza greca. Ci\u00f2 perch\u00e9 il re del nuovo stato indipendente era della famiglia Wittelsbach. Per tale ragione venne aggiunto un fregio alle torri laterali, con scene della guerra d'indipendenza, ad opera di Ludwig Michael von Schwanthaler."}
{"id": "1264870", "revid": "1566286", "url": "https://it.wikipedia.org/wiki?curid=1264870", "title": "Sergio Donati", "text": "Biografia.\nDonati si iscrisse a Legge nel 1955, e ben presto inizi\u00f2 a scrivere i suoi primi romanzi: \"L'altra faccia della Luna\", \"Il sepolcro di carta\" e \"Mr.Sharkey torna a casa\". Bench\u00e9 i romanzi avessero ottenuto un discreto successo, Donati decise di abbandonare la scrittura di libri e si trasfer\u00ec a Milano. Inizi\u00f2 ben presto a fare carriera, e partendo da semplice copywriter divenne un produttore televisivo e successivamente ottenne un posto importante nell'odierna BJKE. Da l\u00ec in poi la carriera sar\u00e0 tutta in discesa per Sergio: ottiene infatti numerose richieste come sceneggiatore in diversi film, che contribuiscono a farlo diventare un nome importante nel panorama italiano. Riceve tra le altre una proposta da Sergio Leone, per collaborare alla sceneggiatura di quello che sar\u00e0 il primo spaghetti western del regista, \"Per un pugno di dollari\" (1964). La proposta per\u00f2 non alletta particolarmente Donati, che pertanto rifiuta. Il film ebbe per\u00f2 uno straordinario successo e Leone contatt\u00f2 di nuovo Sergio Donati per la sceneggiatura del seguito, \"Per qualche dollaro in pi\u00f9\" (1965).\nIl sodalizio con Leone dur\u00f2 diversi anni, e bench\u00e9 nei primi due film in cui collabor\u00f2 (\"Per qualche dollaro in pi\u00f9\" e il successivo capolavoro \"Il buono, il brutto, il cattivo\") il suo nome non comparisse tra gli sceneggiatori ufficiali, Donati acquis\u00ec sempre maggiore notoriet\u00e0 nell'ambiente. Nei successivi capolavori di Sergio Leone, \"C'era una volta il West\" (1968) e \"Gi\u00f9 la testa\" (1971) firm\u00f2 finalmente anch'egli la sceneggiatura. La fama di Sergio Donati \u00e8 quindi tale che riceve proposte anche dall'estero (\u00e8 uno dei pochi sceneggiatori italiani ad aver lavorato a film stranieri) e collabora con registi del calibro di Michael Anderson, John Irvin e John Guillermin. \u00c8 docente di cinema presso la Scuola di scrittura Omero, per la quale nel 2007 ha pubblicato il libro \"C'era una volta il West (ma c'ero anch'io)\", una retrospettiva degli anni passati a stretto contatto con Sergio Leone."}
{"id": "1264871", "revid": "729019", "url": "https://it.wikipedia.org/wiki?curid=1264871", "title": "Distretto di Schwaz", "text": "Il distretto di Schwaz (\"Bezirk Schwaz\") \u00e8 un distretto amministrativo dello stato del Tirolo, in Austria. Il capoluogo \u00e8 Schwaz.\nGeografia fisica.\nIl distretto comprende una parte della valle dell'Inn, tutta la Zillertal con le sue valli tributarie (come la Tuxertal) e la Achental.\nI gruppi alpini che interessano il distretto sono: le Prealpi del Tux, le Alpi della Zillertal, le Alpi di Kitzb\u00fchel, i Monti del Karwendel e le Alpi di Brandenberg."}
{"id": "1264872", "revid": "729019", "url": "https://it.wikipedia.org/wiki?curid=1264872", "title": "Distretto di Reutte", "text": "Il distretto di Reutte (\"Bezirk Reutte\") \u00e8 un distretto amministrativo dello stato del Tirolo, in Austria. Il capoluogo \u00e8 Reutte.\nGeografia fisica.\nIl distretto comprende le valli Lechtal, Tannheimer Tal e la cosiddetta Zwischentoren tra Reutte ed il passo di Fern. I gruppi alpini che, almeno in parte, interessano il distretto sono: le Alpi della Lechtal, i Monti di Mieming e del Wetterstein, le Alpi dell'Ammergau e le Alpi dell'Algovia. I laghi principali sono: Plansee, Heiterwanger See, Haldensee e Vilsalpsee."}
{"id": "1264874", "revid": "2519", "url": "https://it.wikipedia.org/wiki?curid=1264874", "title": "Kluiveromyces", "text": ""}
{"id": "1264877", "revid": "729019", "url": "https://it.wikipedia.org/wiki?curid=1264877", "title": "Stazione di Via Nocera", "text": "La stazione di Via Nocera \u00e8 una stazione della ex Circumvesuviana, ubicata sulla linea Napoli-Sorrento, nel territorio del comune di Castellammare di Stabia.\nLa stazione \u00e8 stata aperta nel 1934 ed \u00e8 composta da un unico binario passante. Situata nella parte centrale della citt\u00e0, oggi Via Nocera \u00e8 una delle pi\u00f9 frequentate dell'intera linea e vi fermano tutti i treni sia per Sorrento che per Napoli.\nVisto il futuro progetto di raddoppio della tratta tra le stazioni di Torre Annunziata e Castellammare di Stabia, la stazione, per far posto al secondo binario, verr\u00e0 soppressa e spostata di un centinaio di metri verso Napoli, cambiando anche il suo nome in \"Stabia Nuova\". La nuova ubicazione, vicino alla zona ospedaliera e a numerosi istituti scolastici, porter\u00e0 alla stazione un'utenza ancora maggiore.\nAnche se la stazione attualmente si trova in via Giuseppe Cosenza, in passato questa strada si chiamava via Nocera: da qui il nome.\nServizi.\nLa stazione dispone di:\nCollegamenti esterni.\nStoria e immagini della stazione di Via Nocera"}
{"id": "1264880", "revid": "73843", "url": "https://it.wikipedia.org/wiki?curid=1264880", "title": "Golden Globe 1985", "text": "La 42\u00aa edizione della cerimonia di premiazione di Golden Globe si \u00e8 tenuta il 27 gennaio 1985 al \"Beverly Hilton Hotel\" di Beverly Hills, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1264886", "revid": "110157", "url": "https://it.wikipedia.org/wiki?curid=1264886", "title": "Lam (Germania)", "text": "Lam \u00e8 un comune tedesco di 2.875 abitanti, situato nel land della Baviera."}
{"id": "1264891", "revid": "1776051", "url": "https://it.wikipedia.org/wiki?curid=1264891", "title": "The Best of Bruce Dickinson", "text": "The Best of Bruce Dickinson \u00e8 una raccolta del cantante britannico Bruce Dickinson, pubblicata nel 2001 dalla Metal-Is Records.\nIl disco.\nL'album \u00e8 composto da due CD, il primo dei quali contiene i pi\u00f9 grandi successi della carriera solista del cantante raccogliendo tracce da tutti gli album pubblicati (comprese alcuni versioni live provenienti da \"Scream for Me Brazil\") e due brani inediti, \"Broken\" e \"Silver Wings\", pubblicati anche in un CD singolo.\nIl secondo CD (denominato \"Tracks from the Vault\") raccoglie numerose b-side inserite nei vari singoli pubblicati (e nelle riedizioni 2005 degli album) ma anche brani inediti come \"Wicker Man\" e \"Midnight Jam\" provenienti dalle session dell'album \"Accident of Birth\", \"Acoustic Song\" reperibile solo nella versione giapponese di \"The Chemical Wedding\", \"The Voice of Crube\" (un'intervista lunga 13 minuti al cantante) ed infine \"Dracula\" la prima canzone scritta da Dickinson molto prima di entrare negli Iron Maiden e masterizzata direttamente dalla cassetta-tape."}
{"id": "1264892", "revid": "767487", "url": "https://it.wikipedia.org/wiki?curid=1264892", "title": "Garza", "text": "Le garze sono una classe di tessuti dall'intreccio solitamente molto aperto e trasparente, ma comunque stabile. Dal latino \"gazatum\" o dal francese \"gaze\".\nGarze a giro inglese.\nLe garze propriamente dette sono quelle a giro inglese si ottengono usando una particolare montatura del telaio, che prevede l'uso di apposite maglie. Nelle garze a giro inglese alcuni fili (\"fili di giro\"), inseriti nelle maglie apposite, compiono movimenti sinuosi, a cavallo di altri fili (\"fili dritti\"). Ne risulta un intreccio rarefatto ma molto stabile.\nSi cominci\u00f2 a produrre in Inghilterra dopo l'invenzione della \"bobbinet machine\" messa a punto da John Heathcoat nel 1808. Una macchina costruita su suo disegno originale \u00e8 tuttora in funzione a Chard nel Somerset. Un esempio il tulle.\nLe false garze.\nSono intrecci dall'aspetto simile alla garze, nei quali i fili, molto radi, creano degli affetti trasparenti, con risultato piacevole ma poco stabile. Si possono realizzare su qualsiasi telaio da tessitura con armatura a tela. Un esempio: le bende per fasciature.\nLe garze huck lace.\nNome di una particolare armatura: in italiano \u00e8 chiamata traforato, in inglese huck lace, d\u00e0 come risultato tessuti traforati con disegni che variano con la diversa movimentazione dei licci. Di aspetto molto gradevole ma delicate e poco stabili per le frequenti slegature di trama e d'ordito. Si usano nella biancheria della casa per tovaglie e asciugamani, in abbigliamento femminile per camicette e scialli, in arredamento per tendaggi."}
{"id": "1264896", "revid": "2108263", "url": "https://it.wikipedia.org/wiki?curid=1264896", "title": "Alfonso Froilaz", "text": "Origine.\nFiglio del re delle Asturie e poi re del Le\u00f3n, Fruela II e di Munia Jimena, figlia di Jimeno II Garc\u00e9s di Navarra (figlio del re di Navarra, Sancho I Garc\u00e9s).\nBiografia.\nNel 925, alla morte del padre gli successe sul trono unificato di Leon; dopo poche settimane pero i cugini, figli di Ordo\u00f1o II, Sancho Ord\u00f3\u00f1ez e Alfonso Ord\u00f3\u00f1ez, cessato di combattersi, lo attaccarono perch\u00e9 vantavano maggiori diritti in quanto erano stati spodestati dal loro zio, il padre di Alfonso, Fruelao II. Alfonso Ord\u00f3\u00f1ez divenne il nuovo re del Le\u00f3n, assumendo il numerale IV, non considerando il breve periodo di regno di Alfonso Froilaz.\nUna volta battuto, pur continuando a proclamarsi, re del Le\u00f3n, si ritir\u00f2 in Galizia, dove govern\u00f2 col titolo di re. Ma dopo circa un anno fu cacciato anche dal trono di Galizia da Sancho Ord\u00f3\u00f1ez, che gli subentr\u00f2 nel titolo di re di Galizia.\nAllora Alfonso Froilaz si rifugi\u00f2 nelle Asturie, da dove, controllando una parte del territorio, continuava ad avanzare pretese al trono di Leon. Ma, nel 931, il nuovo monarca del Leon, Ramiro II, decise di porre fine alla questione, invase le Asturie e dopo poco, nel 932, cattur\u00f2 Alfonso, assieme ai suoi fratelli, Ramiro e Ordo\u00f1o, e ordin\u00f2 che tutti e tre fossero accecati e rinchiusi in tre diversi monasteri.\nAlfonso Froilaz mor\u00ec in monastero diversi mesi dopo, nel 933.\nDiscendenza.\nDi Alfonso Froilaz non si conosce alcuna discendenza."}
{"id": "1264897", "revid": "171091", "url": "https://it.wikipedia.org/wiki?curid=1264897", "title": "Lago di Place-Moulin", "text": "Il lago di Place-Moulin (pron. fr. : ) si trova nel comune di Bionaz, in Valpelline, una valle laterale della Valle d'Aosta, ad una altezza di 1968\u00a0m s.l.m.\nCaratteristiche.\n\u00c8 un lago artificiale formato dalle acque del torrente Buthier, torrente che solca nella sua lunghezza tutta la Valpelline. Si tratta di uno dei pi\u00f9 grandi laghi della Valle d'Aosta, insieme al lago di Beauregard in Valgrisenche, e misura circa 4 km di lunghezza.\nQuella che \u00e8 la diga ad arco pi\u00f9 alta d'Europa fu costruita tra il 1955 ed il 1965; lo sbarramento raggiunge l'altezza di 155\u00a0m ed \u00e8 largo 678\u00a0m.\nAppena a monte del lago si trova il rifugio Prarayer."}
{"id": "1264900", "revid": "36426", "url": "https://it.wikipedia.org/wiki?curid=1264900", "title": "Chiesa di San Micheletto", "text": "La chiesa di San Micheletto \u00e8 un edificio di culto cattolico sito a Lucca.\nStoria e descrizione.\nIn quest'area esisteva un complesso monastico utilizzato dal XV secolo dalle Clarisse; ne rimane il quattrocentesco chiostro a pilastri ottagonali. La fondazione di una chiesa dedicata a San Michele risale all'VIII secolo; ne restano solo una cornice e alcuni pilastrini reimpiegati nel fianco sinistro della chiesa che nel XII secolo sostitu\u00ec quella precedente.\nAnch'essa fu completamente ristrutturata nel XVIII secolo; ne rimane solo il fianco nord, a conci squadrati con coronamento ad archetti pensili modanati. Il portale che si apriva in questo fianco mostra un architrave della bottega di Biduino ornato da un tralcio vegetale e da una figura umana. Indemaniato nell'Ottocento e drasticamente manomesso, il complesso ospita la \"Fondazione Centro Studi sull'arte Licia e Carlo L. Ragghianti\" e l'universit\u00e0 statale a ordinamento speciale IMT Alti Studi Lucca."}
{"id": "1264901", "revid": "466539", "url": "https://it.wikipedia.org/wiki?curid=1264901", "title": "Via Svizzera", "text": "La via Svizzera \u00e8 un sentiero che si snoda lungo il Lago dei Quattro Cantoni, creato nel 1991 in occasione del 700\u00ba anniversario della confederazione svizzera.\nPercorso.\nIl sentiero ha come partenza il praticello del Gr\u00fctli e finisce a Brunnen presso la \"Platz der Auslandschweizer\" (in italiano, \"piazza degli Svizzeri all'estero\"). \u00c8 lungo 35 km ed \u00e8 stato concepito con l'apporto di tutti i cantoni svizzeri. Ogni cantone ha un tratto a esso dedicato, delimitato da pietre recanti lo stemma, in ragione di 5 millimetri per ogni abitante. Le tratte seguono l'ordine col quale i cantoni sono entrati a far parte della Confederazione. \nIl sentiero \u00e8 percorribile in entrambe le direzioni, il tempo di percorrenza \u00e8 di circa 11 ore, quindi \u00e8 consigliabile percorrerlo in due o tre giorni a seconda delle condizioni. In quasi tutte le tappe ci sono alberghi e sono raggiungibili con il treno o in battello."}
{"id": "1264910", "revid": "1310927", "url": "https://it.wikipedia.org/wiki?curid=1264910", "title": "Real Oviedo", "text": "Il Real Oviedo \u00e8 una societ\u00e0 calcistica spagnola con sede nella citt\u00e0 di Oviedo, nelle Asturie. Milita nella Segunda Divisi\u00f2n, la seconda serie del campionato spagnolo. Gioca le partite casalinghe allo stadio Carlos Tartiere, inaugurato nel 2000 e capace di contenere 30.500 spettatori.\nFondato il 26 marzo 1926, il club vive il suo periodo migliore negli anni Trenta. Il 17 novembre 2012 \u00e8 stato rilevato dal magnate messicano delle telecomunicazioni Carlos Slim Hel\u00fa, nonch\u00e9 uno degli uomini pi\u00f9 ricchi del mondo secondo Forbes. Slim, affascinato dalla storia della societ\u00e0 sull'orlo della bancarotta, ha sborsato 1,9 milioni di euro, diventandone cos\u00ec il principale azionista.\nA livello internazionale la squadra vanta una partecipazione alla Coppa UEFA, nell'edizione 1991-1992, venendo subito eliminato dal .\nStoria.\nIl club viene fondato nel 1926 in seguito alla fusione tra il Real Stadium Club Ovetense e il Real Club Deportivo Ovetense. Dopo alcune partecipazioni al campionato regionale delle Asturie, nel quale riporter\u00e0 sette successi, esordisce nella neonata Segunda Divisi\u00f3n nella stagione 1928-1929. L'ingresso nella massima divisione risale invece al 1933-1934, quando militano in squadra anche Emil\u00edn, Herrerita, Gal\u00e9 e Isidro L\u00e1ngara, quest'ultimo vincitore in tre occasioni del Trofeo Pichichi. Si tratta di un periodo d'oro per il club, che raggiunge il suo apice: gioca infatti la semifinale nella Coppa di Spagna 1934 (sconfitta col ) e ottiene due terzi posti.\nTutto ci\u00f2 ha per\u00f2 breve durata: in Spagna scoppia infatti la guerra civile, e alla fine molti dei protagonisti si accasano altrove; viene anche danneggiato il primo stadio intitolato al presidente Carlos Tartiere, che era stato inaugurato da poco. Alla ripresa, negli anni quaranta, le cose non vanno pi\u00f9 come prima: infatti, pur raggiungendo due quarti posti e una nuova semifinale nella Coppa del Generalissimo 1946, la squadra retrocede nel 1949-1950. Il decennio successivo viene trascorso con frequenti cambi di categoria, fino ad un nuovo terzo posto, che viene raggiunto nel campionato 1962-1963.\nUna nuova discesa si registra dopo soli due anni, e anche gli anni settanta sono caratterizzati da frequenti cambi di divisione; il campionato 1972-1973 sar\u00e0 ricordato per\u00f2 per un nuovo titolo di \"Pichichi\", conquistato nell'occasione da Marian\u00edn, tuttavia gi\u00e0 nel 1978-1979 la squadra si ritrova a giocare per la prima volta al terzo livello. Subito promossa, nel 1988-1989 ritorna anche in massima divisione: se per\u00f2 i primi campionati sono terminati poco sopra la zona retrocessione, il sesto posto ottenuto nella Primera Divisi\u00f3n 1990-1991 vale invece la partecipazione alla successiva edizione di Coppa UEFA. Dall'urna esce per\u00f2 subito fuori il futuro semifinalista, e l'avventura termina immediatamente. Il resto del decennio viene trascorso in massima divisione; viene tesserato anche Dely Vald\u00e9s.\nL'Oviedo disputa quella che \u00e8 attualmente l'ultima stagione in Primera Divisi\u00f3n nella stagione 2000-2001, la prima col nuovo stadio Carlos Tartiere, ma nel 2003 finisce addirittura in Tercera Divisi\u00f3n per questioni amministrative. Intanto, nel 2012 il club, che si trova in difficolt\u00e0 finanziarie, viene salvato da Carlos Slim Hel\u00fa, che ne cos\u00ec il principale azionista. Torna cos\u00ec a giocare al secondo livello nel 2015-2016, nel quale milita tuttora.\nColori e simboli.\nColori.\nIl colore della maglia del Real Oviedo \u00e8 il blu, i pantaloncini sono bianchi e i calzettoni sono blu.\nSimboli ufficiali.\nStemma.\nIl simbolo del Real Oviedo \u00e8 composto da una corona che sormonta uno scudo. All'interno di questo, che ha il bordo giallo, ci sono le iniziali, \"RO\", e una croce greca su sfondo blu, che \u00e8 il simbolo di Oviedo.\nStrutture.\nStadio.\nDal 20 settembre 2000 il club disputa i propri incontri casalinghi nell'Estadio Municipal Carlos Tartiere, che si trova ad Oviedo. Capace di ospitare 30.500 spettatori \u00e8 stato intitolato al primo presidente.\nIn precedenza la squadra ha giocato in un impianto omonimo: inaugurato nel 1932, nella sua storia ha ospitato anche tre incontri del gruppo 2 del , prima di venir demolito nel 2003.\nCalciatori.\nVincitori di titoli.\nQui sono elencati i giocatori che hanno ottenuto pi\u00f9 di 100 presenze con la squadra e/o hanno raggiunto livello internazionale.\nAllenatori e presidenti.\nDi seguito l'elenco di allenatori e presidenti del Real Oviedo dall'anno della fondazione.\nPartecipazione ai campionati e ai tornei internazionali.\nCampionati nazionali.\nIl miglior piazzamento nella Liga \u00e8 il terzo posto, raggiunto nelle edizioni 1933-1934, 1934-1935 e 1962-1963.\nDalla stagione 1928-1929 alla 2021-2022 il club ha ottenuto le seguenti partecipazioni ai campionati nazionali:\nTornei internazionali.\nAlla stagione 2021-2022 il club ha partecipato solo alla Coppa UEFA 1991-1992; qui \u00e8 stato eliminato subito dal (vittoria per 1-0 a Oviedo e sconfitta per 3-1 a Genova).\nTifoseria.\nGemellaggi e rivalit\u00e0.\nLa principale rivalit\u00e0 \u00e8 con lo : le due citt\u00e0 sono poco distanti, e fanno parte della stessa comunit\u00e0 autonoma. Le due squadre danno quindi vita al \" derby delle Asturie\".\nRosa 2021-2022.\n\"Rosa aggiornata al 19 novembre 2021.\"\nAltre sezioni.\nIl Real Oviedo B, anche nota come Real Oviedo Vetusta \u00e8 una societ\u00e0 calcistica spagnola con sede nella citt\u00e0 di Oviedo, attuale squadre riserve dell'omonimo club."}
{"id": "1264915", "revid": "92723", "url": "https://it.wikipedia.org/wiki?curid=1264915", "title": "Mo\u00e7\u00e2medes", "text": "Mo\u00e7\u00e2medes (nota tra il 1985 e il 2016 come Namibe) \u00e8 una citt\u00e0 dell'Angola meridionale, capoluogo della provincia omonima ed ha una popolazione di 86.366 abitanti. Si affaccia sull'Oceano Atlantico, ed \u00e8 il terzo porto pi\u00f9 importante dell'Angola dopo Luanda e Lobito.\nAmbiente.\nLa zona di Mo\u00e7\u00e2medes ha un clima molto secco e una vegetazione di tipo desertico. \u00c8 l'unica zona dell'Angola dove si trova la \"Welwitschia mirabilis\", la pianta millenaria tipica del deserto del Namib.\nStoria.\nLa baia di Mo\u00e7\u00e2medes, che ospita anche un piccolo porto, fu scoperta gi\u00e0 nel 1485 dal capitano portoghese Diego Cam. Tre secoli dopo, nel 1785, vi approd\u00f2 la prima spedizione scientifica. Dopo la costruzione del Forte di S\u00e3o Fernando (1840), vi si stabil\u00ec, a partire dal 1848, una colonia di brasiliani. Il nome attuale, Mo\u00e7\u00e2medes, \u00e8 tornato ufficiale nel 2016.\nInfrastrutture e trasporti.\nMo\u00e7\u00e2medes \u00e8 servita dal Namibe Airport, 7\u00a0km a sud della citt\u00e0. Il vecchio Yuri Gagarin Airport, a 1,7\u00a0km dal centro abitato, \u00e8 ormai inattivo."}
{"id": "1264916", "revid": "395393", "url": "https://it.wikipedia.org/wiki?curid=1264916", "title": "Teatro Margherita", "text": ""}
{"id": "1264917", "revid": "36426", "url": "https://it.wikipedia.org/wiki?curid=1264917", "title": "Chiesa di San Pietro Somaldi", "text": "La chiesa di San Pietro Somaldi \u00e8 una chiesa di Lucca che si trova nella piazza omonima.\nFondata nell'VIII secolo da Summal (da cui il nome) e donata dal re Astolfo al pittore Auriperto, fu ricostruita alla fine del XII secolo. L'abside in laterizio \u00e8 del XIV secolo. A tre navate su pilastri, in pietra arenaria con rade listature bianche, venne completata nella parte superiore della facciata, con struttura a vela, da un loggiato cieco, collocabile, sulla base della decorazione dei capitelli, nella seconda met\u00e0 del Duecento. Il portale centrale \u00e8 sormontato da un architrave con \"La consegna delle chiavi a Pietro\" riferibile a Guido Bigarelli da Como, datato 1238. A parte due tavole, uniche superstiti della dotazione quattro-cinquecentesca, l'arredo \u00e8 costituito da dipinti seicenteschi e da alcune interessanti opere ottocentesche."}
{"id": "1264919", "revid": "108886874", "url": "https://it.wikipedia.org/wiki?curid=1264919", "title": "Kutzenhausen (Germania)", "text": "Kutzenhausen \u00e8 un comune tedesco di 2.518 abitanti, situato nel land della Baviera."}
{"id": "1264921", "revid": "287204", "url": "https://it.wikipedia.org/wiki?curid=1264921", "title": "Kutzenhausen (Francia)", "text": "Kutzenhausen \u00e8 un comune francese di 937 abitanti situato nel dipartimento del Basso Reno nella regione del Grand Est."}
{"id": "1264923", "revid": "942622", "url": "https://it.wikipedia.org/wiki?curid=1264923", "title": "Nicola Pecorini", "text": "Biografia.\nPecorini frequenta il Liceo Sperimentale della Bufalotta di Roma, dove gi\u00e0 giovanissimo, sotto la guida dell'insegnante Filippo Ottone, si appassiona di fotografia. Pecorini inizia l'attivit\u00e0 lavorando come assistente di suo zio, il fotografo Oliviero Toscani, nel 1976, \nma il mondo della moda non gli offre emozioni e lo abbandona molto presto.\nNel 1988 fonda la Steadicam Operator Association insieme a Garret Brown.\nHa girato un gran numero di spot pubblicitari per alcune grandi marche, fra cui Coca-Cola, McDonald's e Nike. Ha lavorato in qualit\u00e0 di operatore steadicam in \"Ladyhawke\" (1983, regia di Richard Donner, con Vittorio Storaro alla fotografia), \"Phenomena\" (1983, regia di Dario Argento), o \"French Kiss\" (1994, di Lawrence Kasdan).\nCome operatore steadicam ha collaborato inoltre con registi come Oliver Stone, Bernardo Bertolucci e Roman Pola\u0144ski, mentre come direttore della fotografia \u00e8 noto soprattutto il lavoro svolto con Terry Gilliam in diversi film del regista. Chiamato ancora da Gilliam ad occuparsi de \"I fratelli Grimm e l'incantevole strega\", si \u00e8 visto licenziare dai produttori, i fratelli Weinstein, a met\u00e0 del lavoro, con l'accusa di aver optato per un'immagine eccessivamente \"disturbante\" ed oscura.\n\u00c8 sposato con l'attrice Caroline Goodall."}
{"id": "1264928", "revid": "122921194", "url": "https://it.wikipedia.org/wiki?curid=1264928", "title": "Barbaro (disambigua)", "text": ""}
{"id": "1264934", "revid": "120708199", "url": "https://it.wikipedia.org/wiki?curid=1264934", "title": "K\u00f6nigsplatz", "text": "La K\u00f6nigsplatz \u00e8 una piazza di Monaco di Baviera, nelle vicinanze del \"Kunstareal\", il quartiere dei musei, servita dalla Metropolitana di Monaco di Baviera attraverso la fermata omonima.\nStoria.\nNel 1807 venne bandito un concorso per volere di Massimiliano I di Baviera, per l'abbellimento del quartiere che si articolava lungo il viale che collegava la \"Residenz\" con il Castello di Nymphenburg. Risult\u00f2 vincente il progetto proposto dagli architetti Friedrich Ludwig von Sckell e Karl von Fischer. Tale progetto per\u00f2 venne modificato da Leo von Klenze. Da questo progetto nacque la piazza e successivamente tutti gli edifici che la circondano. La piazza venne iniziata nel 1815. Su di essa si affacciano la \"Glyptothek\", lo \"Ausstellungsgeb\u00e4ude\" ed i Propilei. Nelle vicinanze si trovano la \"St\u00e4dtische Galerie im Lenbachhaus\" (ex residenza del pittore Franz von Lenbach) e l'Abbazia di San Bonifacio.\nIl progetto di Karl von Fischer.\nK\u00f6nigsplatz venne progettata da Karl von Fischer secondo il modello dell'Acropoli di Atene. L'austerit\u00e0 classica doveva essere inserita nel verde urbano e corrispondeva alle idee di Ludovico I, che voleva vedere la vita culturale, gli ideali borghesi, il cristianesimo cattolico, l'amministrazione reale e l'esercito riuniti insieme nel verde. A questo riguardo, K\u00f6nigsplatz appartiene a un gruppo edilizio che inizia con l'abbazia di San Bonifacio e attraversa la K\u00f6nigsplatz fino alla \"Alte Pinakothek\".\nPer creare un luogo con dei templi in stile neoclassico, Karl von Fischer estese la Brienner Stra\u00dfe. Il concetto di Fischer prevedeva due templi lunghi 200 metri ai lati della piazza, direttamente ai margini dello sviluppo residenziale. La rigida simmetria doveva comprendere prati e alberi. Questo concetto venne solo parzialmente realizzato.\nUlteriore sviluppo di Leo von Klenze.\nQuando Leo von Klenze fu incaricato di eseguire K\u00f6nigsplatz, mantenne il concetto di base di Karl von Fischer. La \"Glyptothek\" realizzata in stile ionico partendo dagli schizzi di Fischer, sorse dirimpetto alla \"Ausstellungsgeb\u00e4ude\", sede del museo della collezione statale di antichit\u00e0, progettato da Georg Friedrich Ziebland. All'incrocio tra Brienner Stra\u00dfe con l'ex Arcisstra\u00dfe, Karl von Fischer aveva progettato piccoli edifici residenziali, indipendenti dal resto della piazza. I Propilei, secondo la concezione di von Klenze, erano un rimando al propileo, la porta d'ingresso dell'Acropoli di Atene. Il monumento \u00e8 dedicato alla lotta per la libert\u00e0 in Grecia. Klenze realizz\u00f2 il monumento infondendovi anche influenze egiziane. La decorazione del timpano ha come tema la Guerra d'indipendenza greca (1821-1829), e nei pannelli sono incisi i nomi dei combattenti per la libert\u00e0 greci. Poich\u00e9 al momento della realizzazione, l'ambiente era ancora aperto, i \"Propyl\u00e4en\" assunsero anche la funzione (simbolica) di una porta della citt\u00e0. Cos\u00ec, K\u00f6nigplatz divenne un'oasi di pace urbana. Essenziale per l'effetto degli edifici e la loro armonia \u00e8 l'inclinazione del terreno. Cala leggermente dagli edifici attraverso i prati fino al centro della piazza. Questa leggera inclinazione \u00e8 sufficiente a creare l'impressione di antichi templi costruiti su colline. Il luogo non era inteso per avere una specifica funzione, ma solo come esaltazione dell'estetica classica e dei suoi ideali, come voleva Ludovico I, per emulare il mondo antico.\nIl contesto greco di K\u00f6nigsplatz.\nDopo la guerra d'indipendenza greca, alla Conferenza di Londra del 1832, il figlio di Ludovico I, Ottone di Grecia, fu nominato governatore del Regno di Grecia appena creato. Ludovico I di Baviera sperava cos\u00ec di favorire l'istituzione di una dinastia di Wittelsbach in Grecia. Rafforzato da questo sviluppo, l'ellenismo di Ludovico si espresse anche nei nuovi edifici da lui fatti costruire.\nLa K\u00f6nigsplatz doveva simboleggiare architettonicamente il legame tra il Regno di Baviera e il Regno di Grecia. I Propilei dorici avrebbero dovuto rappresentare questa connessione e allo stesso tempo essere la porta verso il futuro. La Gliptoteca di Monaco doveva essere il culmine della creazione culturale nella forma di un tempio classico.\nQuando i Propilei furono ultimati nel 1862, questo simbolismo era per\u00f2 gi\u00e0 diventato storia: nel 1848 Ludovico I aveva abdicato in favore del figlio Massimiliano II di Baviera. Ottone aveva dovuto abdicare nel 1862, seguito da Giorgio I della casata tedesco-danese Schleswig-Holstein-Sonderburg-Gl\u00fccksburg.\nTerzo Reich.\nDopo la presa del potere da parte del partito nazista nel 1934, inizi\u00f2 la trasformazione di Monaco nella \"capitale del movimento\". La piazza venne trasformata rimuovendo tutte le zone verdi. Allo stesso tempo, la stessa venne pavimentata con 20.000 lastre di granito, che provenivano deliberatamente da tutte le parti del Reich. All'estremit\u00e0 orientale, venne costruito il \"F\u00fchrerbau\" a nord di Brienner Stra\u00dfe, e l'edificio amministrativo dello NSDAP fu eretto simmetricamente a sud. Situato al n\u00b0 45 di Brienner Stra\u00dfe, il palazzo venne distrutto dai bombardamenti durante la seconda guerra mondiale. Sul sito sorge oggi un museo dedicato alle vittime del Nazismo.\nIn quanto luogo monumentale, K\u00f6nigplatz venne spesso utilizzata per raduni di massa durante il Terzo Reich. Uno dei celebri roghi dei libri da parte dei nazisti ebbe luogo a K\u00f6nigsplatz il 10 maggio 1933.\nA seguito dei fatti del Putsch di Monaco, in questo luogo furono eretti due memoriali (\"Ehrentempel\", \"Tempio dell'onore\") in stile neogreco sul lato est della piazza; qui vennero traslate le salme dei sedici camerati nazisti rimasti uccisi nel 1923 durante il fallito golpe, nel luogo dove anche Adolf Hitler avrebbe desiderato farsi seppellire. Entrambi i memoriali, opera dell'architetto tedesco Paul Ludwig Troost, furono distrutti dagli Alleati nel 1947, anche se i basamenti degli stessi sono ancora visibili in loco. Altri due edifici del partito nazista costruiti da Paul Troost accanto ai memoriali esistono tuttora; in uno di essi, il \"F\u00fchrerbau\", nel 1938 furono firmati gli accordi di Monaco. Oggi l'edificio \u00e8 adibito a scuola musicale e teatrale e si chiama \"Hochschule f\u00fcr Musik und Theater M\u00fcnchen\".\nDopoguerra.\nNelle incursioni aeree subite da Monaco di Baviera durante la seconda guerra mondiale, in particolare gli edifici classici furono gravemente danneggiati. Gli \"Ehrentempel\" di Troost erano ancora in piedi alla fine della guerra e c'era la proposta di convertirne uno in una sala espositiva e l'altro in un bar. Tuttavia, come parte del processo di denazificazione, il governo militare americano ordin\u00f2 la demolizione del monumento nazionalsocialista: nel 1947, i templi onorari furono fatti saltare in aria dall'esercito degli Stati Uniti. Fu solo nel 1987-1988 che la pavimentazione che copriva K\u00f6nigsplatz venne rimossa e le condizioni originali della piazza all'inizio del XIX secolo furono ripristinate. In confronto, ancora una volta la differenza tra il concetto di design urbano nazionalsocialista e quello di Ludovico I divenne chiaro a tutti. Solo gli edifici residenziali di Karl von Fischer sono ancora mancanti per ripristinare l'aspetto originale del luogo. Periodicamente si parla di una ricostruzione degli edifici di Fischer, ma finora il progetto non \u00e8 stato preso in considerazione seriamente.\nAlla fine degli anni '90, gli edifici classici sono stati completamente restaurati."}
{"id": "1264935", "revid": "767487", "url": "https://it.wikipedia.org/wiki?curid=1264935", "title": "Il colosso di Rodi", "text": "Il colosso di Rodi \u00e8 un film del 1961 diretto da Sergio Leone. \u00c8 il primo film di Leone come regista accreditato, che lo ha visto al lavoro su un genere, il peplum, di cui aveva gi\u00e0 avuto esperienza (come aiuto regista di \"Quo vadis\" e \"Ben-Hur\" e regista della seconda unit\u00e0 e sostitutivo ne \"Gli ultimi giorni di Pompei\"). \u00c8 anche l'unico film di Leone la cui colonna sonora non sia stata affidata ad Ennio Morricone.\nTrama.\nNel 280 a.C., l'eroe militare greco Dario fa visita a suo zio Lisippo sull'isola di Rodi, dove \u00e8 stata appena costruita un'enorme statua del dio Apollo a guardia del porto. Rodi sta pianificando un'alleanza con la Fenicia, che sarebbe ostile alla Grecia. Dario flirta con la bella Diala, figlia dell'autore della statua, Carete di Lindo, mentre viene coinvolto in un gruppo di ribelli capeggiato da Peliocle. Questi ribelli cercano di rovesciare il tirannico re di Rodi Serse; ma cos\u00ec fa anche il malvagio comandante in seconda di Serse, Tireo. Egli ha introdotto clandestinamente a Rodi dei soldati fenici come schiavi e i suoi uomini occupano il Colosso per garantire un ingresso sicuro alla flotta fenicia.\nI ribelli vengono a conoscenza di questo piano e decidono di chiedere aiuto ai Greci; Dario, a cui \u00e8 vietato lasciare Rodi in quanto sospettato di essere una spia, funger\u00e0 da inconsapevole messaggero. Ma mentre cercano di uscire dal porto col favore delle tenebre, i ribelli vengono bloccati dalle armi difensive del Colosso e arrestati; Dario viene ovviamente condannato come un cospiratore. Tuttavia, appena prima che i prigionieri vengano giustiziati, gli altri ribelli li liberano. Nel loro nascondiglio Peliocle decide che l'unico modo per fermare l'invasione \u00e8 controllare il Colosso e liberare i loro compagni ribelli che sono gi\u00e0 stati catturati e condannati a lavorare come schiavi sotto il Colosso; il meccanismo di accesso ai sotterranei si trova nella statua stessa. Dario si rende conto che senza ricognizione la missione \u00e8 destinata a fallire e cerca di ottenere l'aiuto di Diala. Sfortunatamente le dice stupidamente del nascondiglio dei ribelli. Diala, che brama il potere, tradisce Dario e fa in modo che Tireo spazzi via quasi tutti i ribelli \u2013 con l'eccezione di Mirte e Koros, la sorella e il fratello di Peliocle, che sono riusciti a nascondersi. I soldati di Tireo uccidono Carete, che non vuole vedere il lavoro della sua vita abusato.\nPeliocle e i suoi uomini vengono catturati e costretti a far divertire il pubblico nell'arena locale; ma proprio quando Dario arriva per esporre pubblicamente il complotto del traditore, Tireo esegue il suo colpo di stato e uccide Serse e i suoi servitori. I ribelli si mettono subito in moto per portare a termine il loro piano, ma la ribellione sembra destinata a fallire: Dario viene catturato mentre cerca di far funzionare il meccanismo di accesso ai sotterranei e Koros, che lo accompagna, viene ucciso. Un assalto a tutto campo dei ribelli al Colosso \u00e8 sventato dal suo formidabile arsenale, che li costringe a ritirarsi in citt\u00e0.\nUn terremoto e una violenta tempesta colpiscono l'isola proprio mentre la flotta nemica \u00e8 visibile all'orizzonte. Tireo e i suoi uomini fuggono dal Colosso quando un tremito scuote violentemente la struttura, venendo per\u00f2 uccisi dai ribelli nelle strade della citt\u00e0; Diala, afflitta dal rimorso, libera Dario ma poco dopo viene uccisa dalla caduta di detriti. Mentre il terremoto continua, il Colosso finalmente si rovescia e si schianta nella baia del porto. Dopo che la furia della natura si placa, Dario e Mirte incontrano Lisippo fuori dalla citt\u00e0 in rovina; Lisippo osserva che Dario \u00e8 ora libero di andarsene, ma suo nipote annuncia che sposer\u00e0 Mirte e rimarr\u00e0 a Rodi per contribuire a rendere l'isola di nuovo pacifica.\nProduzione.\nIl film fu al centro di una lite tra il regista e il primo interprete del ruolo di protagonista maschile, John Derek, che accus\u00f2 Leone di essere poco esperto e perci\u00f2 di voler lui prendere le vesti di regista. Alla fine ebbe la meglio Leone, che fu sostenuto dalla maggior parte degli attori del film. Derek quindi si dimise.\nIl film \u00e8 stato girato, per le scene in esterni, al porto di Laredo, in Cantabria, al Golfo di Biscaglia, a Manzanares el Real e nel sito naturale de la Ciudad Encantada a Cuenca."}
{"id": "1264937", "revid": "709565", "url": "https://it.wikipedia.org/wiki?curid=1264937", "title": "Flower Tucci", "text": "Carriera pornografica.\nAsserisce di aver partecipato a diversi concorsi di bellezza, arrivando tra le prime 10 al Miss Pre-teen Los Angeles e andando in Florida per le finali nazionali.\nFlower ha lavorato come decoratrice di torte in una panetteria, impiego trovato rispondendo ad un avviso del LA Weekly.\nLa sua prima scena la gir\u00f2 con Lexington Steele nel film \"Balls Deep 6\". All'inizio lavorava sotto lo pseudonimo di \"Flower\", a cui pi\u00f9 tardi aggiunse \"Tucci\" per differenziarsi da un'attrice asiatica, che aveva iniziato prima.\nFlower Tucci ha raggiunto la fama per la copiosa eiaculazione femminile, \u00e8 nota anche per le sue natiche piuttosto grandi oltre che per le scene di sesso anale.\n\u00c8 stata ospite di uno show radiofonico chiamato \"The Porn Hunnies Smut Top 20\" su KSEX Radio, \u00e8 modella e portavoce per l'azienda di abbigliamento di Los Angeles \"Mofowear\" e appare spesso nella serie \"\".\nVita privata.\nHa origini svedesi, irlandesi e italiane."}
{"id": "1264938", "revid": "767487", "url": "https://it.wikipedia.org/wiki?curid=1264938", "title": "Malanje", "text": "Malanje \u00e8 una citt\u00e0 dell'Angola, capoluogo dell'omonima provincia, con una popolazione di circa 156.829 abitanti. \u00c8 situata a 1151 m sul livello del mare, alle sorgenti del fiume Lut\u00e9te, affluente di destra del fiume Cuanza.\nLa citt\u00e0 ha un mercato agricolo, \u00e8 sede di industrie di trasformazione e possiede un aeroporto.\nAmministrativamente \u00e8 uno dei 67 comuni (\"comunas\") della provincia.\nNella citt\u00e0 si trova la cattedrale di Nostra Signora Assunta, sede dell'arcidiocesi di Malanje."}
{"id": "1264939", "revid": "1714743", "url": "https://it.wikipedia.org/wiki?curid=1264939", "title": "Maria d'Austria", "text": "Biografia.\nIl 18 luglio 1546 spos\u00f2 Guglielmo, duca di J\u00fclich-Kleve-Berg (al suo secondo matrimonio). Al matrimonio era presente l'imperatore Carlo V, zio di Maria. L'imperatore Carlo V concesse a Guglielmo, dopo il suo matrimonio con la nipote, il privilegio che, in caso di estinzione della linea maschile della sua casa, le figlie potevano ereditare il titolo e trasmetterlo ai loro eredi.\nMaria, nipote di Giovanna la Pazza, era considerata lunatica ed \u00e8 stata solo temporaneamente, in seguito, mentalmente disturbata. \u00c8 stata sepolta nel chiesa collegiata di Santa Maria Assunta a Kleve.\nDiscendenza.\nMaria e Guglielmo ebbero sette figli:"}
{"id": "1264947", "revid": "149466", "url": "https://it.wikipedia.org/wiki?curid=1264947", "title": "Vangelo di Taddeo", "text": "Il Vangelo di Taddeo era un vangelo della letteratura cristiana delle origini, scritto in greco, composto nel II secolo e con attribuzione pseudepigrafica a Giuda Taddeo apostolo. Andato perduto, fu citato nel Decreto gelasiano; non fa parte del canone biblico ed \u00e8 dunque confessionalmente considerato un vangelo apocrifo."}
{"id": "1264949", "revid": "125075301", "url": "https://it.wikipedia.org/wiki?curid=1264949", "title": "Sporting Club Bastiais", "text": "Lo Sporting Club Bastiais, meglio noto come Bastia, \u00e8 una societ\u00e0 calcistica francese con sede nella citt\u00e0 di Bastia. Milita in Ligue 2, la seconda divisione del campionato francese.\nFondato nel 1905 ha raggiunto come livello pi\u00f9 alto la massima divisione calcistica francese, alla quale ha partecipato 34 volte, cogliendo come miglior risultato un 3\u00ba posto. Nel suo palmar\u00e8s, a livello nazionale figurano una Coppa di Francia, una Supercoppa di Francia, due Ligue 2 e due Championnat National. A livello europeo pu\u00f2 vantare la conquista di una Coppa Intertoto. Il colore sociale \u00e8 il blu e disputa le partite di casa allo stadio Armand Cesari.\nStoria.\nGli inizi e l'esordio in Division 1.\nFondato nel 1905, lo Sporting Club de Bastia fu attivo per pi\u00f9 di cinquant'anni nell'ambito regionale, partecipando alla Division d'Honneur della Corsica e alla Coppa di Corsica. Fu a partire dagli anni cinquanta che la squadra, grazie all'interessamento del presidente Victor Lorenzi inizi\u00f2 la scalata verso il calcio professionale, culminata nel 1965 con la promozione in Division 2. Alla fine del campionato 1968-1969, dopo tre campionati conclusi nelle posizioni a ridosso della zona promozione, il Bastia vinse il campionato guadagnando cos\u00ec l'accesso nella massima divisione.\nAl suo esordio in Division 1 il Bastia, con una squadra composta quasi completamente da giocatori c\u00f2rsi, raggiunse la sesta posizione. Dopo due stagioni in cui la squadra si posizion\u00f2 nelle parti basse della classifica (nella stagione 1969-1970 si classific\u00f2 in penultima posizione evitando la retrocessione ai play-off), all'inizio del campionato 1971-1972 fu chiamato in panchina Pierre Cahuzac, che al suo primo anno condusse la squadra alla qualificazione in Coppa delle Coppe (ottenunta raggiungendo la finale di Coppa di Francia, persa contro l'Olympique Marsiglia campione di Francia).\nL'esordio in Europa e la finale di Coppa UEFA.\nL'anno successivo la squadra, al suo esordio in Europa, fu eliminata al primo turno di Coppa delle Coppe dall'Atl\u00e9tico Madrid, ma riusc\u00ec a vincere il suo primo trofeo ufficiale aggiudicandosi la Supercoppa di Francia contro l'Olympique Marsiglia. Nelle tre stagioni seguenti il Bastia disput\u00f2 altre stagioni concluse a met\u00e0 classifica, fino alla stagione 1976-1977, in cui la squadra, grazie ad un attacco molto prolifico (82 goal segnati di cui 42 messi complessivamente a segno da Dragan D\u017eaji\u0107 e Fran\u00e7ois F\u00e9lix), riusc\u00ec a raggiungere il terzo posto qualificandosi per la Coppa UEFA.\nNella stagione seguente la squadra, con Johnny Rep in sostituzione di D\u017eaji\u0107, raggiunse il quinto posto in campionato, mentre in Coppa UEFA, dopo aver eliminato nell'ordine lo Sporting Lisbona, il Newcastle, il Torino, il Carl Zeiss Jena e il Grasshoppers, la squadra raggiunse la finale contro il PSV Eindhoven, dove fu battuta nella gara di ritorno a Eindhoven per 3-0 (dopo aver pareggiato per 0-0 la partita di andata a Furiani). La sconfitta nella finale di Coppa UEFA signific\u00f2 per la squadra l'inizio di un lento declino delle prestazioni: gi\u00e0 l'anno successivo la squadra, pur presentando una formazione sostanzialmente simile a quella della stagione precedente, si classific\u00f2 in quattordicesima posizione. Un sussulto si ebbe nella stagione 1980-1981, quando il Bastia, con Antoine Redin alla guida della squadra, riusc\u00ec ad aggiudicarsi la Coppa di Francia battendo il Saint-\u00c9tienne appena laureatosi campione di Francia.\nIl declino e la tragedia di Furiani.\nLa vittoria del trofeo nazionale non arrest\u00f2 il declino delle prestazioni della squadra che, pur presentando nell'organico giocatori come Roger Milla, Alberto Tarantini, J\u00f3zef M\u0142ynarczyk o Pascal Olmeta, continu\u00f2 a disputare campionati al di sotto della met\u00e0 della classifica, fino a retrocedere con largo anticipo sulla fine della stagione 1985-1986. Negli anni successivi il Bastia, tornato in Division 2 dopo diciotto anni di militanza in massima serie, non riusc\u00ec a centrare l'obiettivo della promozione classificandosi sempre nelle posizioni a ridosso della zona promozione.\nNella stagione 1991-1992, con Ren\u00e9 Exbrayat alla guida della squadra, il Bastia si classific\u00f2 in quarta posizione, ma riusc\u00ec a raggiungere la semifinale di Coppa di Francia contro l'Olympique Marsiglia allora campione di Francia in carica. Tuttavia, il giorno dell'incontro, che si sarebbe tenuto il 5 maggio 1992 a Furiani, croll\u00f2 una tribuna provvisoria dello stadio causando la morte di diciotto persone e il ferimento di altre duemila. Questo fatto, conosciuto come la tragedia di Furiani, determin\u00f2 l'annullamento dell'edizione della coppa nazionale.\nIl ritorno in Division 1 e in Europa.\nIl Bastia torn\u00f2 in massima serie alla fine della stagione 1993-1994, classificandosi in terza posizione. Dopo due stagioni concluse al quindicesimo posto, nel campionato 1996-1997 la squadra, con alla guida Fr\u00e9d\u00e9ric Antonetti, raggiunse la settima posizione qualificandosi per la Coppa Intertoto, che fu vinta battendo in finale ai tempi supplementari gli svedesi dell'Halmstads. La vittoria della Coppa Intertoto permise quindi alla squadra di qualificarsi per la Coppa UEFA, dove verr\u00e0 eliminata dalla Steaua Bucarest ai sedicesimi di finale. Durante la stagione 1997-1998 il Bastia riusc\u00ec inoltre a qualificarsi per una seconda volta alla Coppa Intertoto dalla quale verr\u00e0 eliminata in semifinale dalla Vojvodina Novi Sad.\nGli anni 2000, il declino e la rinascita.\nNelle stagioni successive all'esperienza europea il Bastia accus\u00f2 per una seconda volta una lenta flessione nei risultati con posizioni al di sotto della met\u00e0 classifica (l'unica eccezione fu la finale di Coppa di Francia raggiunta durante la stagione 2001-2002, poi persa contro il Lorient), fino a quando, nella stagione 2004-2005, la squadra retrocesse in Ligue 2. Anche in seconda divisione continu\u00f2 il declino dei risultati della squadra, che si piazz\u00f2 per due anni consecutivi (2007-2008 e 2008-2009) all'undicesimo posto.\nNel 2009-2010 si piazz\u00f2 all'ultimo posto della Ligue 2 retrocedendo in Championat National. In due stagioni per\u00f2 la squadra corsa compie il doppio salto prima, vincendo il suo primo Championat National, tornando in Ligue 2 e poi in Ligue 1 nel 2012.\nIl 12 dicembre 2012 lo stadio Armand Cesari \u00e8 stato sospeso dalla LFP in seguito a incidenti e il Bastia dovr\u00e0 giocare le sue partite nello stadio Jean Laville di Gueugnon in Borgogna tutte le restanti partite della Ligue 1 2012-2013. Conclude la Ligue 1 al 10\u00ba posto. Nell'annata 2014-2015 trova molti problemi che portano la societ\u00e0 a esonerare Claude Makelele, tecnico che aveva sostituito l'idolo dell'Armand Cesari Frederic Hantz, trainer della scalata in prima serie nel 2012. Al suo posto siede sulla panchina Ghislain Printant, allenatore molto rispettato a livello giovanile ma alla prima esperienza in Ligue 1. Printant, inizialmente nominato allenatore ad interim, viene confermato alla guida del Bastia dopo un'ottima serie di risultati utili che porta la sua squadra fuori dalla zona retrocessione. Il 10 gennaio 2015 si impone con per 4 a 2 sulla pi\u00f9 blasonata formazione parigina del Paris Saint-Germain. Il 4 febbraio 2015 elimina in semifinale di Coupe de la Ligue il Monaco ai calci di rigore. Il rigore decisivo di Squillaci regala ai corsi la finale disputata l'11 aprile 2015 contro il PSG, esattamente come accaduto 20 anni prima quando a vincere furono i parigini per 2-0. A causa degli incidenti avvenuti nella partita del girone di ritorno di Ligue 1 giocata nell'isola contro l'OGC Nizza, lo Stadio Armand Cesari viene chiuso per una gara. Nonostante un'affluenza di circa tifosi corsi, nella finale di Coppa di Lega i parigini si impongono con un pesante 4-0 allo stade de France su un Bastia rimasto in 10 ad inizio gara per l'espulsione di S\u00e9bastien Squillaci per un fallo da rigore su Ezequiel Lavezzi, molto contestato dai Turchini. La partita \u00e8 stata accompagnata dalla polemica tra i corsi e il Presidente della Ligue de Football Professionnel, Fr\u00e9d\u00e9ric Thiriez, reo di aver proibito l'esposizione dei simboli dell'indipendentismo corso in occasione della partita di alcuni mesi prima a Nizza. Per questo risentimento il Bastia ha rifiutato di stingere la mano, come da cerimoniale, a Thiriez prima del fischio d'inizio della finale, portando la federazione francese ad annullare tale rito.\nLa ripartenza dal National 3.\nNella stagione 2016-2017, si classifica al 20\u00ba posto in Ligue 1. A causa di problemi finanziari, viene iscritta nella neonata National 3, il 5\u00ba livello del campionato francese: il Paris FC prende il suo posto in Ligue 2. A maggio 2019 vince il National 3, nella stagione 2019-2020 vince il campionato di National 2.\nPer la stagione 2020-2021 la squadra corsa ritorna a partecipare in Championnat National vincendo anch'esso per la seconda volta nella sua storia. Il club turchino eguaglia il record francese di tre promozioni consecutive detenuto dal Le Mans e dall'Ajaccio, ma diventa il solo club francese a realizzare 3 promozioni come vincitore di 3 campionati. Lo Sporting Club Bastia giocher\u00e0 in Ligue 2 per la stagione 2021-2022.\nColori e simboli.\nColori.\nIl colore sociale del Bastia \u00e8 il blu. La maglia casalinga \u00e8 infatti composta da questo colore. Per la maglia da trasferta viene generalmente utilizzato il bianco.\nSimboli ufficiali.\nStemma.\nLo stemma in uso negli anni '70 era bianco bordato d'azzurro con all'interno una torre, simbolo della citt\u00e0 e sopra di essa la scritta S.C. BASTIA.\nLa versione utilizzata negli anni '80 era invece costituita da uno stemma bianco con bordo nero all'interno del quale si trovava la testa di un moro, simbolo della Corsica. Sopra allo stemma era presente la scritta S.E.C.B.\nNel 1995 viene adottato un nuovo stemma all'interno del quale vengono disposti la testa del moro (in alto a sinistra), lo stemma cittadino (in alto a destra) e in basso le lettere SCB.\nNel 2011 lo stemma viene modificato e al suo interno si trova una torre stilizzata che contiene uno scudo bianco con la testa del moro. In basso \u00e8 presente l'anno di fondazione e in alto la scritta S.C. Bastia.\nMascotte.\nLa mascotte del club \u00e8 \"Pistellu\", un leone antropomorfo vestito con la maglia della squadra.\nStrutture.\nStadio.\nIl Bastia disputa le partite di casa allo stadio Armand Cesari situato a Furiani. L'impianto \u00e8 stato inaugurato il 16 ottobre 1932. Il 25 luglio 1933 lo stadio venne intitolato all'allora presidente Pierre Luciani. Dalla stagione 1937-1938 la struttura venne ribattezzata stadio Armand Cesari, in omaggio al capitano del Bastia scomparso nel 1936. Lo stadio \u00e8 ricordato per il disastro che segn\u00f2 la semifinale della Coupe de France nel 1992, contro l'Olympique de Marseille. Il bilancio dato dal crollo di una piattaforma provvisoria fu di 18 morti e oltre feriti.\nCentro di allenamento.\nIl Bastia si allena al Centre D'entrainement SC Bastia-Igesa.\nStatistiche e record.\nStatistiche individuali.\nIl calciatore che ha totalizzato pi\u00f9 presenze con il Bastia \u00e8 Charles Orlanducci, con 507 presenze dal 1969 al 1987, mentre il calciatore che ha messo a segno pi\u00f9 reti \u00e8 Claude Papi, che ha messo a segno 134 gol tra il 1969 e il 1982.\nTifoseria.\nStoria.\nIn Corsica il Bastia \u00e8 la squadra maggiormente sostenuta essendo la squadra isolana con la miglior tradizione sportiva. Il movimento ultras si \u00e8 sviluppato a partire dal 1992, con la formazione del primo gruppo di tifoseria organizzata chiamato \"Testa mora '92\". Il gruppo si sciolse nel 2004. In seguito verr\u00e0 costituita un'altra organizzazione di tifosi che prende il nome di \"Bastia 1905\".\n\u00c8 inoltre presente un gruppo chiamato \"Diaspora Turchina\" (fondato nel 2010) presente sul continente francese e che sostiene la squadra in trasferte molto lunghe.\nGemellaggi e rivalit\u00e0.\nA livello regionale, la principale rivalit\u00e0 si ha con l'Ajaccio. Nonostante ci\u00f2 le squadre si sono incontrate poche volte nello stesso campionato e la rivalit\u00e0 risulta meno accesa. Un altro rapporto negativo si ha con il Gaz\u00e9lec Ajaccio. La rivalit\u00e0 \u00e8 stata molto forte negli anni 1980, ma anche in questo caso le squadre negli anni successivi (fatta eccezione per la stagione 2015-2016) si sono incontrate poche volte e i rapporti negativi sono diminuiti.\nA livello continentale la maggiore rivalit\u00e0 persiste con il Nizza. Gli scontri tra le tifoserie furono molto forti negli anni 1970 e sono principalmente motivati dal fenomeno del nazionalismo corso.\nVi \u00e8 una forte amicizia con la Torres Sassari, nel 2019 fu giocata anche un\u2019amichevole."}
{"id": "1264950", "revid": "35813", "url": "https://it.wikipedia.org/wiki?curid=1264950", "title": "Maria di Ungheria e Boemia", "text": ""}
{"id": "1264956", "revid": "99064", "url": "https://it.wikipedia.org/wiki?curid=1264956", "title": "Dresden Dolls", "text": ""}
{"id": "1264957", "revid": "741067", "url": "https://it.wikipedia.org/wiki?curid=1264957", "title": "Nino Pavese", "text": "Biografia.\nFratello minore del pi\u00f9 famoso Luigi Pavese, inizi\u00f2 anch'egli la sua carriera come attore di teatro, prima come membro di varie compagnie di grido, poi formandone una propria verso la fine degli anni trenta.\nDopo un lungo periodo caratterizzato da tanta gavetta e pochi ruoli importanti, esord\u00ec al cinema nel 1936 nel film drammatico \"I due sergenti\" di Enrico Guazzoni, grazie al quale venne notata la sua presenza fisica ed il suo volto beffardo, che lo resero sempre pi\u00f9 adatto ad interpretare film di genere avventuroso e drammatico, quasi sempre nel ruolo di cattivo.\nTuttavia, Pavese al cinema non ebbe mai l'occasione di esprimersi pienamente, ma nonostante questo, grazie al suo apprezzato timbro di voce, ottenne grandi successi come attore alla radio e doppiatore, interpretando molti attori, tra cui Steve Cochran, Albert Dekker, James Cagney, Bruce Cabot, Anthony Caruso, Leif Erickson, Gene Evans, Marc Lawrence, Ted de Corsia, Jack Carson, John Dennis, Anthony Quinn, Neville Brand, Arthur Kennedy, Regis Toomey, Gilbert Roland, Bruce Bennett, Charles Drake, Everett Sloane, Roy Roberts, Conrad Veidt, Edmond O'Brien, Henry Wilcoxon, Robert Horton ed Henry Daniell. Ha prestato la voce anche ad Agenore Darling nel doppiaggio originale (1953) del film d'animazione Disney \"Le avventure di Peter Pan\".\nNegli anni sessanta e settanta fu presente anche in numerosi sceneggiati televisivi fra cui, nel 1969, \"La donna di cuori\".\nDal suo matrimonio nel 1930 con Jolanda Peghin, il 23 settembre 1942 nacque a Roma la figlia Paila, anche lei attrice e doppiatrice. Mor\u00ec a Roma il 21 dicembre del 1979 all'et\u00e0 di 75 anni.. Riposa presso il Cimitero del Verano."}
{"id": "1264958", "revid": "767487", "url": "https://it.wikipedia.org/wiki?curid=1264958", "title": "Lubango", "text": "Lubango \u00e8 una citt\u00e0 dell'Angola centrale, capitale della provincia di Hu\u00edla. Ha una popolazione di circa 245.196 abitanti.\nSorge ai bordi dell'altopiano, ad est di Namibe nell'area dell'antico, omonimo villaggio bant\u00f9, inizialmente ricostruito da alcuni coloni boeri del Sudafrica e successivamente occupato dai portoghesi che lo chiamarono \"S\u00e1 da Bandeira\". Il nome attuale venne recuperato nel 1977."}
{"id": "1264959", "revid": "767487", "url": "https://it.wikipedia.org/wiki?curid=1264959", "title": "Bechhofen (Baviera)", "text": "Bechhofen (nome completo: \"Bechhofen an der Heide\") \u00e8 un comune tedesco di 6.066 abitanti, situato nel land della Baviera."}
{"id": "1264964", "revid": "118935254", "url": "https://it.wikipedia.org/wiki?curid=1264964", "title": "Yellow Ledbetter", "text": "Yellow Ledbetter \u00e8 un brano musicale dei Pearl Jam. Inserito nell'album Lost Dogs come traccia numero 16, \u00e8 uno dei pi\u00f9 popolari e amati dai fan. Viene suonato a quasi tutti i concerti della band, spesso come canzone di chiusura.\nStoria.\nIl brano, tra i primi scritti dai Pearl Jam come gruppo, non entr\u00f2 nella tracklist di \"Ten\". Fu scelto dalla band come secondo b-side per il singolo \"Jeremy\". \"Yellow Ledbetter\" fin\u00ec per iniziare ad andare in onda sulle radio, raggiungendo la ventunesima posizione della Billboard Mainstream Rock Tracks chart nel 1994. La canzone fu inclusa in \"Lost Dogs\", raccolta di b-sides e rarit\u00e0 del 2003 e nel greatest hits della band \"\".\nIl testo della canzone fu scritto da Eddie Vedder, mentre la musica dal bassista Jeff Ament e dal chitarrista Mike McCready. Quest'ultimo in questa canzone ha uno stile simile a quello di Jimi Hendrix, che ricorda le canzoni \"Little Wing\" e \"May This Be Love\".\nPerformance live della canzone sono disponibili sugli album \"Live at Benaroya Hall\" e \"Live at the Gorge 05/06\". Fu anche inclusa sui DVD \"Live at the Showbox\", \"Live at the Garden\" e \"Immagine in cornice\".\nL'inizio della canzone fu utilizzato durante una scena dell'ultimo episodio della sit-com Friends. Questa fu la prima volta che i Pearl Jam concessero l'utilizzo di una loro canzone per la televisione. \u00c8 anche la canzone di chiusura del film 50 e 50.\nSignificato del testo.\nIl nome della canzone deriva dal nome di un vecchio amico di Chicago di Vedder, chiamato Tim Ledbetter. Deriverebbe anche dal vecchio scioglilingua inglese \"Yellow Letter, Red is better\" dove, appunto, se si dicono velocemente le parole, spesso il risultato \u00e8 il titolo del pezzo. Si ricollega anche alla \"Lettera Gialla\", che \u00e8 la lettera che significava la morte di un soldato; infatti questa canzone \u00e8 considerata una delle pi\u00f9 belle mai scritte contro la guerra.\nIl testo della canzone \u00e8 risultato non interpretabile sia dal vivo che nella versione studio, siccome Eddie Vedder mormora la maggior parte del testo lasciando comprendere solo pochi versi, come quello in cui dice \"I said, I don't know whether I was the boxer or the bag\" (in italiano, \"Dissi, non so se fossi il pugile o il sacco [d'allenamento]\"), che \u00e8 presente in ogni performance live della canzone. Esistono versioni diverse del testo reperibili su vari siti internet, grazie alla sua natura live che permette alla band di improvvisarne il testo cambiandolo ogni volta. McCready spesso allunga la parte finale con un assolo e Vedder cambia generalmente le parole, mantenendo comunque il ritmo originale.\nMolti fan hanno cercato di interpretare comunque il testo della canzone, ponendosi la domanda se esistesse un tema centrale (una teoria comune dice che riguardi qualcuno che riceve una lettera e scopre che il suo fratello \u00e8 morto in guerra oltreoceano, riferendosi al testo della versione di \"Live at the Garden\" che dice \"I don't know whether my brother will be coming home in a box or a bag\"). Questo rende la canzone unica, facendola divenire una delle preferite tra i fan della band e comunque tuttora non ha n\u00e9 un vero e proprio testo o significato.\nStruttura musicale.\nLa canzone si basa su una progressione di accordi I-V-IV, in tonalit\u00e0 di Mi maggiore.\nMike McCready suona la sua Fender Stratocaster con uno stile alla Jimi Hendrix, suonando molte parti che richiedono l'utilizzo della tecnica \"thumb-over-neck\". Fa un uso consistente della whammy bar durante l'assolo, curcando le note per creare un sound simile ad uno aspirato."}
{"id": "1264973", "revid": "729019", "url": "https://it.wikipedia.org/wiki?curid=1264973", "title": "Legio XVII", "text": "La Legio XVII era una legione romana, di cui si hanno poche notizie accertate. Non \u00e8 noto l'emblema.\nStoria.\nSia Gaio Giulio Cesare, sia Gneo Pompeo Magno ebbero nel loro esercito una legione XVII, ma se ne ignora il destino dopo la guerra civile e si suppone che la legione cesariana, forse insieme alla XVIII e alla XIX, fosse stata distrutta nel corso della spedizione in Africa al comando di Gaio Scribonio Curione.\nDi una legione XVII non sono state tramandate notizie nelle fonti, n\u00e9 esistono menzioni nelle iscrizioni: la sua esistenza \u00e8 tuttavia abbastanza certa, dato che nella riorganizzazione dell'esercito romano condotta da Augusto dopo la sconfitta di Marco Antonio nella battaglia di Azio del 31 a.C. le legioni erano numerate dalla I alla XXII. Si suppone che le legioni XVII, XVIII e XIX siano state reclutate da Ottaviano nel 41 o 40 a.C., dopo la battaglia di Filippi (probabilmente insieme anche alla XVI Gallica), per combattere contro Sesto Pompeo, il figlio di Pompeo Magno che teneva sotto controllo la Sicilia e la relativa fornitura di grano per la citt\u00e0 di Roma. La legione fu probabilmente composta da veterani dell'esercito di Marco Giunio Bruto e Gaio Cassio Longino e da soldati provenienti dall'Italia settentrionale.\nUna \"Legio XVII Classica\", ossia navale, probabilmente distinta dalla precedente, faceva invece parte dell'esercito di Marco Antonio, e dovette scomparire dopo la sua sconfitta ad Azio.\nNegli anni successivi la legione fu stanziata forse in Alsazia (a Ehl, poco a sud di \"Argentoratae\", \u00e8 stata rinvenuta un'iscrizione con il numero \"IIVX\", che potrebbe rappresentare il numero della legione scritto al contrario), da dove fu probabilmente spostata sul basso corso del Reno insieme alla XVI \"Gallica\" e alla XVIII. Partecip\u00f2 probabilmente alle campagne germaniche di Druso maggiore (13-9 a.C.) e di Tiberio (8 a.C. e 4-5 d.C.), partecipando anche alla repressione della rivolta in Pannonia.\nNel 9 prese probabilmente parte alla spedizione di Publio Quintilio Varo e fin\u00ec distrutta nella battaglia di Teutoburgo insieme alle legioni XVIII e XIX. Nessuna delle legioni scomparse sembra sia stata in seguito ricostituita e questo potrebbe spiegare la mancanza di notizie sulla legione. Solo Germanico recuper\u00f2 in seguito le insegne delle tre legioni durante il principato di Tiberio."}
{"id": "1264975", "revid": "287204", "url": "https://it.wikipedia.org/wiki?curid=1264975", "title": "Maria Elisabetta d'Austria", "text": ""}
{"id": "1264977", "revid": "287204", "url": "https://it.wikipedia.org/wiki?curid=1264977", "title": "Ndola", "text": "Ndola \u00e8 una citt\u00e0 dello Zambia, parte della Provincia di Copperbelt e capoluogo del distretto omonimo. Amministrativamente \u00e8 formata dai comuni della circoscrizione elettorale centrale. Si trova poco distante da Kitwe, ed \u00e8 un crocevia ferroviario e stradale.\nLa citt\u00e0 deve il suo veloce sviluppo alle miniere di rame. I suoi abitanti trovano impiego in diverse industrie: metallurgiche, legate alla produzione di rame e cobalto; in quelle alimentari, chimiche e della gomma. La citt\u00e0 \u00e8 anche sede di un fiorente mercato, favorito anche dalla presenza di un aeroporto internazionale. Da Ndola parte un oleodotto che raggiunge il porto di Dar-es-Salaam, in Tanzania."}
{"id": "1264978", "revid": "466539", "url": "https://it.wikipedia.org/wiki?curid=1264978", "title": "Petr\u00f3polis", "text": "Petr\u00f3polis \u00e8 un comune del Brasile nello Stato di Rio de Janeiro, parte della mesoregione Metropolitana di Rio de Janeiro e della microregione di Serrana.\nCollocata tra le foreste della Serra dos \u00d3rg\u00e3os, nella valle dei fiumi Quitandinha e Piabanha, Petr\u00f3polis \u00e8 una popolare destinazione di vacanza brasiliana. Oltre alla bellezza del circondario la principale attrazione \u00e8 costituita dal palazzo estivo dell'ex famiglia imperiale brasiliana, che attualmente ospita il Museo imperiale del Brasile, specializzato nella storia imperiale.\nPetr\u00f3polis contiene anche il Laborat\u00f3rio Nacional de Computa\u00e7\u00e3o Cient\u00edfica (LNCC), unit\u00e0 di ricerca del Ministero della Scienza e Tecnologia del governo federale brasiliano.\nLa citt\u00e0 \u00e8 stata nominata \u201ccitt\u00e0 di Pietro\u201d in omaggio all'imperatore Pietro II del Brasile, il secondo monarca della nazione e figlio di Pietro I del Brasile. Era la residenza estiva dell'impero e degli aristocratici nel secolo XIX e la capitale ufficiale dello Stato di Rio de Janeiro tra 1894 e 1902.\nGeografia fisica.\nLa citt\u00e0 \u00e8 situata a 68 km da Rio de Janeiro.\nIl clima \u00e8 una variet\u00e0 d'altitudine del clima oceanico (classificazione dei climi di K\u00f6ppen \"Cfb\") con estati umide. La precipitazione \u00e8 di circa 2400 mm all'anno. La temperatura \u00e8 amena, con media annuale di circa 19 \u00b0C. Nei mesi pi\u00f9 caldi la temperatura media \u00e8 di 23 \u00b0C e nei pi\u00f9 freddi \u00e8 di 15 \u00b0C. Secondo i dati dell'Istituto Nazionale di Meteorologia la temperatura pi\u00f9 bassa registrata \u00e8 stata di -0,7 \u00b0C, il 2 agosto del 1955, e la pi\u00f9 alta di 36,6 \u00b0C, il 6 novembre del 2009.\nStoria.\nTra 1722 e 1725 Bernardo Soares de Proen\u00e7a apr\u00ec una strada per collegare Rio de Janeiro allo Stato di Minas Gerais attraverso la Serra da Estrela. Nel 1830, mentre viaggiava per questa strada diretto a Minas Gerais, l'imperatore Pietro I not\u00f2 durante il tragitto una zona dal clima particolarmente gradevole, in particolare quando era alla fattoria di Correia, un padre cattolico. Siccome la sorella ed erede di Correia rifiutava di vendere la propriet\u00e0 l'imperatore compr\u00f2 la fattoria vicina di C\u00f3rrego Seco. Cos\u00ec ci fece costruire il suo palazzo estivo, lavori di cui non vide tuttavia mai il termine, dato che lasci\u00f2 il governo il 7 luglio del 1831. Nel 1843 suo figlio Pietro II del Brasile, riprendendo i piani del padre, intraprese la fondazione della citt\u00e0 di Petr\u00f3polis e continu\u00f2 la costruzione del suo palazzo estivo. Gli aristocratici della corte non tardarono a stabilirci le proprie residenze.\nOggi il palazzo di Pietro \u00e8 il Museo Imperiale, una delle principali attrazioni della \u201cCitt\u00e0 Alpina\u201d di Petr\u00f3polis, cos\u00ec come la cattedrale di San Pietro d'Alc\u00e2ntara, il Palazzo di Cristallo e la Casa di Alberto Santos-Dumont. La \u201cCitt\u00e0 Imperiale\u201d \u00e8 diventata la destinazione di artisti, intellettuali e celebrit\u00e0 e, durante il secolo XX, una delle principali attrazioni turistiche del paese.\nNel 1845 alcuni agricoltori tedeschi della Renania furono incoraggiati a immigrare e a trasferirsi sulle terre dell'imperatore per dare ai dintorni del palazzo un ambiente urbano gradevole. La colonia di Petr\u00f3polis \u00e8 stata fondata il 16 marzo del 1843 ed \u00e8 diventata una citt\u00e0 nel 1857. La strada che collega la citt\u00e0 a Rio de Janeiro \u00e8 stata inaugurata nel 1928. Il progetto urbano \u00e8 stato realizzato dall'ingegnere Julius Friedrich Koeler.\nDurante una visita all'Esposizione Universale del 1876, a Filadelfia, Pietro II si impression\u00f2 per quella che fu presentata come la nuova invenzione di Alexander Graham Bell, il telefono, e fece installare un collegamento tra il suo palazzo estivo e la sua fattoria.\nDopo l'avvento della Repubblica e l'esilio della famiglia imperiale nel 1889 la citt\u00e0 ha continuato ad avere un ruolo importante nella storia brasiliana. Era scelta di frequente come residenza estiva per i presidenti della repubblica, che alloggiavano nel Palazzo di Rio Negro. Nel 1903 questo palazzo ha visto la firma del Trattato di Petr\u00f3polis con la Bolivia, con il quale il Brasile ha annesso il territorio dell'Acre.\nPetr\u00f3polis \u00e8 stata l'ultima residenza di Stefan Zweig e della seconda moglie, Lotte, che ivi si suicidarono nel 1942. Dal 2006 Petr\u00f3polis ospita la Casa Stefan Zweig, un museo dedicato alla memoria dell'autore austriaco.\nL'aviatore Alberto Santos-Dumont possedeva una casa a Petr\u00f3polis, chiamata \u201cA Encantada\u201d (\u201cL'Incantata\u201d). Questa casa \u00e8 diventata un museo.\nPetr\u00f3polis diede i natali al poeta, scrittore e politico Raul de Leoni.\nEconomia.\nTurismo.\nLe principali attrazioni turistiche della citt\u00e0 sono:"}
{"id": "1264980", "revid": "1457659", "url": "https://it.wikipedia.org/wiki?curid=1264980", "title": "Arte della Mercanzia (Firenze)", "text": ""}
{"id": "1264981", "revid": "35707", "url": "https://it.wikipedia.org/wiki?curid=1264981", "title": "Assalto alla sede del Movimento Sociale Italiano di Padova", "text": "L'assalto alla sede del Movimento Sociale Italiano di Padova fu un agguato terroristico avvenuto il 17 giugno 1974 a opera di un gruppo delle Brigate Rosse nell'edificio in cui si trovavano la sede locale del Movimento Sociale Italiano, nel corso del quale vi furono due vittime, entrambe iscritte al partito, Giuseppe Mazzola, carabiniere in congedo, e Graziano Giralucci, agente di commercio. Furono i primi omicidi commessi e rivendicati dalle BR.\nStoria.\nLa settimana prima del fatto, il terrorista Roberto Ognibene, dando generalit\u00e0 false, si era presentato in visita di ricognizione alla porta della sede dichiarandosi simpatizzante del partito e promettendo che sarebbe tornato. Intorno alle 9:30 di mattina del 17 giugno un gruppo di cinque persone armate con pistole munite di silenziatore esegu\u00ec un'azione a carattere paramilitare nella sede del MSI di via Zabarella 24. Mentre un membro del commando rimase ad attendere fuori dall'edificio come \"palo\", altri due membri fecero un'incursione negli uffici; un quarto membro del commando attendeva sulle scale dell'edificio con una borsa, per prendere il materiale sottratto, ed un quinto era rimasto in auto pronto per la fuga. L'atto avrebbe dovuto avere lo scopo di prelevare alcuni documenti presenti nella sede del Movimento Sociale Italiano e scrivere sui muri slogan delle Brigate Rosse, a scopo intimidatorio e con la valenza simbolica della violazione di territorio. Penetrati all'interno del locali i due terroristi vi trovarono Graziano Giralucci, militante dell'MSI, quasi trentenne, rugbista e fondatore del CUS Padova, e Giuseppe Mazzola, un ex carabiniere in pensione sessantenne che teneva la contabilit\u00e0, i quali furono assassinati nel corso dell'attacco. Le armi del delitto furono due pistole, una P38 e una 7.65 con silenziatore. Conclusa l'azione il commando si dilegu\u00f2.\nIl giorno successivo l'azione venne rivendicata da una cellula brigatista tramite una telefonata alla sede di Padova de \"Il Gazzettino\" e due volantini vennero lasciati in cabine telefoniche di Milano e Padova. La decisione di rivendicare il fatto, a detta di Renato Curcio, fondatore delle BR, fu sofferta. Silvano Girotto, interrogato il 26 settembre 1974 da Giancarlo Caselli, a proposito del duplice omicidio di Padova rifer\u00ec: \u00abCurcio disse: bisognava anche sapere che, se necessario, le Br uccidevano\u00bb. L'eventualit\u00e0 dell'uso delle armi per uccidere non era esclusa e questo rappresentava un principio chiaro dell'organizzazione; il problema sorse sull'opportunit\u00e0, in particolare sull'omicidio di Mazzola e Giralucci, che lo stesso Curcio defin\u00ec \u00abun imbarazzante incidente di lavoro\u00bb nonch\u00e9 \u00abun errore molto grave e un disastro politico\u00bb. In una lunga intervista concessa a Mario Scialoja nel 1992 Curcio, proprio in relazione al delitto di Via Zabarella, dichiar\u00f2 che all'epoca escludeva del tutto l'idea di uccidere consapevolmente per scopi politici, ritenendo questa pratica controproducente e negativa per la stessa organizzazione. Gli stessi responsabili della colonna veneta sollecitarono i vertici delle BR a rinunciare alla rivendicazione di paternit\u00e0 degli omicidi. Pur con molti dubbi le BR rivendicarono l'azione specificando nel volantino che, pur essendo responsabili degli omicidi, le BR seguivano un'altra linea e che i delitti non erano stati pianificati dall'organizzazione. Le Brigate Rosse avevano in precedenza commesso altre azioni violente armate, tra cui il rapimento del procuratore Mario Sossi, a Genova, il 18 aprile 1974, ma questo fu il primo omicidio effettuato e rivendicato a nome delle Brigate Rosse.\nLe indagini.\nNegli anni ottanta, in seguito alle confessioni di vari terroristi pentiti e ad una pi\u00f9 vasta indagine sulle Brigate Rosse, vennero riprese le indagini e individuati i responsabili. Venne aperto il procedimento procedurale per l'omicidio di Giralucci e Mazzola. In tale procedimento non fu coinvolto Pelli, morto in carcere nel 1979. Dopo il pentimento e la sua dissociazione dai movimenti terroristici, Susanna Ronconi rilasci\u00f2 un'ampia e dettagliata confessione sui fatti e, secondo la deposizione, il commando era composto da:\nLa Ronconi sostenne la tesi degli omicidi per reazione. Secondo la sua ricostruzione dei fatti, a una reazione di Mazzola (che cerc\u00f2 di strappare la pistola a un aggressore) segu\u00ec un attacco di Giralucci che cerc\u00f2 di afferrare il collo di un terrorista e, in risposta, i due attaccanti avrebbero aperto il fuoco, uccidendo i due sul colpo.\nProcesso.\nL'11 maggio 1990 la Corte d'Assise conferm\u00f2 la colpevolezza degli imputati, condannando esecutori e mandanti. Tra i killer, Ognibene ricevette una condanna a 18 anni (omicidio volontario), la Ronconi e Semeria vennero condannati a nove anni e sei mesi, mentre Serafini ricevette sei anni, un mese e 10 giorni (concorso anomalo in omicidio volontario).\nPelli era morto di leucemia l'8 agosto 1979 all'ospedale Niguarda di Milano.\nVennero riconosciuti come ispiratori dell'azione Renato Curcio, Mario Moretti ed Alberto Franceschini, condannati a dodici anni e otto mesi per concorso morale in omicidio.\nIl processo di appello.\nSia i condannati (i cui avvocati sostenevano la tesi secondo cui l'evento sarebbe maturato indipendentemente dai presunti ispiratori morali) che il pubblico ministero (per cercare di far riconoscere piena responsabilit\u00e0 anche per i mandanti) ricorsero in appello. Nel giugno 1991 l'appello programmato venne rinviato per questioni procedurali. Alla notizia del rinvio segu\u00ec la proposta di grazia avanzata dal Presidente della repubblica Francesco Cossiga a favore di Curcio, che suscit\u00f2 un vespaio di polemiche nell'opinione pubblica. Il processo venne celebrato a Venezia a partire dal 20 novembre 1991. Durante il processo fu disposta una nuova perizia balistica, e la ricostruzione effettuata in base alla perizia giunse alla conclusione che si era trattato di una vera e propria esecuzione: i due sarebbero stati giustiziati con freddezza tramite un colpo alla testa. Il 9 dicembre il tribunale conferm\u00f2 la tesi secondo cui le cosiddette Brigate Rosse si erano gi\u00e0 costituite con un nucleo centrale, di cui Curcio e Moretti erano i capi, e che questo nucleo fosse pienamente coinvolto nella vicenda. Le pene di Curcio e Moretti furono elevate a 16 anni e due mesi, mentre per Franceschini la sentenza sal\u00ec a 18 anni, due mesi e sette giorni. Ronconi, Semeria e Serafini vennero riconosciuti pienamente colpevoli dell'omicidio, e la pena fu aumentata a 12 anni per i primi e a sette anni e sei mesi per l'ultimo. Per Ognibene furono confermati i 18 anni.\nSviluppi successivi.\nGraziano Giralucci lascia la moglie Bruna Vettorato e la figlia Silvia di 3 anni. Giuseppe Mazzola lascia la moglie Giuditta e 4 figli.\nNell'agosto 1991 il Presidente della repubblica Francesco Cossiga propose di concedere la grazia a Renato Curcio; a tale provvedimento si oppose la famiglia Mazzola che, per protesta, chiese la sospensione dallo status di cittadinanza italiana. Sempre a tal riguardo, Silvia Giralucci, figlia di una delle due vittime e ventenne al momento della lettera, scrisse a Cossiga:\nNel luglio 1992 Serafini chiese la grazia, mentre Ronconi e Semeria usufruirono della semilibert\u00e0 e Ognibene, grazie ai benefici della legge sui dissociati, fu impiegato presso il comune di Bologna. Il 1\u00ba agosto 1992 Serafini venne arrestato per scontare due anni e mezzo di pena residui.\nIl 12 novembre 1992 il Comune di Padova ha deciso dedicare due vie a Graziano Giralucci e Giuseppe Mazzola. Nel giugno del 2008 il Comune di Padova ha affisso al muro dell'edificio di via Zabarella una targa di commemorazione del duplice omicidio. La targa era stata precedentemente appesa a un palo perch\u00e9 i condomini che attualmente abitano lo stabile avevano rifiutato di concedere l'uso del muro. \nGiuseppe Mazzola, che per molti anni aveva prestato servizio come carabiniere in Calabria con encomi e decorazioni, ricevette anche la cittadinanza onoraria di Montebello Ionico (RC). All'assassinio di Giralucci e Mazzola fu dedicata la canzone \"Padova 17 giugno\" del gruppo musicale legato all'estrema destra La Compagnia dell'Anello."}
{"id": "1264983", "revid": "36426", "url": "https://it.wikipedia.org/wiki?curid=1264983", "title": "Arte dei Medici e degli Speziali", "text": ""}
{"id": "1264984", "revid": "36426", "url": "https://it.wikipedia.org/wiki?curid=1264984", "title": "Arte dei Pellicciai", "text": ""}
{"id": "1264990", "revid": "599013", "url": "https://it.wikipedia.org/wiki?curid=1264990", "title": "Ra\u00fal Albiol", "text": "Caratteristiche tecniche.\nGiocatore dal fisico imponente, il suo ruolo preferito \u00e8 il centrale di difesa, ma all'occorrenza pu\u00f2 ricoprire anche il ruolo di terzino destro o centrocampista difensivo. \u00c8 abile nel gioco aereo e nella marcatura a zona.\nCarriera.\nClub.\nValencia e Getafe.\nNato a Vilamarxant, nella Comunit\u00e0 Valenzana, Albiol inizia la carriera da bambino giocando in due piccoli club locali, trasferendosi prima del suo decimo compleanno nella squadra pi\u00f9 importante della zona, il Valencia. Cresciuto nel vivaio della squadra, debutta in prima squadra il 24 settembre 2003 nella partita di Coppa UEFA contro gli svedesi dell'AIK (terminata 1-0 per gli spagnoli che passeranno il turno), subentrando al 90' all'autore del gol-vittoria Ricardo Oliveira. Subito dopo viene mandato al Club Deportivo Mestalla, squadra satellite del Valencia, all'epoca militante nella Segunda Divisi\u00f3n.\nNell'agosto 2004, durante il viaggio per firmare l'accordo col Getafe per giocarvi in prestito, Albiol viene coinvolto in un grave incidente con la propria auto, tanto che viene portato in rianimazione e subisce l'asportazione della milza. Ripresosi e tornato in campo nel gennaio 2005, debutta nella Liga il 15 gennaio 2005 nel derby casalingo contro l'Atl\u00e9tico Madrid terminato 1-1, e segna la sua prima rete nell'altro derby, quello contro il Real Madrid, contribuendo alla vittoria per 2-1 del Getafe sui \"gal\u00e1cticos\". A fine stagione la squadra ottiene la salvezza.\nNella stagione successiva, ritornato al Valencia, diventa titolare in squadra e nella partita d'apertura del campionato 2006-2007 segna il primo e unico gol della stagione in campionato, decisivo nella vittoria casalinga per 2-1 ai danni del Real Betis. Pochi giorni dopo, il 12 settembre 2006, segna un gol dalla lunga distanza nella partita contro i greci dell'Olympiakos della UEFA Champions League 2006-2007, contribuendo alla vittoria esterna della sua squadra per 4-2. Durante i quattro anni con il club di Valencia vince anche il suo primo trofeo, la Coppa del Re 2007-2008, ottenuta battendo in finale 3-1 il Getafe, la squadra nella quale aveva militato in prestito.\nReal Madrid.\nIl 25 giugno 2009 passa al Real Madrid per una cifra di circa 15 milioni di euro, diventando il primo giocatore spagnolo acquistato dal presidente Florentino P\u00e9rez dopo il suo ritorno alla guida della societ\u00e0. Il 2 luglio viene presentato al Santiago Bernab\u00e9u ricevendo la maglia numero 18 da Rub\u00e9n de la Red, che non pot\u00e9 disputare quella stagione a causa di problemi cardiaci. Il primo gol per il club all'epoca allenato da Manuel Pellegrini lo segna l'8 dicembre 2009, in una partita di UEFA Champions League 2009-2010 contro l'Olympique de Marseille vinta 3-1. In campionato \u00e8 sempre titolare.\nNella Liga 2010-2011, sotto la guida tecnica di Jos\u00e9 Mourinho, diventa la riserva di Ricardo Carvalho, nuovo acquisto del club. Le sue uniche presenze in campionato sono dovute a infortuni o squalifiche dei compagni di squadra mentre \u00e8 quasi sempre titolare in Coppa del Re, come ad esempio il 26 gennaio 2011 in occasione dell'andata della semifinale contro il Siviglia (vittoria per 1-0 fuori casa), quando salva sulla linea di porta un tiro dell'attaccante avversario Lu\u00eds Fabiano destinato a finire in rete. Il 16 aprile viene espulso dopo aver commesso un fallo in area di rigore a David Villa durante \"El Cl\u00e1sico\", e a causa della conseguente squalifica fu costretto a saltare la finale di coppa, poi vinta dal Real Madrid contro gli stessi avversari.\nIl 6 agosto 2012 rinnova il suo contratto con la societ\u00e0 madrilena fino al giugno 2017. Il 27 novembre, nella sua prima partita da capitano (contro l'Alcoyano in Coppa del Re), esce dal campo in barella dopo appena un minuto di gioco, dopo aver subito un infortunio alla caviglia che lo terr\u00e0 lontano dal campo per circa un mese.\nNapoli.\nIl 21 luglio 2013 viene acquistato dal Napoli per 12 milioni di euro, firmando un contratto quadriennale. In Campania ritrova anche Rafael Ben\u00edtez, nuovo allenatore della squadra e suo ex allenatore alla prima esperienza col Valencia. Sceglie la maglia numero 33. Debutta in Serie A con la maglia azzurra il 25 agosto 2013, nella partita Napoli-Bologna (3-0), valida per la prima giornata di campionato. Il 25 gennaio 2014 realizza il suo primo gol in maglia azzurra nella partita Napoli-Chievo (1-1), siglando il gol del pareggio. Il 18 marzo 2018 torna al gol dopo pi\u00f9 di due anni, siglando il gol del definitivo 1-0 contro il Genoa.\nVillarreal.\nIl 4 luglio 2019 il comunica il suo passaggio a titolo definitivo agli spagnoli del . L'operazione riporta il giocatore in patria dopo 6 stagioni trascorse in Italia.\nNazionale.\nDopo aver militato nelle selezioni Under-19, Under-20 e Under-21 della Spagna, debutta in Nazionale maggiore il 13 ottobre 2007, a 22 anni, nella gara in trasferta contro la , valida per le qualificazioni all'Europeo 2008. Convocato per la fase finale della competizione continentale, che vede la vittoria finale della selezione iberica, disputa le due partite contro e .\nConfermato nel gruppo della Nazionale dal nuovo commissario tecnico Vicente del Bosque, viene convocato per la Confederations Cup 2009 dove gioca la partita d'esordio contro la e le due gare contro i padroni di casa del , la seconda delle quali valevole per la \"finalina\". L'anno seguente \u00e8 nei 23 calciatori che partecipano al Mondiale 2010, laureandosi campione del mondo pur senza scendere in campo nella manifestazione a causa di un infortunio.\nConvocato anche per l'Europeo 2012, vince per la seconda volta consecutiva il titolo continentale, senza mai scendere in campo. Viene convocato anche per il deludente Mondiale 2014, dove esordisce nella terza ed ultima gara contro l'.\nInserito tra i pre-convocati per Euro 2020 a seguito della positivit\u00e0 al COVID-19 di Sergio Busquets, non viene confermato nella lista dei 24 finali del ct Luis Enrique.\nStatistiche.\nPresenze e reti nei club.\n\"Statistiche aggiornate al 9 settembre 2021.\""}
{"id": "1264991", "revid": "2033069", "url": "https://it.wikipedia.org/wiki?curid=1264991", "title": "Dirt (serie televisiva)", "text": "Dirt \u00e8 una serie televisiva statunitense, trasmessa in Italia da LA7.\nLa serie comprende solo 2 stagioni, infatti l'8 giugno 2008, Courteney Cox rivela che lo show \u00e8 stato cancellato.\nLa seconda e ultima stagione di Dirt \u00e8 andata in onda in prima visione assoluta sul canale Fox Life dal 18 luglio 2008 al 29 agosto 2008 alle 23.40; su LA7 \u00e8 andata in onda dal 6 gennaio al 24 febbraio 2009 sempre il marted\u00ec alle 23.30 circa.\nTrama.\nLucy Spiller (Courteney Cox) \u00e8 una spietata direttrice di due magazine, \"Dirt!\" (giornale scandalistico) e \"Now\" (un comune mensile) che poi fonder\u00e0 in un unico giornale, \"DirtNow\".\nNella scuderia di Lucy compare Don Konkey (Ian Hart), un fotografo schizofrenico, ma abile nel suo lavoro. Tra le fonti di Lucy troviamo anche Holt McLaren (Josh Stewart), attore affamato di successo e fidanzato con una delle attrici pi\u00f9 promettenti di Hollywood, Julia Mallory (Laura Allen). Holt vende le storie dei suoi amici attori a Lucy, e lei ricambia scrivendo buoni articoli su quest'ultimo. Per colpa di Holt per\u00f2, molte persone finiranno nei guai; la migliore amica di Julia, muore di overdose, dopo aver letto un articolo sul suo conto nel giornale di Lucy. Holt, con i sensi di colpa per aver venduto la migliore amica di Julia, non appena viene a sapere della morte, provoca un incidente stradale dove Julia rimane segnata. La ragazza infatti, sar\u00e0 soggetta a sbalzi psicologici, che la faranno cacciare dalla sit-com di cui \u00e8 protagonista; Julia poi, inizia a drogarsi e frequentare la sua spacciatrice, Garbo (Carly Pope). Iniziano cos\u00ec i problemi della coppia che non riuscir\u00e0 pi\u00f9 a ritrovare la serenit\u00e0. Intanto Holt inizia una storia (segreta) proprio con Lucy.\nPersonaggi e interpreti.\nLucy Spiller (Courteney Cox) - Capo-redattrice di DirtNow. \u00c8 una maniaca del lavoro che non spreca il suo tempo scrivendo noiose storielle di gossip non verificate ed \u00e8 ossessionata dalla continua ricerca di notizie; non si crea scrupoli nel distruggere la vita alle stelle, anche se hanno collaborato con lei. Fuori dal lavoro Lucy vive in un loft conducendo una vita solitaria, niente fidanzati, fino a quando non si frequenta con Holt McLaren e non ha contatti con la sua famiglia, con la quale ha incomprensioni da quando suo padre si suicid\u00f2.\nDon Konkey (Ian Hart) - Amico di vecchia data di Lucy, \u00e8 anche il suo pi\u00f9 fidato paparazzo: grandissimo fotografo, \u00e8 uno dei pochi che \u00e8 contrario alle nuove macchine digitali. Soffre di schizofrenia e non rifiuta di prendere le medicine prescritte.\nHolt McLaren (Josh Stewart) - \u00e8 stato attore di qualche serie, conosciuto solo per i suoi lavori passati e per la sua relazione con l'attrice Julia Mallory. Dopo aver stretto un patto con Lucy ritorna ad essere molto famoso ma in cambio del successo il ragazzo passa alla donna delle informazioni importanti, sfortunatamente per\u00f2 tutte le informazioni ricadono sulla sua fidanzata. Il ragazzo e Lucy intraprendono una relazione clandestina.\nJulia Mallory (Laura Allen) - Famosa attrice e fidanzata di Holt, \u00e8 una delle persone colpite dalle informazione di Holt passate al giornale. Dopo l'incidente d'auto diventa dipendente da antidolorifici e perde il controllo della sua vita: questo le costa la carriera e la sua relazione con Holt; alla fine accoltella Lucy per vendetta.\nLeo Spiller (Will McCormack) - \u00c8 il fratello bisessuale di Lucy. Per vendetta, aiuta Lucy a scrivere una storia sul suo famoso fidanzato attore mentre \u00e8 con un altro uomo. Per far cambiare modo di vivere a Lucy, fa finta di essere un killer.\nCambiamenti e cancellazione.\nQuando la FX ordin\u00f2 una seconda stagione di 13 episodi della serie, i dirigenti chiesero agli autori di cambiare i toni della serie. La prima stagione era stata, infatti, caratterizzata da forti toni drammatici e anche parecchio eccessivi, il che aveva attirato sulla serie (e sulla FX stessa) molte critiche da diverse associazioni, cos\u00ec fu imposto agli autori un cambio di rotta. Quando, a dicembre del 2007, inizi\u00f2 lo sciopero degli sceneggiatori statunitensi, FX ridusse l'ordine di episodi a 7 episodi anzich\u00e9 13, e cos\u00ec debutt\u00f2 negli USA, il \"nuovo Dirt\"; pi\u00f9 fedele a casi di gossip specifici (nella 2x02 \u00e8 presente un'evidente ricostruzione degli eventi capitati a Paris Hilton interpretata da Elisabeth Harnois, per esempio), molto pi\u00f9 alleggerito sia nei toni di narrazione generali che nel personaggio stesso di Lucy Spiller, diventato molto pi\u00f9 mite e tranquillo, ed \u00e8 attenuata moltissimo anche la schizofrenia del personaggio di Don. Tutti questi cambiamenti, che hanno contribuito a svilire il plot della trama, hanno fatto precipitare gli ascolti della serie e cos\u00ec, a marzo del 2008, il canale FX ha comunicato che la serie non sarebbe tornata per una terza stagione."}
{"id": "1264993", "revid": "154893", "url": "https://it.wikipedia.org/wiki?curid=1264993", "title": "Raul Albiol", "text": ""}
{"id": "1264996", "revid": "105587743", "url": "https://it.wikipedia.org/wiki?curid=1264996", "title": "Velocit\u00e0 alla volata", "text": "La velocit\u00e0 alla volata o velocit\u00e0 alla bocca \u00e8 un termine di balistica interna con cui si indica la velocit\u00e0 con cui il proiettile esce dalla bocca (volata) della canna dell'arma. La velocit\u00e0 alla volata generalmente \u00e8 misurata in metri al secondo (m/s).\nLa relazione con la balistica interna.\nLa balistica interna studia il movimento del proiettile nella canna dell'arma (mentre la balistica esterna studia il movimento del proiettile dopo che ha abbandonato l'arma), il proiettile inizialmente muove con un'accelerazione che aumenta progressivamente, mentre il propellente brucia. Quando il propellente termina la combustione il proiettile muove con un'accelerazione che decresce progressivamente, dato che i gas di combustione, espandendosi, diminuiscono la loro pressione. Teoricamente la lunghezza della canna dovrebbe essere tale che il proiettile fuoriesca quando l'accelerazione si annulla ma, in realt\u00e0, considerando sia i problemi di costruzione sia quelli di maneggiabilit\u00e0 dell'arma, la canna \u00e8 pi\u00f9 corta del valore ottimale.\nPer questo motivo la velocit\u00e0 alla volata del proiettile \u00e8 legata alla lunghezza della canna, ed \u00e8 per questo motivo che in artiglieria le bocche da fuoco sono individuate, oltre che dal calibro, dalla lunghezza della canna espressa in calibri. Quanto maggiore \u00e8 questo indice tanto superiore si pu\u00f2 ritenere la velocit\u00e0 alla bocca del proiettile a parit\u00e0 di altre condizioni.\nNel corso della seconda guerra mondiale furono effettuati studi per aumentare la velocit\u00e0 alla volata, rilevante soprattutto per i proiettili perforanti, modificando in particolare la balistica interna del proiettile. Allo scopo di ottenere una maggiore velocit\u00e0 del proiettile, furono realizzate canne che, diminuendo la sezione, compensavano la diminuzione della pressione sul fondo del proiettile, conservando pi\u00f9 o meno costante la forza agente. Per poter usare queste canne erano naturalmente necessari proiettili particolari (proiettili autodecalibranti). In Germania sulla base di questi studi, fu realizzato il cannone 2,8 cm SP2B 41, che, con un calibro di 28\u00a0mm, ridotto nella canna conica a 20\u00a0mm, ed una lunghezza della rigatura di 1270\u00a0mm (45 calibri, riferita al calibro maggiore) aveva una velocit\u00e0 alla volata di 1400\u00a0m/s (notare che il cannone 8,8 cm PaK 43, con una lunghezza di 70 calibri, aveva una velocit\u00e0 alla volata compresa fra 700 e 1150\u00a0m/s, dipendente dal tipo di proiettile).\nLa classificazione delle bocche da fuoco e la velocit\u00e0 alla bocca.\nLe bocche da fuoco di artiglieria sono classificate in tre tipi fondamentali: cannoni, obici e mortai.\nTatticamente i \"cannoni\" devono impegnare bersagli visibili, cio\u00e8 bersagli per cui esista una linea di tiro diretta, senza interposizione di ostacoli. Questa necessit\u00e0 implica che la parabola percorsa dal proiettile sia molto tesa, ovvero, per parlare in termini di artiglieria, che il tiro avvenga nel \"primo arco\". Per avere una parabola tesa \u00e8 necessaria una velocit\u00e0 alla volata molto elevata, che quindi deve essere ottenuta utilizzando sempre la carica pi\u00f9 potente compatibile con lo spessore della canna ed una lunghezza della canna quanto pi\u00f9 alta possibile. Da questa necessit\u00e0 deriva il fatto che morfologicamente i cannoni hanno le canne pi\u00f9 lunghe (maggiori di 30 calibri) fra le armi da fuoco.\nGli \"obici\" sono le armi da fuoco a gittata pi\u00f9 lunga, quindi, dato che a parit\u00e0 di velocit\u00e0 iniziale, la parabola che raggiunge la massima distanza \u00e8 quella che ha un angolo di tiro di 45\u00b0, in genere gli obici operano con un angolo di elevazione compreso fra 0\u00b0 (talvolta anche leggermente negativo, particolarmente per gli obici da montagna) e 45-50\u00b0, cio\u00e8 sparano nel \"secondo arco\". Dato che i bersagli non sono a distanze fisse, e spesso l'angolo di elevazione \u00e8 imposto dalla presenza di ostacoli sulla linea di tiro, gli obici generalmente non sparano con la carica massima (e quindi con la velocit\u00e0 alla volata massima che potrebbe avere il proiettile), ma usano cariche ridotte. Per questi motivi le canne degli obici hanno lunghezza inferiore a quelle dei cannoni.\nInfine i \"mortai\" hanno il compito di sparare oltre ostacoli a breve e brevissima distanza, quindi devono essere in grado di sparare con angoli di elevazione superiori a 45\u00b0, cio\u00e8 nel \"terzo arco\". Morfologicamente i mortai hanno le canne pi\u00f9 corte fra tutte le bocche da fuoco, dato che per i mortai la velocit\u00e0 alla bocca non \u00e8 un fattore tatticamente di elevata importanza."}
{"id": "1264999", "revid": "1699816", "url": "https://it.wikipedia.org/wiki?curid=1264999", "title": "Carlo Leva", "text": "Biografia.\nNato a Bergamasco (AL) nel 1930, scenografo e costumista piemontese, fino all'et\u00e0 di diciannove anni vive a Genova e frequenta dapprima una scuola ad indirizzo tecnico per la quale non si sente particolarmente portato. Decide quindi di iscriversi al Liceo Artistico: da qui partono i suoi disegni per numerose testate di giornali locali e nazionali, segno di una prima collaborazione con il giornalismo umoristico.\nNeanche ventenne \u00e8 assistente volontario nelle riprese de Le mura di Malapaga (Au-del\u00e0 des grilles), film girato nella stessa Genova. Protagonisti Isa Miranda e Jean Gabin, regia di Ren\u00e9 Cl\u00e9ment.\n\u00c8 la folgorazione del sogno della sua vita: fare cinema. Quella prima esperienza gli chiarisce per sempre che vorr\u00e0 lavorare come scenografo, che dovr\u00e0 farsi strada nell'industria cinematografica.\nIntanto la Rai, al suo esordio, indice un concorso per la formazione di giovani collaboratori e offre tre borse di studio ai partecipanti che non hanno residenza a Roma. L'Accademia di Belle Arti affianca questi corsi (della durata di cinque anni) e l'Ente Nazionale Lavoratori del Commercio li sponsorizza. \u00c8 prevista la docenza di emeriti dell'Accademia e della Facolt\u00e0 di Architettura.\nCarlo Leva ottiene una delle borse di studio che gli viene consegnata in occasione della trasmissione televisiva \"Anche oggi \u00e8 domenica\" presentata da Nicoletta Orsomando.\nStudente di architettura, approfondisce scenografia, costume, arredamento, tecnica pubblicitaria e critica estetica. In quel periodo, sempre a Roma, entra gi\u00e0 nel mondo del lavoro progettando le scenografie di ritrovi di tendenza, famosi nel periodo della Dolce Vita: le Grotte del Piccione, El Rancio Grande, II Broadway Club, La nave di Fregene.\nDal 1960 il salto \u00e8 pi\u00f9 alto: proposte cospicue di cinema, caroselli pubblicitari con la regia di Luigi Vanzi e protagonisti Lina Morelli e Paolo Stoppa. Il lavoro si svolge principalmente negli stabilimenti Titanus, presso la Farnesina. Qui viene assunto come aiuto dallo scenografo torinese Gino Brosio per la realizzazione di un film da realizzarsi nel deserto del Marocco con la direzione di Robert Aldrich. Si tratta di \"Sodoma e Gomorra\". A capo della seconda troupe di ripresa vi \u00e8 un giovane regista, Sergio Leone, che da poco aveva concluso le riprese di Quo vadis? e Ben-Hur. \u00c8 la nascita di un grande sodalizio tra il famoso autore del Western all'italiana e Carlo Leva, che produrr\u00e0 film come \"Per un pugno di dollari\", \"Per qualche dollaro in pi\u00f9\", \"Il buono, il brutto, il cattivo\" e \"C'era una volta il West\".\nUn'amicizia e un forte impegno culturale lega Carlo Leva al regista e scrittore Enzo Muzii. Nascono scenograf\u00ece per \"Una macchina rosa\", \"Come l'amore\" (Orso d'argento al Festival di Berlino, 1968) e per opere televisive come \"Le radici della mafia\", colossal in cinque film proposto da Rai 1, tratto da Leonardo Sciascia.\nCome titolare del reparto scenografia della Titanus, dai primi anni sessanta gira oltre centoventi tra pellicole e sceneggiati televisivi, viaggiando in tutta Italia, Jugoslavia, Spagna, Grecia, Libia, Stati Uniti, America Latina, Russia e Mongolia.\nNel 2010 Carlo Leva insieme a Barbara Zucchi disegna le sue prime scenografie teatrali per \"Il cronista di Broadway\", il musical scritto e prodotto da David Guido Pietroni con i costumi di Vivienne Westwood.\n\u00c8 morto ad Alessandria il 4 aprile 2020, all'et\u00e0 di 90 anni, per un improvviso malore."}
{"id": "1265009", "revid": "125702358", "url": "https://it.wikipedia.org/wiki?curid=1265009", "title": "Gennaro Licciardi", "text": "Biografia.\nGennaro Licciardi era uno dei boss pi\u00f9 spietati, rispettati e carismatici della Camorra nell'area nord di Napoli. Licciardi \u00e8 stato soprannominato \"'a scigna\" (la scimmia) per le sue capacit\u00e0 da ragazzino di arrampicarsi tra i balconi degli appartamenti che svaligiava. Negli anni 1970 divenne il capozona del clan Giuliano nella zona di Secondigliano. Nel 1981 fu arrestato assieme al suo amico Gennaro Esposito detto \"o\u2019 Curt\". \nFu coinvolto in una rissa con gli esponenti della Nuova Camorra Organizzata durante un processo e riusc\u00ec a sopravvivere alle sedici coltellate infertegli.\nLa dissoluzione della NCO di Cutolo port\u00f2 Licciardi a conquistare un ruolo autonomo e predominante nello scacchiere criminale partenopeo, e gi\u00e0 agli inizi degli anni Novanta era considerato il boss incontrastato della periferia nord della citt\u00e0.\nInsieme a Francesco Mallardo, detto \"Ciccio e' Carlantonio\", ed Edoardo Contini, alias \"o\u2019 Romano\", riusc\u00ec a formare un maxi-cartello criminale denominato Alleanza di Secondigliano.\nNel 1992 fu arrestato, e mor\u00ec a trentotto anni per un'ernia ombelicale nel carcere di Voghera il 3 agosto 1994. Tuttavia, alcune leggende dicono che sia stato avvelenato in carcere."}
{"id": "1265016", "revid": "1310927", "url": "https://it.wikipedia.org/wiki?curid=1265016", "title": "En Avant de Guingamp", "text": "LEn Avant de Guingamp (in bretone \"War-raok Gwengamp\"), meglio noto come Guingamp, \u00e8 una societ\u00e0 calcistica francese con sede nella citt\u00e0 di Guingamp. Milita in Ligue 2 (seconda divisione francese).\nFondato nel 1912, il club disputa i propri incontri casalinghi allo stadio di Roudourou, impianto da 18 000 posti a sedere. Nonostante le dimensioni e le capacit\u00e0 economiche limitate, pu\u00f2 vantare un \"palmar\u00e8s\" che conta due Coupe de France (2008-2009 e 2013-2014), entrambe vinte in finale contro i rivali del Rennes, ed una Coppa Intertoto (1996).\nStoria.\nIl Guingamp fu fondato nel 1912 e, nonostante una storia pressoch\u00e9 inesistente nel massimo campionato francese, ha avuto comunque una tradizione piuttosto solida.\nIl risultato migliore del club \u00e8 la vittoria della coppa nazionale: pur militando nella Ligue 2, il 9 maggio 2009 conquista la sua prima Coppa di Francia superando in una sorta di derby bretone il Rennes in finale per 2-1 e divenendo la seconda squadra che non compete nella massima serie ad aggiudicarsi tale titolo. La vittoria del trofeo permette al club di qualificarsi ai preliminari di Europa League dell'anno successivo, dove viene per\u00f2 eliminato dall'Amburgo al quarto turno preliminare, perdendo 5-1 all'andata e 3-1 al ritorno.\nA parte questa storica vittoria, il Guingamp pu\u00f2 anche vantare la vittoria della Coppa Intertoto 1996.\nA dispetto dei trofei vinti, il Guingamp ha passato soltanto sette stagioni in Ligue 1. Ciononostante \u00e8 ben conosciuto non solo in Francia ma anche all'estero per aver lanciato grandi campioni come Didier Drogba, Florent Malouda, Fabrice Abriel e Vincent Candela. Discorso analogo pu\u00f2 essere fatto per alcuni allenatori come Guy Lacombe, Francis Smerecki e Erick Mombaerts.\nDopo una permanenza nella terza serie francese, il Championnat National, la squadra \u00e8 tornata in Ligue 2 vincendo i play-off promozione del 2011.\nNella stagione 2012-13, la squadra \u00e8 riuscita a conquistare la promozione nella massima serie, promozione che si \u00e8 concretizzata materialmente a due giornate dal termine, grazie alla vittoria del 17 maggio 2013 ottenuta per 1-0 sul campo del Gaz\u00e9lec Ajaccio.\nNella stagione seguente il Guingamp ottiene dai diritti televisivi una somma di 17,4 milioni di euro, cifra considerevole viste le ridotte capacit\u00e0 finanziarie del club.\nAl termine della stagione 2013-14 il Guingamp riesce a ottenere la seconda vittoria in finale di Coppa di Francia battendo, nuovamente, il Rennes, questa volta per 2-0. Questo inaspettato successo permette al piccolo club di prendere parte alla fase a gironi di UEFA Europa League 2014-2015, dove \u00e8 inserito nel gruppo K con Fiorentina, PAOK e Dinamo Minsk. La compagine francese chiude il raggruppamento al secondo posto con 10 punti totalizzati (3 vittorie ed un pareggio, ottenendo solo sconfitte dal club fiorentino primo nel girone) e raggiunge i sedicesimi di finale, traguardo storico; qui, per\u00f2, la Dinamo Kiev si impone sui francesi, ribaltando con un 3-1 in Ucraina la sconfitta per 2-1 subita all\u2019andata in Francia.\nNella stagione 2018-19 il club staziona all\u2019ultimo posto della Ligue 1 per tutto il girone di andata; tuttavia, il 9 gennaio 2019, durante i quarti di finale di Coppa di Lega, il Guingamp riesce a battere per 2-1 i campioni in carica del PSG al Parco dei Principi, guadagnandosi il pass per le semifinali. Tuttavia, esattamente 10 giorni dopo quest\u2019impresa, il match si ripete (questa volta valevole per il campionato) e i parigini infliggono un pesantissimo 9-0 al Guingamp. Il 29 gennaio, durante la semifinale di Coppa di Lega, recupera due gol al portando il match ai calci di rigore, dove il Guingamp, dopo una lunga serie, riesce a trionfare, guadagnandosi la finale. Il 30 marzo seguente il club affronta lo in finale: la partita \u00e8 molto equilibrata e viene decisa soltanto ai calci di rigore, dove questa volta, per\u00f2, sono i rivali a trionfare (4-1 ai tiri dagli undici metri dopo lo 0-0 dei primi 120 minuti); il Guingamp, oltre al trofeo, manca anche l\u2019occasione di qualificarsi ai preliminari di Europa League. In campionato, invece, il club non si sposta mai dall\u2019ultima posizione e conclude la stagione con 27 punti, frutto di sole 5 vittorie e 12 pareggi, tornando cos\u00ec in Ligue 2 dopo sei anni.\nColori e simboli.\nColori.\nLa scelta dei colori sociali del Guingamp \u00e8 dovuta a motivi politici. Infatti questi colori si riferiscono alla corrente politica anticlericale, vicina all'anarco-sindacalismo. Inoltre, il nome \"En Avant\" pu\u00f2 riferirsi ai titoli della stampa socialista creata alla fine del diciannovesimo secolo.\nSimboli ufficiali.\nStemma.\nLo stemma del Guingamp in uso dal 2019 presenta nella parte superiore la scritta EAG e in una fascia nera la denominazione societaria completa. Nella parte inferiore si trova invece la triscele, uno dei simboli della Bretagna. In precedenza veniva usato uno stemma rettangolare molto simile a quello attuale.\nStrutture.\nStadio.\nDal 1921 al 1990 il Guingamp utilizz\u00f2 lo stadio Yves-Jaguin, situato nel comune di Pabu, nel distretto di Montbareil. Inizialmente chiamato semplicemente stadio Montbareil, ricevette il nome di Yves Jaguin, ex presidente del club, nel 1947.\nDal 1990, la squadra utilizza lo stadio di Roudourou, situato a nord-ovest del centro citt\u00e0. Questo stadio contiene 19.060 posti, di cui circa 17.500 posti.\nCentro di allenamento.\nIl Guingamp si allena nelle strutture che sorgono intorno allo stadio di Roudourou. Il terreno \u00e8 in erba sintetica. A volte viene utilizzato anche un terreno in erba naturale. Queste strutture si trovano a cento metri dallo stadio. Infine, i giocatori utilizzano anche di una palestra, situata all'interno dello stadio.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2021-2022.\n\"Aggiornata al 4 gennaio 2022.\""}
{"id": "1265018", "revid": "1714743", "url": "https://it.wikipedia.org/wiki?curid=1265018", "title": "Sancho Ord\u00f3\u00f1ez", "text": "Origine.\nFiglio primogenito del re di Le\u00f3n Ordo\u00f1o II e di Elvira Menendez, figlia del conte Ermenegildo Menendez e Ermessinda Gatonez.\nBiografia.\nNel 924, alla morte del padre, mentre Sancho combatteva contro il fratello, Alfonso, per la successione, lo zio Fruela usurp\u00f2 loro il trono del Leon e Galizia, riunendolo al regno delle Asturie. \nAlla morte di Fruela II, un anno dopo, il figlio di quest'ultimo, Alfonso Froilaz, si dichiar\u00f2 re e incoronato, ma Sancho, in quanto figlio di Ordo\u00f1o II, reclam\u00f2 il trono, che era stato usurpato dallo zio e, dopo poche settimane, assieme ai fratelli, Alfonso e Ramiro, e con l'aiuto del suocero di Alfonso, Sancho I Garc\u00e9s di Navarra, sconfisse Alfonso Froilaz, che si ritir\u00f2 in Galizia, dove si attribu\u00ec il titolo di re.\nSancho rinunci\u00f2 al trono in favore del fratello secondogenito Alfonso, che fu incoronato come Alfonso IV di Le\u00f3n, escludendo cos\u00ec Alfonso Froilaz dalla successione (anche come numero ordinale, Alfonso Froilaz non risulta).\nSancho, aiutato dal fratello Ramiro, port\u00f2 la guerra in Galizia, e in capo ad un anno riusc\u00ec a sconfiggere e cacciare Alfonso Froilaz, che si rifugi\u00f2 nella parte orientale delle Asturie, governandola. Quindi, nel 926, dopo che Sancho e Ramiro ebbero sconfitto Alfonso Froilaz, il regno fu diviso tra i tre fratelli:\nL'anno seguente, nel 927, Sancho spos\u00f2 Goto Mu\u00f1oz, figlia di Munio Gutierrez e Elvira Arrias.\nIl regno di Sancho dur\u00f2 solo tre anni, e, nel 929, alla sua morte, il regno fu nuovamente incorporato nel regno di Leon da Alfonso IV.\nDiscendenza.\nSancho da Goto non ebbe figli e non risulta altra discendenza."}
{"id": "1265027", "revid": "76963", "url": "https://it.wikipedia.org/wiki?curid=1265027", "title": "Odile Speed", "text": "\u00c8 ricordata per aver disegnato su richiesta del marito, in un bozzetto destinato a corredare un articolo sulla rivista scientifica \"Nature\", lo schema del DNA messo a punto dalle \u00e9quipe di studiosi di cui Crick e James Dewey Watson facevano parte.\nBiografia.\nL'incontro fra Speed e Crick, secondo i loro biografi, avvenne in circostanze assolutamente casuali: Odile, la cui madre era francese e padre, di professione gioielliere, inglese, aveva studiato in una scuola d'arte a Vienna ma il divampare della seconda guerra mondiale l'aveva costretta a far rientro in Inghilterra.\nGrazie alla sua conoscenza della lingua tedesca era stata assunta al British Admiralty, il ministero della Marina di Sua Maest\u00e0.\nQui conobbe Crick in una circostanza curiosa, ovvero quando questi l'aiut\u00f2 a raccogliere dei cavolini di Bruxelles che le erano caduti da una borsa.\nIl primo approccio non fu per\u00f2 decisivo, anche per la fama di Don Giovanni che circondava Crick, appena uscito da un matrimonio fallito con Doreen Dodd, da cui aveva avuto un figlio.\nTuttavia, dopo un lungo corteggiamento, Speed cedette sposando nel 1949 lo scienziato, trasferendosi con lui a Cambridge.\nArtista \"bohemien\", disegnatrice di abiti, pittrice di nudi (soggetti dei suoi dipinti furono fra l'altro segretarie del marito e ragazze \"alla pari\" ospitate in casa sua), rimase al fianco di Crick per cinquantacinque anni (dal 1949 al 2004, anno della morte dello scienziato). Ebbero due figlie: Gabrielle, nata nel 1951, e Jacqueline detta Nichols, nata nel 1954.\n\u00c8 morta all'et\u00e0 di ottantasette anni nella sua casa di La Jolla, presso San Diego, in California."}
{"id": "1265031", "revid": "1543377", "url": "https://it.wikipedia.org/wiki?curid=1265031", "title": "Rilievi precarpatici settentrionali", "text": "I rilievi precarpatici settentrionali (in ungherese \u00c9szaki-k\u00f6z\u00e9phegys\u00e9g) sono una catena montuosa a cavallo fra l'Ungheria settentrionale e la Slovacchia. Essa forma una unit\u00e0 geografica unica con la zona slovacca di \"M\u00e1tra-Slanec\". Essi costituiscono il bordo meridionale dei Carpazi Occidentali Interni.\nQuesta zona dell'Ungheria \u00e8 detta anche \"Felf\u00f6ld\", letteralmente \"terre alte\".\nGeografia.\nLa catena montuosa inizia dall'Ansa del Danubio presso Visegrad e si snoda per circa 200\u00a0km in direzione da ovest a est, arrivando fino alla regione slovacca di Zempl\u00edn. \u00c8 composta da diverse unita geomofologiche separate. Partendo da Ovest si incontrano:"}
{"id": "1265043", "revid": "367445", "url": "https://it.wikipedia.org/wiki?curid=1265043", "title": "Giovanna Civitillo", "text": "Biografia.\nDi famiglia originaria di Alvignano in provincia di Caserta, inizia gli studi di danza classica e moderna a San Gennaro Vesuviano (NA) presso l'Accademia Arte e Spettacolo \"Spazio Danza\" diretta da Rosa Varriale e Francesco Imperatore nel 1986. Si diploma nel 1994 con il ruolo di Teresina nel balletto \"Napoli\" di August Bournonville presso il Teatro Bellini di Napoli. Durante gli studi con il centro partecipa a vari concorsi nazionali e internazionali di danza: come solista vince il terzo premio al concorso di Genzano di Roma ed \u00e8 finalista a Rieti nella Settimana Internazionale della Danza. \nNel 1996 inizia a lavorare in televisione, sia sui canali Rai sia Mediaset, come ballerina in diversi programmi, come \"Fantastica italiana\" (1997), \"Carr\u00e0mba! Che sorpresa\" (1998), \"Beato tra le donne\" (1999), \"Domenica in\" (2001). Dal 2002 al 2006 ha affiancato il suo futuro marito Amadeus nel programma \"L'eredit\u00e0\" in onda su Rai 1, sempre nel ruolo di ballerina e valletta. Nel gennaio 2004 Giovanna viene criticata da Lucia Annunziata per alcuni stacchetti messi in scena durante il programma. In questo periodo \u00e8 stata ospite in diverse trasmissioni come \"I raccomandati\" condotto da Carlo Conti, e \"La grande notte del luned\u00ec sera\" condotto da Simona Ventura.\nNel 2006 ha seguito il compagno Amadeus ed \u00e8 passata in Mediaset, affiancandolo nel quiz \"1 contro 100\", trasmesso nella fascia preserale di Canale 5. In questi anni ha proseguito gli studi di danza, aprendo anche diversi corsi per aspiranti ballerini e showgirl. Nel 2012 partecipa a una puntata di \"Camera Caf\u00e9\" su Italia 1. Nel 2015-2016 torna in televisione entrando a far parte del Minimondo di \"Avanti un altro!\" su Canale 5 nel ruolo di \"Giovanna, la moglie di Amadeus\".\nDal 2018 \u00e8 ospite ricorrente del programma \"Detto fatto\", in onda su Rai 2; sempre nello stesso anno, il 17 novembre, partecipa come ospite allo \"Zecchino d'Oro 2018\".\nNel 2020, vista la conduzione del marito, Amadeus, al festival di Sanremo, viene scelta da \"La vita in diretta\" come inviata del programma da Sanremo, per la settimana in cui si svolge il festival. Dopo la riconferma del conduttore veronese (ravennate di nascita) alla guida della rassegna per il 2021, la showgirl partenopea viene confermata come conduttrice del \"Primafestival\", affiancata da Giovanni Vernia e Valeria Graci.\nVita privata.\nNel 2003, durante la realizzazione del programma \"L'eredit\u00e0\", in cui lavorava come ballerina, ha iniziato una relazione sentimentale con il conduttore televisivo Amadeus, dal quale ha avuto un figlio, Jos\u00e8 Alberto, nato il 18 gennaio 2009. Si \u00e8 sposata con Amadeus il 12 luglio dello stesso anno. Dieci anni dopo la coppia si sposa in chiesa."}
{"id": "1265050", "revid": "767487", "url": "https://it.wikipedia.org/wiki?curid=1265050", "title": "La terra del desiderio", "text": "La terra del desiderio (\"Skepp till India land\") \u00e8 un film di origine teatrale del 1947 diretto dal regista svedese Ingmar Bergman, presentato in concorso al 2\u00ba Festival di Cannes.\nTrama.\nJohannes \u00e8 un marinaio che ritorna in patria dopo sette anni di viaggio e ritrova Sally, la ragazza che un tempo aveva amato e riaffiorano in lui tanti ricordi. Accortosi di amarla ancora glielo dichiara ma Sally lo respinge. Johannes cammina vagando sulla spiaggia e ripensa al passato, a qualcosa avvenuto sette anni prima durante un recupero marino. Essendo assente il capitano Blom, suo padre, egli, per tenere sotto controllo i marinai, assume il comando dell'operazione. Blom intanto se la passa tra un'osteria e l'altra e in una di questa fa scoppiare una rissa e, dopo aver corteggiato una sciantosa di nome Sally, la porta via con s\u00e9. Nel frattempo viene diagnosticata a Blom una grave malattia agli occhi che lo porter\u00e0 alla cecit\u00e0.\nSally va ad abitare nella barca della famiglia Blom, ma tra il padre violento e Johannes si scatenano furiose liti. A poco a poco tra Johannes e Sally nasce l'amore e questo fa s\u00ec che la rabbia del padre diventi ancora pi\u00f9 forte. Mentre la moglie di Blom cerca di convincere il marito a ritornare da lei, i due giovani fanno l'amore in un vecchio mulino e in seguito Sally confesser\u00e0 al capitano il suo amore per Johannes. Segue una animata discussione in cui Sally dice al capitano: \"Non sei altro che un fallito\".\nDurante la ripresa dell'operazione di recupero, dove Johannes lavora sotto la chiglia come palombaro mentre il padre \u00e8 addetto alla pompa, quest'ultimo cerca di ucciderlo interrompendo il flusso d'aria che va allo scafandro. Johannes viene salvato ma il capitano, preso da un raptus di follia, fa inabissare in mare il relitto recuperato danneggiando tutto. Tornato a riva, raggiunge la gar\u00e7onni\u00e8re e la distrugge, ma quando arriva la polizia per arrestarlo si lancia dalla finestra.\nDopo questo sconvolgente episodio, Johannes si imbarca come marinaio e parte per l'India, mentre Sally ritorna a cantare e a ballare nello squallido locale dove lavorava prima.\nCuriosit\u00e0.\nCameo del regista Ingmar Bergman: \u00e8 l'uomo col berretto al luna park."}
{"id": "1265051", "revid": "121340855", "url": "https://it.wikipedia.org/wiki?curid=1265051", "title": "Arjun Appadurai", "text": "Biografia.\nNato in India, ma formato negli Stati Uniti, \u00e8 considerato uno dei massimi esponenti degli Studi postcoloniali. I suoi lavori, incentrati prevalentemente sulle riconfigurazioni culturali tipiche della modernit\u00e0 causate dai processi di globalizzazione e dall'avvento dei nuovi media, sono per certi versi assimilabili alla corrente detta \"Cultural studies\". \nEgli parla della indigenizzazione, un processo per cui un oggetto o un comportamento proveniente dall'esterno viene tradotto nella cultura indigena e quindi viene introdotto nella situazione locale. \nLe sue riflessioni partono da studi di casi particolari, ad esempio ricerche etnografiche in villaggi Tamil nell'India meridionale postocoloniale o studi sugli ingegneri informatici di origine indiana della Silicon Valley, per giungere a considerazioni sui concetti di \"modernit\u00e0\" e \"globalizzazione\". La propria provenienza dalla moderna borghesia indiana e la migrazione come studente e poi come professore negli Stati Uniti sono altre esperienze utilizzate come spunto di riflessione.\nTeoria dei flussi culturali globali.\nLe logiche sociali e le dinamiche culturali della mondializzazione si dispiegano attraverso diverse articolazioni spazio-temporali con differenti modalit\u00e0 di interazione e mediazione, per ridisegnare gruppi, singoli e i loro reciproci rapporti. Si \u00e8 sentita quindi l'esigenza di reinventare un vocabolario antropologico partendo dal superamento dell'approccio caratterizzato da criteri della discontinuit\u00e0 e stabilit\u00e0 culturali. \u00c8 emerso il progetto di una antropologia multi-situata che, abbandonando l'identificazione con il terreno come spazio delimitato e stabile, \"si dedicasse allo studio delle connessioni e delle ramificazioni\". Questa antropologia multi-situata \u2013 come vera e propria strategia metodologica adeguata alla studio della globalizzazione \u2013 contribuisce a restituire un quadro di esperienze inedite di relazione, evidenziano interdipendenze e gerarchie in cui entrano in gioco una molteplicit\u00e0 di aspetti, oggi fondati sull'ineguale distribuzione di capitali culturali.\nQuesta caratterizzazione immateriale del modo di produzione prevalente del capitalismo avanzato \u2013 definito come \"cognitivo-finanziario\" \u2013 si nutre della disponibilit\u00e0 di un flusso comunicativo e mediatico rispetto a cui si manifestano diverse modalit\u00e0 di appropriazione indubbiamente creative. La pervasivit\u00e0 dei media (insieme alle migrazioni di massa - \"individuali\" e \"collettive\" - o alla produzione globale dei linguaggi e delle tecnologie) costituiscono tutti fattori che determinano esperienze inedite dell'identit\u00e0 e della cultura, in primo luogo nella produzione di nuovi ambiti dell'immaginazione.\nArjun Appadurai, nel 1996, ha tentato di definire questi aspetti analizzando il \u201crelativo disancoramento della produzione di valori, simboli e identit\u00e0 dal legame con i territori e con i confini delle diverse realt\u00e0 nazionali\u201d, individuando come aspetto saliente dei flussi culturali nell'economia del sistema-mondo globale \u2013 di derivazione marxista ma di orizzonte ben pi\u00f9 ampio \u2013 la configurazione di almeno cinque nuovi scenari (letteralmente, landscapes, ovvero panorami):\nIn quest'ottica, ad esempio, i film di Bollywood possono essere considerati come \"mediascapes\" consumati dai soggetti dell\"ethnoscapes\" indiana. Questi differenti scenari, comunque, sono declinati dalle contingenze storiche tramite diverse mediazioni (stato, politica, gruppi sociali, movimenti) e si propongono all'attore sociale come elementi primi di combinazioni in rapporto a cui egli struttura attivamente la sua esperienza del mondo e il suo immaginario che, secondo Appadurai, \u00e8 assolutamente centrale nel flusso dinamico della globalizzazione. \nQuesta \"Teoria dei flussi culturali globali\" disegna un modello complesso, non riducibile a una metafora meccanica e anzi aperto tanto alle dimensioni locali quanto alla caoticit\u00e0. Le relazioni tra flussi che si creano e disarticolano dipendono dal contesto concreto, che in qualche modo seleziona e determina relazioni di causa-effetto su scala locale: i fenomeni del lavoro o dei movimenti finanziari o flussi mediatici certamente interagiscono, ma lo fanno non in nome di uno schema prefissato, quanto piuttosto secondo circostanze locali. \nPer Appadurai alcuni fenomeni che possono essere considerati come \"fenomeni della globalizzazione\" si rivelano, in un certo qual senso, come \"fenomeni di indigenizzazione\". Soggetti de-territorializzati come i migranti si costruiscono identit\u00e0 contingenti, generando paradossali condizioni di etnicit\u00e0:\nNonostante ci\u00f2, quello che si evince dagli studi di Appadurai sulla globalizzazione \u00e8 che l\"antropologia del contemporaneo\" non ha dunque bisogno di un nuovo macrosistema globale, quanto piuttosto dellelaborazione di concetti che consentano di analizzare queste dimensioni; da qui proprio l'obiettivo del lavoro dell'antropologo indiano: mettere a disposizione un \u00abvocabolario tecnico ragionevolmente economico\u00bb come base di partenza per un'analisi del globale ancora tutta da fare."}
{"id": "1265054", "revid": "1272592", "url": "https://it.wikipedia.org/wiki?curid=1265054", "title": "Maria Anna d'Asburgo-Lorena", "text": ""}
{"id": "1265057", "revid": "125150562", "url": "https://it.wikipedia.org/wiki?curid=1265057", "title": "Carlo Simi", "text": "Biografia.\nCarlo Simi \u00e8 stato uno dei maggiori scenografi italiani, conosciuto particolarmente per la collaborazione con Sergio Leone a partire dal 1964; per \"C'era una volta in America\" (1984) ricevette un Nastro d'argento per la miglior scenografia.\nSimi ha inoltre lavorato con registi come Sergio Corbucci, Sergio Sollima, Lucio Fulci, Maurizio Zaccaro, Carlo Verdone e Pupi Avati. Proprio grazie alla collaborazione con quest'ultimo, nel 1992, ha vinto il Premio David di Donatello per il miglior scenografo, con il film \"Bix\"."}
{"id": "1265069", "revid": "1632387", "url": "https://it.wikipedia.org/wiki?curid=1265069", "title": "Eine Kleine Nachtmusik (album)", "text": "Eine Kleine Nachtmusik \u00e8 il primo e finora unico live (ufficiale) pubblicato dal gruppo speed metal inglese Venom, nel 1986."}
{"id": "1265070", "revid": "1318658", "url": "https://it.wikipedia.org/wiki?curid=1265070", "title": "Serfaus", "text": "Serfaus \u00e8 un comune austriaco di 1 127 abitanti nel distretto di Landeck, in Tirolo. \u00c8 la pi\u00f9 piccola localit\u00e0 del mondo ad avere una metropolitana.\nGeografia fisica.\nSerfaus si trova fra Landeck e Nauders, .\nStoria.\nDalla met\u00e0 degli anni sessanta del Novecento la localit\u00e0 sciistica di Serfaus vide un notevole incremento di turismo invernale.\nGeografia antropica.\nSuddivisioni amministrative.\nSerfaus conta, oltre al capoluogo stesso, otto frazioni: Feld, Heuberg, Madatschen, Samnaun, Sch\u00f6negg, Sankt Zeno, Tschupbach e Untert\u00f6sens.\nEconomia.\nStazione sciistica, fa parte del comprensorio Serfaus\u2013Fiss\u2013Ladis che comprende anche i due vicini comuni di Fiss e Ladis. Il comprensorio, , conta numerosi impianti di risalita.\nInfrastrutture e trasporti.\nSerfaus \u00e8 nota, come Gmunden per la tramvia, per essere il pi\u00f9 piccolo centro abitato al mondo a possedere una rete di metropolitana urbana, costituita da una linea. Dalla met\u00e0 degli anni sessanta del Novecento la localit\u00e0 sciistica di Serfaus vide un notevole incremento di turismo invernale, tanto da costringere le autorit\u00e0 locali a chiudere la centrale \"Dorfbahnstra\u00dfe\" al traffico privato e istituire un servizio di navetta turistica con alcuni autobus. Presto anche questa soluzione si rivel\u00f2 di difficile gestione, pertanto il consiglio comunale pens\u00f2 di dotare il paese di un sistema di trasporto sotterraneo. L'infrastruttura \u00e8 stata pensata come un vero servizio di metropolitana, tanto da rendere Serfaus il pi\u00f9 piccolo paese al mondo ad avere un servizio sotterraneo analogo.\nA livello stradale, il comune lambisce la Bundesstra\u00dfe 180, mentre lo svincolo autostradale pi\u00f9 vicino (a Landeck, sull'A12 Inntal Autobahn) \u00e8 a circa 20\u00a0km."}
{"id": "1265074", "revid": "486946", "url": "https://it.wikipedia.org/wiki?curid=1265074", "title": "Ferdinando d'Asburgo-Lorena", "text": ""}
{"id": "1265075", "revid": "1982", "url": "https://it.wikipedia.org/wiki?curid=1265075", "title": "Eine Kleine Nachtmusik", "text": ""}
{"id": "1265077", "revid": "287204", "url": "https://it.wikipedia.org/wiki?curid=1265077", "title": "Drago Jan\u010dar", "text": "Biografia.\nJan\u010dar nacque a Maribor, citt\u00e0 industriale nel nord-est della Slovenia; suo padre era stato partigiano. Come studente all'Universit\u00e0 di Maribor, all'inizio degli anni settanta, fu capo redattore del giornale studentesco \"Katedra\". A causa di alcuni articoli critici contro il regime comunista dovette lasciare il giornale. Nel 1974 fu accusato di \"diffusione di propaganda ostile\" per aver introdotto in Jugoslavia un volume sul massacro dei \"domobranci\", che aveva comperato nella vicina Carinzia austriaca. Fu condannato a un anno di reclusione, ma venne rilasciato dopo tre mesi. Lo stesso anno venne arruolato nell'esercito jugoslavo e mandato a prestare servizio in Serbia, dove fu vittima di sistematici maltrattamenti da parte dei superiori, a causa del suo status di \"sovversivo\". \nTornato in Slovenia, decise di dedicarsi esclusivamente alla scrittura. Non riuscendo a pubblicare i suoi libri, trov\u00f2 lavoro al quotidiano di Maribor \"Ve\u010der\", dove per\u00f2 non pot\u00e9 scrivere articoli e fu assegnato a lavori amministrativi. Alla fine degli anni settanta si trasfer\u00ec a Lubiana, dove lavor\u00f2 come sceneggiatore e aiuto regista in alcune produzioni cinematografiche. A Lubiana conobbe numerosi dissidenti politici, tra i quali il poeta Edvard Kocbek e il filosofo Ivan Urban\u010di\u010d, . Dopo la morte di Tito e la graduale liberalizzazione in campo culturale, Jan\u010dar pot\u00e9 lavorare con numerose compagnie teatrali come sceneggiatore e pubblic\u00f2 i suoi primi romanzi.\nDal 1987 al 1991 fu presidente dell\"'Associazione degli scrittori sloveni\", usando la propria posizione per promuovere la democratizzazione del Paese. Nelle elezioni del 1990 sostenne apertamente l'Opposizione Democratica della Slovenia e la successiva decisione per l'indipendenza della Slovenia.\nLa prosa di Jan\u010dar , mentre i contenuti ruotano intorno alla questione del rapporto tra l'individuo e le istituzioni reppressive, come prigioni, galere, manicomi, caserme. Il suo stile \u00e8 spesso laconico e allo stesso tempo ironico. I suoi romanzi sono quasi sempre legati a concrete vicende storiche dell'Europa centrale, la cui sorte .\nJan\u010dar \u00e8 anche autore di numerosissimi saggi, nei quali analizza con pungente ironia le questioni politiche e culturali slovene e europee. Sostenitore della necessit\u00e0 dell'impegno civile, sostenne la causa dei bosgnacchi nelle guerre jugoslave e guid\u00f2 una delegazione di scrittori sloveni che visitarono la Sarajevo assediata. Nelle elezioni del 2000 e 2004 diede il suo pubblico appoggio al Partito Democratico Sloveno.\nJan\u010dar \u00e8 uno dei pi\u00f9 noti scrittori sloveni contemporanei: le sue opere sono tradotte in 18 lingue, tra le quali anche l'hindi, il kazako e l'irlandese.\nNel 2003 ha vinto il Premio Herder, nel 2016 il Premio Internazionale Ignazio Silone e nel 2020 il Premio di Stato austriaco per la letteratura europea."}
{"id": "1265081", "revid": "73997", "url": "https://it.wikipedia.org/wiki?curid=1265081", "title": "Eine Kleine Nachtmusik (Venom)", "text": ""}
{"id": "1265083", "revid": "1516566", "url": "https://it.wikipedia.org/wiki?curid=1265083", "title": "Operazione Windmill", "text": "L'operazione Windmill (OpWml) \u00e8 stata una missione esplorativa di addestramento della US Navy svoltasi in Antartide durante gli anni 1947-48. Questa operazione si svolse a poca distanza dalla prima spedizione statunitense nell'area: l'operazione Highjump. \nLa spedizione era guidata dal comandante Gerald L. Ketchum, della USS \"Burton Island\", che fungeva da nave ammiraglia della Task Force 39 (composta dalla stessa e dalla USS \"Edisto\").\nOltre agli scopi di addestramento, la spedizione aveva anche scopi geografici e di rilevazione di dati scientifici; alcune esplorazioni terrestri condotte nell'ambito dell'Operazione Windmill avevano inoltre lo scopo di verificare e sistematizzare i fotorilievi aerei di alcune aree interessate dalla precedente Operazione Highjump.\nL'arcipelago delle isole Windmill prende il nome dall'operazione. "}
{"id": "1265084", "revid": "146644", "url": "https://it.wikipedia.org/wiki?curid=1265084", "title": "Operation Windmill", "text": ""}
{"id": "1265086", "revid": "22475", "url": "https://it.wikipedia.org/wiki?curid=1265086", "title": "Pachuca", "text": "Pachuca (nome ufficiale \"Pachuca de Soto\", in otom\u00ed: \"Nj\u00fcnthe\" o \"H\u00f1u\u0331nthe\") \u00e8 una citt\u00e0 ( abitanti) del Messico centro-meridionale, capitale dello stato di Hidalgo e del comune omonimo.\nStoria.\n\u00c8 conosciuta popolarmente dai suoi abitanti come \"La bella ariosa\", poich\u00e9 tra giugno ed ottobre vi arrivano venti fino a 75\u00a0km/h provenienti da nordest. I suoi abitanti sono conosciuti come \"pachuque\u00f1os\". Si trova a 96\u00a0km al nord di Citt\u00e0 del Messico, ad un'altitudine tra e metri sul livello del mare.\nPachuca fa parte di uno dei centri minerari pi\u00f9 importanti del Messico, e bench\u00e9 l'attivit\u00e0 produttiva sia diminuita negli ultimi decenni, qualunque menzione della citt\u00e0 \u00e8 strettamente relazionata col settore minerario. Qui per la prima volta si us\u00f2 il metodo di amalgamazione per l'ottenimento dell'argento. \u00c8 inoltre culla del calcio in Messico ed \u00e8 ampiamente conosciuta per la sua gastronomia, principalmente i pasti (calzoni).\nLuoghi e monumenti di interesse.\nTorre de Reloj.\nLa \"Torre de Reloj\" \u00e8 una torre con orologio alta ben 40 m, con quattro sculture nelle nicchie, che rappresentano la libert\u00e0, l'indipendenza, la riforma e la repubblica."}
{"id": "1265087", "revid": "146644", "url": "https://it.wikipedia.org/wiki?curid=1265087", "title": "Windmill Operation", "text": ""}
{"id": "1265088", "revid": "146644", "url": "https://it.wikipedia.org/wiki?curid=1265088", "title": "Windmill operation", "text": ""}
{"id": "1265091", "revid": "767487", "url": "https://it.wikipedia.org/wiki?curid=1265091", "title": "OOMPH!", "text": "Gli OOMPH! sono un gruppo industrial metal tedesco, appartenente alla Neue Deutsche H\u00e4rte, formatosi a Braunschweig nel 1989. Sono considerati i pionieri di tale corrente, ed assieme ai Rammstein, ne sono tra i principali innovatori.\nStile e influenze.\nIl mutamento di stile tra il primo CD \"OOMPH!\" (1992) e il suo successore \"Sperm\" (1994) appare piuttosto evidente: da un album di musica elettronica e influenzato dal \"Crossover\" tedesco, si passa ad uno in cui si accentuano notevolmente gli elementi hard rock e metal, in particolare i riff pesanti di chitarra, ma senza abbandonare le radici elettroniche del gruppo. Questo mutamento getta le basi per la nascita di quel particolare genere musicale che \u00e8 la Neue Deutsche H\u00e4rte, che trover\u00e0 nei Rammstein i suoi migliori e pi\u00f9 famosi interpreti. Gli stessi Rammstein, in varie interviste, hanno dichiarato di essere stati ispirati dagli OOMPH!.\nParadossalmente, nonostante siano stati una fonte d'ispirazione per il sestetto di Berlino Est, gli OOMPH! hanno raggiunto il grande successo solo dopo la consacrazione dei Rammstein, avvenuta con \"Sehnsucht\", in quanto la popolarit\u00e0 raggiunta dalla band di Till Lindemann e la successiva crescita di interesse per la musica tedesca sono servite da traino anche per loro.\nLive.\nDurante i primi concerti il gruppo non suonava alcuno strumento, e Dero cantava i brani con la musica registrata in studio in sottofondo. Dopo un po' incontrarono Leonard Christian, che \u00e8 tuttora il batterista degli OOMPH! nei live, e Tobi, il loro primo bassista per i live, sostituito poi nel 2004 da Hagen Godicke."}
{"id": "1265100", "revid": "729019", "url": "https://it.wikipedia.org/wiki?curid=1265100", "title": "Gerald Ketchum", "text": "Comandante della Us Navy \u00e8 stato responsabile della \"Task Force 39\": formata da 500 uomini e due navi, il gruppo si \u00e8 reso protagonista dell'operazione Windmill in Antartide nell'estate 1947-48.\nPortano il suo nome il territorio antartico di Ketchum Ridge e il Ghiacciaio Ketchum."}
{"id": "1265101", "revid": "146644", "url": "https://it.wikipedia.org/wiki?curid=1265101", "title": "Gerald L. Ketchum", "text": ""}
{"id": "1265112", "revid": "74801", "url": "https://it.wikipedia.org/wiki?curid=1265112", "title": "King's Lynn", "text": "King's Lynn \u00e8 una cittadina portuale nella contea del Norfolk, nella parte centrale dell'Inghilterra.\nGeografia.\nKing's Lynn, situata lungo le rive del fiume Great Ouse, nel Norfolk occidentale, a a sud dell'estuario del Wash. La cittadina \u00e8 situata a ad ovest di Norwich e a a nord-est di Peterborough. \u00c8 la terza citt\u00e0 per ampiezza del comprensorio di Norfolk dopo Norwich e Great Yarmouth.\nStoria.\nLa cittadina sorse nel X secolo lungo le rive del Great Ouse, tuttavia fu menzionata per la prima volta solo nell'XI secolo. Nei secoli successivi, grazie ai suoi legami con la Lega Anseatica, divenne uno dei principali porti inglesi.\nPer lungo tempo ha avuto i nomi di \"Bishop's Lynn\" e \"Lynn Regis\". Ha assunto la denominazione attuale nel 1538 dopo la dissoluzione dei monasteri.\nDurante la prima guerra mondiale fu una delle prime citt\u00e0 britanniche ad essere bombardate dal cielo dai tedeschi. Accadde il 19 gennaio 1915 quando l'attacco di Zeppelin, caus\u00f2 la morte di oltre venti persone."}
{"id": "1265119", "revid": "486946", "url": "https://it.wikipedia.org/wiki?curid=1265119", "title": "Ferdinando d'Austria-Este", "text": ""}
{"id": "1265131", "revid": "767487", "url": "https://it.wikipedia.org/wiki?curid=1265131", "title": "Isen (Baviera)", "text": "Isen \u00e8 un comune tedesco di 5.228 abitanti, situato nel land della Baviera."}
{"id": "1265134", "revid": "110157", "url": "https://it.wikipedia.org/wiki?curid=1265134", "title": "The Very Best of The Jam", "text": "The Very Best of The Jam \u00e8 il terzo greatest hits dei The Jam ed \u00e8 stato pubblicato nel 1997."}
{"id": "1265137", "revid": "52953", "url": "https://it.wikipedia.org/wiki?curid=1265137", "title": "Monodontidae", "text": "La famiglia Monodontidae, dell'ordine dei Cetacei, comprende due insolite specie di mammiferi: il narvalo, il cui maschio presenta una lunga zanna, e il bianco beluga. Si conoscono inoltre quattro generi fossili appartenenti a questa famiglia: \"Bohaskaia\", \"Denebola\", \"Haborodelphis\" e \"Casatia\", quest'ultimo descritto per il pliocene italiano, con l'unica specie nota \"Casatia thermophila\"."}
{"id": "1265139", "revid": "1931864", "url": "https://it.wikipedia.org/wiki?curid=1265139", "title": "Sanhuang Paochui", "text": "Il San Huang Pao Chui Quan \u4e09\u7687\u70ae\u9524\u62f3 - il colpo esplosivo dei tre talenti - dove i tre talenti rappresentato: il cielo, la terra e l'uomo. \u00c8 uno stile di arti marziali cinesi del nord della Cina. Il termine \u4e09\u7687 \u00e8 legato alla tradizione culturale cinese, ad una condizione di armonia di chi pratica, e quindi al libro dei mutamenti. Si associa anche il termine \u4e09\u7687 ai tre imperatori leggendari (detti anche i \u00abtre augusti\u00bb) che secondo alcuni racconti sarebbero i fondatori dello stile: Fuxi (\u4f0f\u7fb2) il Sovrano del Cielo (Tianhuang \u5929\u7687), Shennong (\u795e\u8fb2) il Sovrano della Terra (Dihuang \u5730\u7687) e Huangdi (\u9ec4\u5e1d) il Sovrano degli Uomini (Renhuang \u4eba\u7687). Mentre, per il termine Pao Chui \u00e8 bene fare chiarezza. Per \"Chui\" originariamente era utilizzato il carattere \u6376 che \u00e8 un verbo e significa colpire qualcosa con un martello - martellare. Successivamente il carattere utilizzato \u00e8 stato \u9524, un sostantivo: un utensile con la testa in metallo pesante ed una impugnatura, come un martello. Pao Chui \u70ae\u9524, scritto anche \u7832\u9524, indica una situazione di battaglia, ovvero una condizione di stato ardente di quando si combatte, questo nome \u00e8 dovuto al suo modo tipico di sferrare i colpi, paragonabile alla potenza delle palle di cannone associata all'esplosivit\u00e0 della polvere da sparo.\nIn altre fonti la scuola si sarebbe chiamata Sanhuangmen (\u4e09\u7687\u95e8, Scuola dei Tre Sovrani), oppure Renzhongmen (\u4eba\u5b97\u95e8, Scuola degli Antenati dell'Uomo) o ancora Renzumen (\u4eba\u7956\u95e8).\nLa Storia.\nLetteratura e reperti storici attribuiscono l\u2019origine dello Stile tra il 1600 ed il 1700 d.C. a Qi\u00e1o S\u0101nxi\u00f9 \u4e54\u4e09\u79c0 (1\u00aa generazione), originario di J\u00eczh\u014du (Hebei), che lo insegn\u00f2 a suo figlio: Qi\u00e1o H\u00e8l\u00edng \u4e54\u9e64\u9f84 (2\u00aa generazione), che lo diffuse.\nSi narra, anche, che a Qi\u00e1o S\u0101nxi\u00f9 lo stile venne insegnato da un monaco di nome Y\u00fa P\u01d4zh\u00e0o (\u4e8e\u666e\u7167), il quale dopo aver scalato il monte \u00c9m\u00e9i (\u5ce8\u5d4b\u5c71), situato nella provincia del S\u00ecchu\u0101n (\u56db\u5ddd), all'arrivo, divenne allievo di un sacerdote taoista che gli insegn\u00f2 il primo stile di P\u00e0o Chu\u00ed \u70ae\u9524. Molti Anni dopo, una volta padroneggiata l'arte, la insegn\u00f2 a Qi\u00e1o S\u0101nxi\u00f9 \u4e54\u4e09\u79c0 .\nLo stile, come detto, \u00e8 stato in seguito diffuso dal figlio di Qiao, Qiao Heling (\u4e54\u9e64\u9f84) che lo ha insegnato a Song Mailun (\u5b8b\u8fc8\u4f26) dello Hebei e a Yu Liandeng (\u4e8e\u8fde\u767b) dello Shandong, ed anche a Zhang Wencai e Wang Shuangkui, questi ultimi non hanno avuto allievi.\nSong Mailun (\u5b8b\u8fc8\u4f26) modific\u00f2 lo stile, dando origine al ramo S\u00f2ng \u5b8b, mentre Yu Liandeng non modific\u00f2 lo stile ed oggi \u00e8 riconosciuto come ramo Y\u00fa \u4e8e. \nAlla fine del XIX secolo, con l\u2019apertura degli orizzonti del Paese, industrie e commercio fiorirono, molti nobili e affaristi cavalcarono l\u2019onda del periodo ed iniziarono ad aumentare di conseguenza le richieste di agenzie di scorta per la protezione dei ricchi uomini d\u2019affari. Basandosi sulla grande reputazione conquistata nell\u2019ambiente delle arti marziali e sugli importanti contatti nel palazzo del Principe Chun, S\u00f2ng M\u00e0il\u00fan apr\u00ec l\u2019agenzia di scorta (Bi\u0101oj\u00fa \u9556\u5c40) chiamata \u201c\u4eac\u90fd\u4f1a\u53cb\u9556\u5c40, J\u012bngd\u016b Hu\u00ecy\u01d2u Bi\u0101oj\u00fa\u201d a Pechino. L\u2019agenzia si distinse presto per i servigi offerti alla famiglia reale, e ci\u00f2 contribu\u00ec ad aumentare ulteriormente la fama del S\u0101n Hu\u00e1ng P\u00e0o Chu\u00ed Qu\u00e1n. Oltre 1000 persone, pur praticando altri stili di lotta, dovettero apprendere lo stile tramandato da S\u00f2ng M\u00e0il\u00fan per entrare a far parte della sua agenzia. Quando nel 1900, successivamente alla rivolta anti occidentale dei boxer, l\u2019Alleanza delle otto nazioni attacc\u00f2 Pechino e l\u2019Imperatrice vedova C\u00edx\u01d0 (\u6148\u79a7) fugg\u00ec in occidente, la maggior parte delle sue guardie personali provenivano dall\u2019agenia Hu\u00ecy\u01d2u, ed il leader della scorta armata era L\u01d0 Y\u00e1och\u00e9n \u674e\u5c27\u81e3 (5\u00aa generazione), allievo di S\u00f2ng C\u01ceich\u00e9n \u5b8b\u5f69\u81e3 (4\u00aa generazione nipote di S\u00f2ng M\u00e0il\u00fan), che aveva raccolto il testimone di S\u00f2ng M\u00e0il\u00fan ed era ora a capo del S\u0101n Hu\u00e1ng P\u00e0o Chu\u00ed Qu\u00e1n. Dopo essere riuscito a ricondurre l\u2019Imperatrice e la sua corte sani e salvi a Pechino, la fama di L\u01d0 Y\u00e1och\u00e9n crebbe notevolmente. L\u01d0 Y\u00e1och\u00e9n (\u674e\u5c27\u81e3),dopo aver appreso lo stile da S\u00f2ng C\u01ceich\u00e9n (\u5b8b\u5f69\u81e3) lavor\u00f2 nell\u2019agenzia Hu\u00ecy\u01d2u per ben 27 anni e dopo il 1921, anno di chiusura dell\u2019agenzia, decise di aprire una casa del t\u00e8 grazie alla quale continu\u00f2 anche a promuovere il W\u01d4sh\u00f9.\nDopo l'invasione giapponese di Pechino, L\u01d0 Y\u00e1och\u00e9n \u00e8 stato arrestato a causa di alcuni traditori. A quel tempo, un ufficiale giapponese di nome Takeda Nishi \u6b66\u7530\u897f \u2013 judoka \u2013 che aveva sentito molto parlare di L\u01d0 Y\u00e1och\u00e9n lo sfid\u00f2 a combattere. Se il M\u00b0 L\u01d0 avesse vinto sarebbe stato rilasciato altrimenti avrebbe dovuto piegarsi ed adorarlo. Non ci volle molto perch\u00e9 l\u2019ufficiale giapponese, nonostante fosse pi\u00f9 giovane, andasse a terra due volte. Takeda, ordin\u00f2 la liberazione di L\u01d0 Y\u00e1och\u00e9n.\nL\u01d0 Y\u00e1och\u00e9n (\u674e\u5c27\u81e3) visse una vita lunga ed in salute, mor\u00ec all\u2019et\u00e0 di 97 anni. La sua carriera di marzialista termin\u00f2 solo negli anni \u201970 e, tra i tanti praticanti e maestri di stili vari che lo circondavano quotidianamente per discutere con lui di arti marziali e per chiedere consiglio, tramand\u00f2 il S\u0101n Hu\u00e1ng P\u00e0o Chu\u00ed Qu\u00e1n al giovane Y\u01d0n Sh\u00f9z\u0113ng \u5c39\u6811\u589e (1941-2012 6\u00aa generazione) che, fino al 2012, anno della sua scomparsa, contribu\u00ec a mantenere in vita la tradizione di questo stile.\nDallo H\u00e9b\u011bi a Pechino, la tradizione della disciplina continua ancora oggi grazie al Maestro X\u01d4 Zh\u00ecqi\u00e1ng \u8bb8\u5fd7\u5f3a (7\u00aa generazione), erede diretto del M. Y\u01d0n Sh\u00f9z\u0113ng \u5c39\u6811\u589e e custode di questa secolare tradizione marziale. \nLo Stile in Italia.\nIl S\u0101n Hu\u00e1ng P\u00e0o Chu\u00ed Qu\u00e1n arriva per la prima volta in Italia, per la precisione a Casarano (LE), nel 2009 con Alessandro Astore (8^ generazione), studente del M. Y\u01d0n Sh\u00f9z\u0113ng ed allievo poi del M. X\u01d4 Zh\u00ecqi\u00e1ng.\nCaratteristiche.\nL'essenza della pratica del San Huang Pao Chui Quan si fonda sulla formazione e trasformazione del corpo (Shenti Bianhua, \u8eab\u4f53\u53d8\u5316). La finalit\u00e0 \u00e8 quella di mobilizzare e allungare determinate parti del corpo, come articolazioni, tendini e muscoli (\u4f38\u7b4b\u62d4\u9aa8) ed allo stesso modo, stimolare gli organi con l'obiettivo di rendere il corpo stesso pi\u00f9 elastico, cio\u00e8 morbido ed inflessibile allo stesso tempo (Gang Rou, \u521a\u67d4).\nIl lavoro di base risiede sul rilassamento del corpo (\u653e\u677e) e non sulla forza fisica (\u529b\u91cf). I muscoli sono utili unicamente al movimento, ma non devono servire a generare alcuna forza dei colpi; questa viene dall'utilizzo del corpo intero (\u5468\u8eab) e della forza che prende origine dall'interno (\u5185\u52b2).\nIl corpo intero si muove seguendo il principio secondo cui quando una parte del corpo si sposta, tutto il corpo si deve spostare(Yi dong dou dong, \u4e00\u52a8\u90fd\u52a8). Un buon utilizzo di questo principio permette di concentrare la forza di tutto il peso del corpo veicolandola nel punto di impatto. La forza interna poi fa s\u00ec che si possa esprimere una forza esplosiva sempre mantenendo il corpo rilassato. \nIl S\u0101n Hu\u00e1ng P\u00e0o Chu\u00ed utilizza degli esercizi specifici per allenare le varie parti del corpo, sviluppare ed esprimere la forza interna, come per esempio il lavoro posturale (Zhuanggong, \u6869\u529f), il lavoro sulla respirazione (Huxi, \u547c\u5438), l'utilizzo di accessori (Gongfa, \u529f\u6cd5), ed ancora i lavori in coppia (Duishou, \u5bf9\u624b).\nI Principi.\nIl San Huang Pao Chui Quan \u00e8 un sistema che segue i precetti del Taoismo, cio\u00e8 la sua pratica vorrebbe essere in armonia con le regole della natura (Ziran Guilu,\u81ea\u7136\u89c4\u5f8b).\nLa conoscenza e la comprensione della teoria e delle sue regole hanno molta importanza nell'allenamento: \"La teoria \u00e8 l'essenza delle capacit\u00e0, il metodo ne \u00e8 alla base\"\n(\u7406\u662f\u529f\u80fd\u4e4b\u672c\uff0c\u6cd5\u662f\u529f\u80fd\u4e4b\u57fa).\nYin e Yang sono la teoria su cui principalmente si basa questo stile.\nTutti i principi sviluppati nell'ambito teorico del sistema insistono su una visibile trasformazione fisica ed una applicazione concreta nel combattimento: la forza dei colpi dovr\u00e0 esprimersi come un colpo di cannone (\u51fa\u624b\u5982\u70ae) o come un colpo di mortaio (\u51fa\u624b\u5982\u6376) ; il corpo, vigoroso, \u00e8 come sbattuto dal vento; i movimenti devono essere rapidi, feroci, abili e pronti (\u98d8\u5ffd\u52b2\u7075\u3001\u5feb\u731b\u5de7\u6377).\nQuindi il praticante deve cercare essenzialmente di:\nMetodi.\nLa tecnica del San Huang Pao Chui Quan (\u4e09\u7687\u70ae\u6376\u62f3) consiste in Otto Colpi (bachui, \u516b\u6376), Otto Figure (bashi,\u516b\u5f0f), Otto Metodi (bafa, \u516b\u6cd5), Otto Palmi (bazhang, \u516b\u638c), Otto Gomitate (bazhou, \u516b\u8098) e \"il discepolo confuciano in segno di rispetto esegue il saluto tre volte\"(\u592b\u5b50\u4e09\u62f1\u624b), Dodici tecniche esplosive (Shi'erpao, \u5341\u4e8c\u70ae) come ad esempio i Metodi delle Mani (Shouxing Shoufa,\u624b\u5f62\u624b\u6cd5), i Metodi dei Passi (buxing bufa, \u6b65\u5f62\u6b65\u6cd5), i Metodi dell'anca (yaofa, \u8170\u6cd5), i Metodi del Corpo (shenfa,\u8eab\u6cd5), i Metodi per gli Occhi (yanfa, \u773c\u6cd5), ecc.\nJibengong.\nSecondo Zhang Hanwen il Jibengong (lavoro fondamentale) \u00e8 anche detto Waigong (\u5916\u529f) e prevede: Yaotuigong(\u8170\u817f\u529f); \nZhuanggong(\u6869\u529f); Dadaigong (\u6253\u888b\u529f); Dacaogong (\u5927\u64cd\u529f); Yunshougong (\u4e91\u624b\u529f); Na, Pai Gongfa(\u62ff\u62cd\u529f\u6cd5) ; Douzhuanggong(\u515c\u6869\u529f); Sanhuanggong (\u4e09\u7687\u529f); Sanhuang Neizhuanggong (\u4e09\u7687\u5185\u58ee\u529f); Yinyang Jingang Zhang (\u9634\u9633\u91d1\u521a\u638c).\nBuxing (\u6b65\u578b).\nIl San Huang Po Chui Quan utilizza come passi di base i seguenti: Gongbu (\u5f13\u6b65, che in questo stile \u00e8 chiamato Gongdengbu, \u5f13\u8e6c\u6b65), Mabu (\u9a6c\u6b65), Pubu (\u4ec6\u6b65), Xubu (\u865a\u6b65), Wobu (\u5367\u6b65), Bingbu (\u5e76\u6b65), Dingbu (\u4e01\u6b65, anche detto Dingxubu, \u4e01\u865a\u6b65), Dulibu (\u72ec\u7acb\u6b65) ed il passo caratteristico dello stile Juandangbu (\u5708\u88c6\u6b65, anche chiamato Siliubu, \u56db\u516d\u6b65).\nZhuanggong.\nIl Lavoro del palo (Zhuanggong, \u6869\u529f) viene eseguito in alcune posizioni particolari: passo del cavallo arrotondato (Juan Dang Bu, \u5708\u88c6\u6b65); martello a forma di ideogramma shi (Shizichui, \u5341\u5b57\u9524, anche detta Shizipao \u5341\u5b57\u70ae); passo del cavallo (Mabu, \u9a6c\u6b65); (Xidibu, \u5438\u63d0\u6b65); passo ad arco (Gongbu, \u5f13\u6b65).\n\"Sh\u00edz\u00ecchu\u00ed (\u5341\u5b57\u9524) \u00e8 alla base dell'abilit\u00e0 di questo stile e Juandangbu (\u5708\u88c6\u6b65) \u00e8 la postura di base.\"\nFuhu Zhuanggong.\nIl Fuhu Zhuanggong (\u4f0f\u864e\u6869\u529f, Lavoro del Palo della Tigre Accovacciata). La postura Fuhuzhuang (\u4f0f\u864e\u6869) in cui si esegue questo esercizio \u00e8 anche detta Zhuahushi (\u6293\u864e\u5f0f, Figura degli Artigli di Tigre). Questa figura assomiglia molto a Santishi dello Xingyiquan. Questo \u00e8 un esercizio basilare nello Zhuanggong del San Huang Pao Chui Quan. Il praticare lo Zhanzhuang in Fuhuzhuang prepara ad essere rilassati per emettere il Fajing (\u53d1\u52b2) nella postura di base Shizipao (\u5341\u5b57\u70ae), infatti con un movimento fulmineo si cambia da Fuhuzhuang a Shizipao.\nShi'er Pao.\nLe \u201cdodici tecniche esplosive\u201d (Shi'er Pao, \u5341\u4e8c\u70ae), sono fondamentali di pugilato, anche detti Shier Pao fa (\u5341\u4e8c\u70ae\u6cd5, Dodici tecniche esplosive) cos\u00ec elencati: Kai men pao (\u5f00\u95e8\u70ae, \"aprire la porta\" con esplosivit\u00e0); Pishanpao (\u5288\u5c71\u70ae, Cannonata che spacca la montagna), Lianhuanpao (catena di cannonate), Zhuanjiaopao (\u8f6c\u89d2\u70ae, Cannonata che volta l'angolo); Shi zi pao (\u5341\u5b57\u70ae; Cannonata a forma di ideogramma Shi o Croce); Naohoupao (\u8111\u540e\u70ae, cannonata dietro il cervello); Xiedupao (\u6cfb\u809a\u70ae, cannonata che fluisce all'addome); Chongtianpao (Cannonata verso il cielo, \u51b2\u5929\u70ae); Liaoyinpao (\u64a9\u9634\u70ae, Cannonata che sfiora la Yin); Zhadipao (\u624e\u5730\u70ae, Cannonata che perfora il terreno); Woxinpao (\u7a9d\u5fc3\u70ae, cannonata che scava il cuore); Qixingpao (\u4e03\u661f\u70ae, Cannonata delle sette stelle).\nFuzi San Gongshou.\n\"Il discepolo confuciano in segno di rispetto esegue il saluto tre volte\" \"(\u592b\u5b50\u4e09\u62f1\u624b)\u00e8 un particolare tipo di tecnica inventata da Song Mailun e perci\u00f2 tipica del suo ramo dello stile. In esso il praticante applica il saluto cinese (il pugno all'interno dell'altra mano) per colpire, deviare, proiettare e lussare.\nTaolu.\nTaolu del Songshi San Huang Pao Chui Quan.\nIl libro \"Songshi Sanhuang Paochui Quan\" descrive 12 Taolu tradizionali ed altri tre addizionali.\n12 forme tradizionali.\nToutangquan (\u5934\u8d9f\u62f3); Ertangquan (\u4e8c\u8d9f\u62f3); Santangquan (\u4e09\u8d9f\u62f3); Sitangquan (\u56db\u8d9f\u62f3); Wutangquan (\u4e94\u8d9f\u62f3); Liutangquan (\u516d\u8d9f\u62f3); Qitangquan (\u4e03\u8d9f\u62f3); Batangquan (\u516b\u8d9f\u62f3); Jiutangquan (\u4e5d\u8d9f\u62f3); Shitangquan (\u5341\u8d9f\u62f3); Shiyitangquan (\u5341\u4e00\u8d9f\u62f3); Shi'ertangquan (\u5341\u4e8c\u8d9f\u62f3).\n3 forme nuove.\nNel San Huang Pao Chui della famiglia Song le forme praticate sono solo 3, e non pi\u00f9 12. Questa \"modifica\" \u00e8 stata introdotta dal Maestro Li Yao Chen in quanto i movimenti/tecniche nelle 12 forme erano di fatto simili tra loro, e le ragioni per cui sono state ridotte a 3 sono le seguenti:\n- troppe routine (forme) sono difficili da ricordare;\n- le 12 routine (forme) sono ridondanti;\n- la routine (forma) \u00e8 solo una parte del programma di formazione, ci sono molti altri allenamenti importanti per formarsi nel SHPC (Sanhuang Paochui).\nDunque, Li Yao Chen ha migliorato le routine del SHPC, ridimensionandole da 12 a 3, conservando i movimenti classici dello stile come routine di base.\nArmi.\nLe \"armi\" (Bingqi,\u5175\u5668) utilizzate nel San Huang Pao Chui Quan sono molte ed anche in questo stile ci si ispira per catalogarle al numero simbolico di 18, classificate in Armi Lunghe, Armi Corte, Armi Doppie ed Armi Flessibili. Sebbene sia possibile inserirla nell'insieme delle Armi Lunghe, la Grande Lancia riveste in questo sistema un ruolo talmente importante da meritare un discorso a parte. \nLa Grande Lancia.\nLa \"Grande Lancia (Daqiang,\u5927\u67aa)\", che misura dai 3 ai 5 metri, \u00e8 considerata una componente fondamentale dello stile e fa parte del lavoro di base, paragonabile a quello che si svolge tramite le forme a mani nude. Il lavoro con le altre armi \u00e8 considerata invece secondaria. Un detto tipico dello stile afferma che allenarsi nel pugilato senza praticare la Grande Lancia non \u00e8 allenarsi al Pugilato Cannone. Queste le tecniche di questa arma: spaccare (pi, \u5288); finta (za, \u7838); ruotare (gun, \u6eda); esplodere (beng, \u5d29); scuotere (dou, \u6296); vibrare (chan, \u98a4); sfregare (cuo, \u6413); urtare (ke, \u78d5).\nArmi Lunghe.\nlancia corta (Hua qiang, \u82b1\u67aa), bastone (gun zi, \u68cd\u5b50), Alabarda (dadao,\u5927\u5200).\nArmi Corte.\nspada(jian, \u5251), sciabola (dandao, \u5200), pugnale (bishou,\u5315\u9996). \nArmi Doppie.\ndoppi martelli (shuangchui, \u53cc\u9524), doppie asce (shuangfu, \u53cc\u65a7), doppi uncini (shuanggou, \u53cc\u94a9). \nArmi Flessibili.\ncatena a nove sezioni (jiujiebian, \u4e5d\u8282\u97ad), corda con dardo (shengbiao, \u7ef3\u9556), dardo meteora (liuxingchui, \u6d41\u661f\u9524)."}
{"id": "1265140", "revid": "92719", "url": "https://it.wikipedia.org/wiki?curid=1265140", "title": "Delphinapterus", "text": ""}
{"id": "1265141", "revid": "125412990", "url": "https://it.wikipedia.org/wiki?curid=1265141", "title": "Union Sportive Boulogne C\u00f4te d'Opale", "text": "L'Union Sportive Boulogne C\u00f4te d'Opale chiamato comunemente Boulogne, \u00e8 una societ\u00e0 calcistica francese con sede nella citt\u00e0 di Boulogne-sur-Mer. Milita nel Championnat de France National, la terza serie del campionato francese di calcio.\nNel 2009 ha guadagnato per la prima volta nella sua storia il diritto a partecipare alla Ligue 1, la massima serie del campionato francese, essendosi classificata al 3\u00ba posto nella Ligue 2 2008-2009.\nCollegamenti esterni.\n Sito ufficiale"}
{"id": "1265144", "revid": "92719", "url": "https://it.wikipedia.org/wiki?curid=1265144", "title": "Monodon", "text": ""}
{"id": "1265148", "revid": "287204", "url": "https://it.wikipedia.org/wiki?curid=1265148", "title": "Interplanetary Phenomenon Unit", "text": "L'Interplanetary Phenomenon Unit (letteralmente \"Unit\u00e0 sul fenomeno interplanetario\") o IPU \u00e8 stato un gruppo del dipartimento dell'esercito degli Stati Uniti, settore scientifico e tecnico, direzione del controspionaggio (\"Scientific and Technical Branch, Counterintelligence Directorate, Department of the Army\"), creato presumibilmente negli anni quaranta e sciolto verso la fine degli anni cinquanta.\nAlcuni ufologi (v. seguito) hanno suggerito l'ipotesi che si trattasse di una unit\u00e0 militare segreta e che tra i suoi compiti vi fosse quello di investigare il fenomeno UFO. Le autorit\u00e0 dell'esercito statunitensi, pur confermando l'esistenza di un progetto con quel nome, hanno negato che si trattasse di un'unit\u00e0 militare, sostenendo che era piuttosto un gruppo di studio interno del controspionaggio, e hanno dichiarato che dopo il suo scioglimento tutta la documentazione relativa venne trasferita all'aeronautica militare statunitense (USAF), confluendo negli archivi del progetto Blue Book.\nVari gruppi ufologici hanno avanzato richieste di accesso agli atti in base al FOIA (\"Freedom of Access Act\") riguardo a IPU. Nel maggio 1984 l'ufologo William Steinman scrisse una richiesta indirizzata alla direzione del controspionaggio dell'esercito, in cui chiedeva informazioni al riguardo dell'IPU e sulla sua azione nel campo scientifico-tecnologico. Steinman ricevette una risposta dal tenente colonnello Lance R. Cornine. Cornine ha sostenuto che l'IPU ha avuto un'esistenza ufficiosa e ha rifiutato di riconoscerla come unit\u00e0 militare:\nNel marzo 1987 un gruppo di ufologi britannico ha scritto a sua volta, ricevendo nuovamente una conferma dell'esistenza dell'IPU da parte di un certo colonnello William Guild. Guild fu pi\u00f9 categorico sull'esistenza di archivi IPU e sul fatto che essi furono passati al Air Force Office of Special Investigations (AFOSI), l'ufficio di controspionaggio dell'USAF, in relazione al progetto Blue Book:\nTimothy Good, un sostenitore della teoria del complotto degli UFO, ha sostenuto in un suo libro l'ipotesi che l'IPU fosse sotto il comando del generale George Marshall. I documenti dell'AFOSI (Air Force Office of Special Investigation) sull'IPU, se esistono, non sono mai stati pubblicati o resi noti."}
{"id": "1265150", "revid": "1573940", "url": "https://it.wikipedia.org/wiki?curid=1265150", "title": "Colepiocephale lambei", "text": "Colepiocephale lambei () \u00e8 un dinosauro ornitisco appartenente alla famiglia Pachycephalosauridae, vissuto durante il Tardo Cretaceo in Canada."}
{"id": "1265161", "revid": "72811", "url": "https://it.wikipedia.org/wiki?curid=1265161", "title": "X/1999", "text": ""}
{"id": "1265162", "revid": "298055", "url": "https://it.wikipedia.org/wiki?curid=1265162", "title": "Arrivederci padre/Che uomo sei", "text": "Arrivederci padre / Che uomo sei pubblicato nel 1977 \u00e8 un 45 giri della cantante italiana Iva Zanicchi. \"Arrivederci padre\" non sar\u00e0 mai inserito in un album mentre \"Che uomo sei\" \u00e8 inserita all'interno dell'album \"Confessioni\" pubblicato nel maggio 1976\nTracce.\nLato A\nLato B"}
{"id": "1265163", "revid": "256896", "url": "https://it.wikipedia.org/wiki?curid=1265163", "title": "UN-HABITAT", "text": ""}
{"id": "1265164", "revid": "842", "url": "https://it.wikipedia.org/wiki?curid=1265164", "title": "Messiah (gioco)", "text": ""}
{"id": "1265165", "revid": "922477", "url": "https://it.wikipedia.org/wiki?curid=1265165", "title": "Munasterio 'e Santa Chiara/'O destino", "text": "Munasterio 'e Santa Chiara/'O destino \u00e8 un 45 giri della cantante italiana Iva Zanicchi, pubblicato nel 1977.\nMunasterio 'e Santa Chiara \u00e8 una canzone presentata alla Piedigrotta La Canzonetta 1945 e che ebbe come primo interprete Vittorio De Sica. In Piedigrotta fu cantata da Ettore Fiorgenti.\nTracce.\nLato A\nLato B"}
{"id": "1265171", "revid": "922477", "url": "https://it.wikipedia.org/wiki?curid=1265171", "title": "Mal d'amore/Selvaggio", "text": "Mal d'amore/Selvaggio \u00e8 un 45 giri della cantante italiana Iva Zanicchi, pubblicato nel 1977.\nIl brano \"Selvaggio\" fu scritto da Cristiano Malgioglio, con la collaborazione della cantautrice Giuni Russo e della musicista Maria Antonietta Sisini.\nTracce.\nLato A\nLato B"}
{"id": "1265177", "revid": "767487", "url": "https://it.wikipedia.org/wiki?curid=1265177", "title": "Iggensbach", "text": "Iggensbach \u00e8 un comune tedesco di 2.104 abitanti, situato nel land della Baviera."}
{"id": "1265179", "revid": "1632387", "url": "https://it.wikipedia.org/wiki?curid=1265179", "title": "The Puppet Master", "text": "The Puppet Master \u00e8 l'undicesimo album del gruppo danese King Diamond uscito nel 2003. Si tratta ancora di un concept album di cui esiste anche una edizione limitata in digipack che, oltre al CD, include un DVD bonus in cui King Diamond narra la storia. Il concept narra la storia di un uomo che cerca senza successo di trovare la sua amante."}
{"id": "1265181", "revid": "922477", "url": "https://it.wikipedia.org/wiki?curid=1265181", "title": "Con la voglia di te/Sei contento", "text": "Con la voglia di te/Sei contento \u00e8 un 45 giri della cantante italiana Iva Zanicchi, pubblicato nel marzo 1978. Il brano del lato A \u00e8 una cover di \"Blu Bayou\" di Linda Ronstadt incluso nell'album \"Simple Dreams\" del 1977.\nTracce.\nLato A\nLato B"}
{"id": "1265182", "revid": "4711", "url": "https://it.wikipedia.org/wiki?curid=1265182", "title": "Racing de Ferrol", "text": ""}
{"id": "1265183", "revid": "767487", "url": "https://it.wikipedia.org/wiki?curid=1265183", "title": "Donne in attesa", "text": "Donne in attesa (\"Kvinnors v\u00e4ntan\") \u00e8 un film di Ingmar Bergman, realizzato nel 1952 e presentato l'anno successivo alla Mostra di Venezia.\nIl film giunse in Italia solamente nel 1960.\nTrama.\nQuattro donne di nome Annette, Rakel, Marta e Karin sono in attesa del loro mariti, tutti fratelli tra loro. Nell'attesa degli uomini si raccontano alcune esperienze passate.\nAnnette, che sembra avere il rapporto pi\u00f9 felice col marito, confessa invece che tra loro non c'\u00e8 stata mai vera comprensione. Rakel racconta di quando, un paio d'anni prima, ha tradito il marito e glielo ha confessato, accusandolo apertamente di frigidit\u00e0.\nMarta racconta il suo incontro com Martin durante un frenetico Can-can in un locale di Parigi, quando si innamor\u00f2 del ragazzo. Vi \u00e8 poi l'attesa di un bimbo, la morte del padre di Martin, le incomprensioni.\nLa giovane Maj, stanca di ascoltare, si allontana con Henrik e insieme progettano di fuggire insieme, prima a Copenaghen, poi a Parigi e infine in Italia, perch\u00e9 Henrik non accetta di entrare nell'azienda del padre.\nKarin invece racconta di quando lei e il marito, tornando a casa da una festa dell'azienda, si trovarono bloccati in ascensore e passarono il tempo a confessarsi i reciproci tradimenti, ma in modo disinvolto e allegro, senza punte di rancore, arrivando anzi a baciarsi appassionatamente. Quando l'ascensore riprese a funzionare, essi si trovarono davanti ad un gruppo di persone che li guarda stupiti perch\u00e9 si trovano un po' discinti e buffi.\nArrivano finalmente i quattro mariti e si fa festa, ma Maj confida alla sorella il proposito di partire e, malgrado Marta la supplichi di non farlo, lei ed Henrik salgono su una barca."}
{"id": "1265185", "revid": "4711", "url": "https://it.wikipedia.org/wiki?curid=1265185", "title": "SD Eibar", "text": ""}
{"id": "1265186", "revid": "4711", "url": "https://it.wikipedia.org/wiki?curid=1265186", "title": "C\u00f3rdoba CF", "text": ""}
{"id": "1265187", "revid": "767487", "url": "https://it.wikipedia.org/wiki?curid=1265187", "title": "Un mondo di marionette", "text": "Un mondo di marionette (titolo originale tedesco: \"Aus dem Leben der Marionetten\") \u00e8 un film diretto da Ingmar Bergman, realizzato tra il 1979 e il 1980 con attori tedeschi nei \"Bavaria Film Studios\". Nel film si assiste alla riduzione a brandelli del metodo cinematografico hitchcockiano tramite la ricostruzione con analessi e prolessi di un crimine sessuale borghese.\nTrama.\nPeter Egerman si trova insieme a una giovane donna che indossa solo le calze e le mutandine; improvvisamente la aggredisce, lei si chiude nel bagno ma riesce a costringerla a uscire. La stana da dove si \u00e8 nascosta e la strangola, quindi la getta sul letto. Venti ore dopo l'assassinio lo psichiatra Mogens Jensen parla con l'investigatore\nInterrogato dalla polizia, lo psichiatra Mogens Jensen racconta di essere stato contattato dal suo cliente nonch\u00e9 amico personale Peter Egerman, che lo ha invitato a raggiungerlo in un appartamento del quale gli ha dettato l'indirizzo. Giusto sul posto trova Egerman accanto al cadavere di una donna abbandonato sul letto. Egerman confessa di averla uccisa e di avere poi praticato sodomia con il corpo. Alle domande dell'ispettore, lo psichiatra Jensen dice di non aver mai avuto sentore di quanto sarebbe successo; non ha mai prescritto n\u00e9 a Peter n\u00e9 alla moglie Katarina medicinali particolari.\nDue settimane prima della catastrofe Peter Egerman va dallo psichiatra\ne gli confessa essere ossessionato da ormai due anni dal desiderio di uccidere la propria moglie Katarina; racconta dei reciproci tradimenti e sottolinea che il loro rapporto sessuale \u00e8 eccezionale. Lo psichiatra cerca di minimizzare, afferma che persone come Egerman non credono all'esistenza dell'anima; gli propone un ricovero nella sua clinica, attribuendo le sue fantasie a disfunzioni ormonali.\nQuando Egerman se ne va, lo psichiatra telefona a Katarina e la invita nello studio per parlarle del marito. Ma Peter in realt\u00e0 ha origliato la telefonata e si nasconde; sopraggiunge la moglie, \u00e8 evidente che tra lei e Mogens Jensen c'\u00e8 una relazione sessuale. Lo psichiatra non le rivela la fantasia omicida del marito, ma lei capisce che \u00e8 molto preoccupato; le propone di allontanarsi per qualche tempo, lei risponde che se il marito non sta bene \u00e8 suo dovere stargli vicino perch\u00e9 lo ama malgrado i periodici litigi. Non vuole fare sesso con Jensen l\u00ec nel suo studio. Egerman origlia tutto.\nLa madre di Peter racconta all'investigatore delle paure infantili del figlio, parla di se stessa e del suo grande amore per il teatro e sottolinea il fatto che il figlio, prima dell'accaduto, non mostrava nessun segno insolito.\nPeter Egerman passa a prendere la moglie per recarsi a pranzo a casa della madre, ma Katarina \u00e8 talmente poco entusiasta che lo convince a fermarsi per bere in un bar, poi lo lascia andare da solo. Viene raggiunta al bar dal suo socio Tim, che la invita a mangiare a casa sua, dove rievocano la propria collaborazione lunga 15 anni. L'uomo, che \u00e8 omosessuale, \u00e8 ossessionato dall'invecchiamento. Katarina regala a lui una sciarpa acquistata per Peter, che non se la merita.\nTre giorni dopo la catastrofe, in una conversazione con l'investigatore\nTim confessa di essere innamorato di Peter ma di non avere mai avuto una relazione con lui. Ha cercato di mettere in cattiva luce Katarina ai suoi occhi nella speranza che si lasciassero. \u00c8 lui che gli ha dato l'indirizzo della prostituta che assassiner\u00e0, sperando che l'incontro lo allontanasse dalla moglie.\nPeter Egerman scrisse una lettera al professor Jensen (ma non fu mai spedita).\nPeter, ripreso con un primo piano, racconta di aver sognato un rapporto molto sensuale e tenero con la moglie seguito da un momento di incontrollata violenza quando lei si sottrae alle sue carezze; Katarina era morta e lui sapeva di averla uccisa.\nKatarina telefona a un amico, Arthur, perch\u00e9 Peter minaccia di buttarsi dal balcone davanti ai suoi occhi terrorizzati. Arthur accorre e riesce a far desistere Peter dal folle gesto. Rientrato in casa, ascolta la moglie che descrive all'amico un violento rapporto sessuale tra loro due; i coniugi discutono animatamente ma poi ridono insieme e Katarina cerca di convincere il marito a rinunciare all'alcol.\nTre settimane dopo la catastrofe Katarina si reca a trovare la suocera; entrambe si sentono molto sole e desolate per il gesto di Peter. La moglie \u00e8 gi\u00e0 andata a trovarlo in carcere, la madre no. Katarina non riesce a smettere di pensare alla povera ragazza strangolata."}
{"id": "1265190", "revid": "228587", "url": "https://it.wikipedia.org/wiki?curid=1265190", "title": "Sinfonia d'autunno", "text": "Sinfonia d'autunno (; ) \u00e8 un film del 1978 di Ingmar Bergman, tratto da un testo teatrale dello stesso cineasta; di produzione congiunta svedese e, per ragioni fiscali, tedesco-occidentale, fu l'ultimo film realizzato per il cinema da Bergman; i successivi lavori, seppur usciti in sala, furono concepiti originariamente per la televisione.\nPer la prima e unica volta nella sua carriera professionale Ingmar Bergman diresse la sua omonima, e altrettanto famosa, Ingrid Bergman, affiancata sulla scena da altri artisti gi\u00e0 noti al regista, prima tra tutte Liv Ullmann (\"Sussurri e grida\", \"L'immagine allo specchio\"), nell'occasione accompagnata dalla di lei (e dello stesso Bergman) figlia Linn, all'epoca undicenne; Gunnar Bj\u00f6rnstrand (\"Il settimo sigillo\") o ancora Erland Josephson (\"Verso la gioia\", \"Scene da un matrimonio\").\nTrama.\nViktor, un pastore protestante, e la moglie Eva vivono in un villaggio tra i fiordi della Norvegia. Eva, una donna molto sensibile e piena di fede, ha perduto il suo bambino prima che compisse quattro anni e da due si prende cura della sorella disabile Helena, che la madre aveva precedentemente messo in una casa di cura. Eva ha invitato a trascorrere una vacanza a casa sua la madre Charlotte, una famosa pianista che da poco tempo ha perso il suo compagno Leonardo, morto in una clinica dopo una lunga malattia, e che Eva non vede da sette anni.\nArriva la madre, molto vivace malgrado il recente lutto ma stanca del viaggio, che si lamenta subito per il mal di schiena e chiede alla figlia di avere per la notte una tavola da mettere sotto il materasso, e poi, informata da Eva che Helena si trova nella stanza accanto e vive in quella casa da due anni, cosa di cui ella non era a conoscenza e che la stupisce, va a vedere l'altra figlia, che le rivolge solamente alcuni suoni gutturali, dai quali Charlotte \u00e8 molto turbata.\nIntanto Eva parla col marito Viktor e Charlotte si veste per la cena, indossando un abito rosso, come la figlia prevede. Dopo la cena Charlotte viene chiamata al telefono da Paul, il suo agente, che le parla dei suoi prossimi impegni concertistici; Charlotte poi invita la figlia a suonare al pianoforte, il preludio n. 2 di Chopin. Terminata l'esecuzione di Eva, la madre le d\u00e0 dei consigli, che suonano per\u00f2 come critiche, e, infine, suona magistralmente lo stesso pezzo.\nCharlotte raggiunge Eva nella stanza di Erik, il suo bambino morto affogato, ed Eva le confida i suoi pensieri sul figlio, e le dice di sentire tuttora la presenza fisica del bambino, che continua a vivere dentro di lei.\nViktor e Charlotte parlano dei problemi della figlia ed Eva, saputolo, rimprovera la madre per la sua interferenza. Pi\u00f9 tardi, riprendendo il discorso, madre e figlia discutono in modo acceso, rinfacciandosi i reciproci torti. Eva accusa la madre di averla trascurata, di averla fatta abortire, di aver tradito il marito e di essere stata la causa del peggioramento di Helena, di esser vissuta solo per s\u00e9 stessa, pretendendo l'amore dalle persone che le erano accanto ma senza dar nulla in cambio. Charlotte, dopo un vano tentativo di difendersi, le chiede di perdonarla, ma Eva risponde che non pu\u00f2.\nPaul va a prendere Charlotte, che \u00e8 rimasta in casa della figlia solamente ventiquattro ore, e l'accompagna sul treno. Charlotte ringrazia Paul per averla portata via dalla figlia; nel frattempo Eva, addolorata, si trova davanti alla tomba del figlio.\nInfine Eva scrive alla madre una lettera, nella quale le chiede perdono per averla fatta soffrire.\nAnalisi del film.\nIl titolo originale del film, \"H\u00f6stsonaten\", parla di una sonata, e non di una sinfonia com'\u00e8 stato tradotto in italiano; e proprio la parola \"sonata\" fa comprendere il taglio che Bergman vuol dare alla sua opera. Se infatti una sinfonia viene composta per l'orchestra, una sonata \u00e8 un brano per strumenti, cos\u00ec come i personaggi del film, che sono dei solisti che si confrontano.\n e per l'estrema concisione, ma ebbe anche critiche molto positive e, come scrive Paolo Valmarana, il film \"\u00e8 bergmaniano per eccellenza, forse il pi\u00f9 bergmaniano di tutti, nel suo ridurre al minimo ogni mediazione tradizionalmente cinematografica per lasciare al dramma il massimo di spazio e di evidenza e il minimo di inquinamento\".\nPiera Detassis ha definito il film \"Un bisturi che affonda le sue lame in uno dei sentimenti pi\u00f9 nobili dell'essere umano: l'amore filiale\".\nTeatro.\nIn Italia il testo teatrale all'origine del film \u00e8 stato allestito pi\u00f9 volte: la prima, a poche settimane dalla morte di Bergman, fu nel settembre 2007, al Crt Teatro dell'Arte di Milano con la compagnia \u201cLa rabbia giovane\u201d, il titolo originale \"Sonata d'autunno\" e la regia di Federico Olivetti, primo a chiedere i diritti ai detentori svedesi.\nIl lavoro \u00e8 stato poi proposto anche con grandi nomi della scena nazionale nei ruoli delle protagoniste Charlotte e Eva: per esempio Rossella Falk e Maddalena Crippa (stagione 2007-2008 e ripresa nella seguente), Anna Maria Guarnieri e Valeria Milillo dirette da Gabriele Lavia (2014-2015) - in entrambi i casi usando il titolo italiano del film."}
{"id": "1265192", "revid": "767487", "url": "https://it.wikipedia.org/wiki?curid=1265192", "title": "L'uovo del serpente", "text": "L'uovo del serpente (\"The Serpent's Egg\") \u00e8 un film del 1977 diretto da Ingmar Bergman.\nTrama.\nBerlino, 1923. Abel Rosenberg \u00e8 un ebreo statunitense, trentacinquenne, di origine lettone, che fa il trapezista. \u00c8 giunto da poco in citt\u00e0 col fratello Max, ma quest\u2019ultimo si suicida.\nAbel, sospettato di aver ucciso il fratello e altre persone trovate uccise nella zona, viene interrogato dall'ispettore Bauer e poi va a pranzo con Holliger e insieme commentano quanto pubblicano i giornali, anche se Abel sostiene di non credere agli intrighi politici.\nDurante il pomeriggio Abel si reca al cabaret in cui lavora Manuela, la vedova del fratello, per darle la notizia che Max si \u00e8 sparato lasciando una lettera con sopra scritto: \"Un flagello sta per abbattersi su di noi\".\nManuela dice che non aveva visto il marito ultimamente e, terminato lo spettacolo trova Abel ubriaco davanti al portone di casa sua, lo accompagna dentro aiutandolo e una volta ripresosi le ricorda gli anni dell'infanzia trascorsi con il fratello. Poi Manuela dice che deve andare a lavorare in un ufficio. Abel, rimasto solo nell'appartamento, fruga nei cassetti e trova parecchio denaro.\nAbel va quindi all'obitorio: l'ispettore gli mostra i corpi degli assassinati e lo accusa. L'uomo cerca una via di fuga ma trova tutte le porte chiuse e cos\u00ec viene arrestato. Manuela va a trovarlo in carcere e gli dice che le hanno rubato tutti i suoi risparmi. Abel viene intanto rilasciato e, ritornato a casa con Manuela, viene a sapere che la padrona di casa non li vuole pi\u00f9 ospitare.\nManuela dice ad Abel di aver avuto una relazione con un certo signor Verg\u00e9rus, e gli confessa di lavorare in un bordello di lusso dove si recano attori, diplomatici e giornalisti di fama.\nVerg\u00e9rus mette a disposizione un appartamento dove Manuela e Abel vanno ad abitare vicino all'ospedale dove lavoreranno, lui in archivio e lei in lavanderia. Nel frattempo i nazisti fanno irruzione nel cabaret, picchiano il direttore e incendiano il locale.\nAbel viene accolto dai dottori Soltermann e Silbermann e uno di essi gli confida che in quel luogo sta accadendo qualcosa di orribile. Abel inizia ad essere angosciato e per superare le sue paure si rifugia nell'alcol. Scopre intanto che Manuela \u00e8 morta e, uscito dall'appartamento, si reca nei sotterranei dell'ospedale e viene aggredito. Si presenta Verg\u00e9rus che, dopo avergli raccontato come vengano fatti degli esperimenti su esseri umani con una droga chiamata \"tanatoxin\" che conduce alla pazzia e alla morte, gli dice che Max era uno dei loro assistenti.\nAbel, sconvolto, viene trovato dall'ispettore il quale gli somministra dei sonniferi (Veronal) e dorme per due giorni consecutivi. Bauer, che intanto ha parlato con Hollinger, lo informa di avergli trovato un lavoro in un circo a Basilea e che presto sar\u00e0 accompagnato alla stazione.\nAnalisi del film.\nIl film \u00e8 ambientato negli anni venti e con uno stile improntato all'espressionismo tedesco, si svolge in un'atmosfera cupa dove predominano i colori scuri, tranne quando ci si sposta nel cabaret dove le scene vengono girate con colori accesi dovuti alla scenografia di Rolf Zehetbauer che aveva collaborato con Bob Fosse nel film \"Cabaret\".\nIl film pu\u00f2 essere considerato un film dell'orrore, come dice lo stesso Bergman nella sua autobiografia quando afferma di aver fatto:\n\"L'uovo del serpente\" ha una chiave autobiografica che ci viene offerta dallo stesso Bergman in alcune interviste in cui dice che pensava da parecchi anni a un film del genere, quasi una catarsi."}
{"id": "1265193", "revid": "922477", "url": "https://it.wikipedia.org/wiki?curid=1265193", "title": "Per te/Pronto 113", "text": "Per te/Pronto 113 \u00e8 un 45 giri della cantante italiana Iva Zanicchi, pubblicato nel 1979.\n\u00c8 il 45 giri di lancio dell'album \"Playboy\". Entrambi i brani sono presentati da Iva Zanicchi, in qualit\u00e0 di ospite, al Festival di Sanremo del 1979.\nTracce.\nLato A\nLato B"}
{"id": "1265198", "revid": "287204", "url": "https://it.wikipedia.org/wiki?curid=1265198", "title": "Galindo III d'Aragona", "text": "Origine.\nFiglio di Aznar II Gal\u00edndez, conte d'Aragona e di Oneca di Pamplona, figlia di Garc\u00eda I \u00cd\u00f1iguez, re di Pamplona e della sua prima moglie, Urraca Jim\u00e9nez, nobile aragonese.\nBiografia.\nSecondo il codice di Roda, Galindo, negli ultimi anni del IX secolo, spos\u00f2 Arcibella di Guascogna, figlia di Garcia I di Guascogna e di Aimena di Perigord.\nAlla morte del padre, nell'893, gli subentr\u00f2 nel titolo di conte di Aragona, e allontanandosi dalla stretta alleanza con la famiglia Arista che regnava su Pamplona, persegu\u00ec una politica di completa indipendenza dalla famiglia dei Banu Qasi, che dominavano la regione.\nNel 905, appoggio il cambio di dinastia nel vicino regno di Pamplona (dalla dinastia Arista a quella Jimena) perch\u00e9 pi\u00f9 in sintonia con la politica della contea di Aragona, attuata da Galindo III.\nSecondo il codice di Roda, probabilmente, in quello stesso anno, si rispos\u00f2, in seconde nozze, con Sancha Garc\u00e9s di Pamplona, figlia del coregnante e coreggente di Navarra Garcia II di Navarra.\nMor\u00ec, nel 922, lasciando il titolo di contessa di Aragona alla figlia Andregoto Gal\u00edndez, che sposandosi, nel 925, col re di Navarra Garcia I, un\u00ec la contea al regno di Navarra.Per oltre cento anni, la contea d'Aragona rester\u00e0 unita al regno di Navarra.\nDiscendenza.\nGalindo e Arcibella ebbero tre figli:\nAnche Galindo e Sancha ebbero tre figli:\nGalindo ebbe anche cinque figli illegittimi da diverse amanti."}
{"id": "1265202", "revid": "1369234", "url": "https://it.wikipedia.org/wiki?curid=1265202", "title": "Stade Brestois 29", "text": "Lo Stade Brestois 29, comunemente noto come Brest, \u00e8 una societ\u00e0 calcistica francese con sede nella citt\u00e0 di Brest. Milita nella Ligue 1, la massima serie del campionato francese di calcio.\nStoria.\nIl club, fondato nel 1950, fu protagonista di una rapida ascesa nei primi anni di vita, venendo promosso nel Championnat de France amateur, terzo livello del calcio francese, nel 1958. Salito in seconda serie nel 1970, centr\u00f2 per la prima volta la promozione in massima serie nel 1979. L'apologeo del club risale agli anni dal 1981 al 1991, decennio in cui, sotto la presidenza di Fran\u00e7ois Yvinec disput\u00f2 nove stagioni di fila in Division 1. Retrocessa d'ufficio per illecito amministrativo nel 1991, la squadra ritrov\u00f2 la massima divisione solo nel 2004, poi nuovamente nel 2010 e nel 2019.\nRosa 2021-2022.\n\"Rosa aggiornata al 31 Gennaio 2022.\"\nRosa 2020-2021.\n\"Rosa aggiornata al 9 febbraio 2021.\"\nRosa 2019-2020.\n\"Rosa aggiornata al 12 agosto 2019.\"&lt;ref name=\"Effectif Ligue 2 / 2013-2014\"&gt;Effectif Ligue 2 / 2013-2014&lt;/ref&gt;\nRosa 2018-2019.\n\"Rosa aggiornata al 18 gennaio 2019.\"\nRosa 2017-2018.\n\"Rosa aggiornata al 19 gennaio 2018.\"\nRosa 2016-2017.\n\"Rosa aggiornata al 2 settembre 2016.\"\nRosa 2015-2016.\n\"Rosa aggiornata al 2 settembre 2015.\"\nRosa 2014-2015.\n\"Rosa aggiornata al 26 marzo 2015.\"\nCollegamenti esterni.\n Sito ufficiale"}
{"id": "1265206", "revid": "1048993", "url": "https://it.wikipedia.org/wiki?curid=1265206", "title": "Il silenzio", "text": "Il silenzio (\"Tystnaden\") \u00e8 un film diretto da Ingmar Bergman nel 1963, ultimo episodio della \"Trilogia del silenzio di Dio\", iniziata nel 1961 con \" Come in uno specchio \" e proseguita l'anno seguente con \"Luci d'inverno\".\nTrama.\nDue sorelle, Anna e Ester, di ritorno a casa dalla villeggiatura attraversano in treno un paese straniero; con loro \u00e8 Johan, il figlio di Anna. Ester ha un malore, i tre sono costretti a fermarsi nella prima citt\u00e0 raggiunta, che ha il nome di Timoka. La lingua che si parla nel paese \u00e8 totalmente sconosciuta, un misto di magiaro e lingue slave. Prendono alloggio in un albergo. Il clima \u00e8 soffocante, il bambino non ha nulla da fare tutto il giorno e curiosa nei corridoi dell'hotel dove rimane incantato davanti a un quadro che rappresenta il mito di Nesso e Deianira e scopre una troupe di nani spagnoli. \u00c8 difficile anche comunicare con l'anziano e gentile cameriere che si prodiga in ogni modo per aiutare Ester.\nInsofferente per il caldo e l'inattivit\u00e0, Anna esce lasciando soli il figlio e la sorella. Entra in un bar, dove attrae l'attenzione del cameriere. Sfoglia un giornale scritto nella lingua incomprensibile, si capisce solo il nome J.S. Bach. Pi\u00f9 tardi in albergo \u00e8 proprio la musica di Bach che permette di comunicare brevemente con l'anziano cameriere.\nAnna entra in un teatro dove recita l'\u00e9quipe di nani; nel palco accanto a lei un uomo e una donna fanno l'amore senza alcun pudore, lei li osserva affascinata. Frattanto, dopo avere bevuto troppo alcol, Ester chiacchiera con il nipote; la sorella rientra di soppiatto e fa un lungo bagno. Pi\u00f9 tardi vorrebbe ancora uscire; affrontata da Anna, le rivela di avere fatto l'amore con un uomo incontrato al bar, e rinfaccia alla sorella alcune cose che si portava dietro da tempo. La accusa di non volerle bene, Ester assicura che la ama.\nUscita dalla stanza, Anna si incontra nel corridoio dell'albergo con il suo amante e si infilano in un'altra camera, Johan li vede e lo rivela alla zia. Ester bussa alla porta, la sorella apre per farle vedere l'uomo con cui ha avuto un altro rapporto.\nEster aspetta fuori dalla stanza ma si sente male e si accascia. Anna la ritrova solo quando esce, la riportano in camera, poi comunica alla sorella che il giorno dopo ripartir\u00e0 con il figlio, lasciandola da sola. \u00c8 come se avesse tagliato ogni vincolo con lei. Assistita del cameriere anziano, Ester, che di mestiere \u00e8 traduttrice, scrive su un foglio alcune parole della lingua sconosciuta per il nipote. L'addio \u00e8 struggente, Johan pensa che non rivedr\u00e0 pi\u00f9 la zia, Anna invece \u00e8 molto fredda. In treno, Johan comincia a leggere il piccolo vocabolario della zia e pronuncia a voce alta \u201cHadjek\u201d.\nCritica.\nIl film, molto atteso, suscit\u00f2 reazioni contrastanti. Chi si aspettava alla fine della trilogia un segno di fiducia, un'apertura alla speranza e alla fede, fu deluso; altri parlarono di capolavoro per le immagini sobrie, austere, rigorose. Di \"Tystnaden\" si occup\u00f2 persino in un dibattito il parlamento svedese per la fama \u201cpornografica\u201d che lo circondava a causa di alcune scene di amore fisico. La presenza fisica del personaggio di Anna, interpretato dalla trentenne Gunnel Lindblom, fa impallidire l'erotismo istintivo di Harriet Andersson in \"Monica e il desiderio\", fino a quel momento il pi\u00f9 scandaloso della cinematografia di Ingmar Bergman.\n\u00c8 possibile anche considerare \"Il silenzio\" come una serie di rappresentazioni dello squilibrio mentale che non ha precedenti nella storia del cinema, con i suoi nani da circo, i carri armati intravisti di notte fuori dalla finestra nelle strade deserte, la totale incomunicabilit\u00e0 con gli abitanti del posto, la ferocia quasi incestuosa dell'odio fra le due sorelle; queste possono anche essere viste come due aspetti di una medesima personalit\u00e0, che non si fatica a individuare in quella del regista stesso: Ester rappresenta l'intellettualit\u00e0, la lucidit\u00e0 e la malattia; Anna \u00e8 la superficialit\u00e0, la materiale sensualit\u00e0 del desiderio, l'insofferenza verso l'autorit\u00e0.\nIl film, che abbonda di primissimi piani nella tradizione del regista svedese, \u00e8 una macchina perfetta che si snoda secondo uno schema semplice, inesorabile, dove nulla \u00e8 casuale ma viene presentato come se lo fosse. La luce sui volti crea effetti sorprendenti nei piani estremamente ravvicinati. Non \u00e8 difficile indovinare che Timoka, la citt\u00e0 sconosciuta, \u00e8 la terra sulla quale gli uomini e le donne si aggirano a vuoto, senza riconoscersi e senza comprendere gli altri.\nLa censura italiana.\nLa censura intervenne pesantemente effettuando tre tagli:\nSono stati inoltre modificati alcuni dialoghi. In particolare, nell'originale svedese della scena finale del film, il bambino Johan pronuncia ad alta voce una sola parola - \"hadjek\" - della lingua sconosciuta, e ne legge altre due senza che si senta alcun suono. La versione manipolata dalla censura italiana fa nuovamente pronunciare al bambino la parola sconosciuta e poi la parola \"anima\", aprendo il film \u00aba una lettura spiritualista che Bergman non voleva assolutamente\u00bb.\nAltre modifiche comprendono la sostituzione di \"chiesa\" con \"scantinato\" come luogo delle effusioni di Anna con lo straniero, inoltre \u00abil monologo in cui Ester confessa il suo disgusto per gli uomini perse tutta la sua crudezza (\"sangue e muco\" diventano \"ormoni e uomini\" e via di questo passo) arrivando a \"far pentire\" la donna della propria sessualit\u00e0\u00bb."}
{"id": "1265207", "revid": "289247", "url": "https://it.wikipedia.org/wiki?curid=1265207", "title": "Il Re del Terrore", "text": ""}
{"id": "1265210", "revid": "1566286", "url": "https://it.wikipedia.org/wiki?curid=1265210", "title": "Rino Carboni", "text": "Biografia.\n\u00c8 stato addetto al trucco di circa 20 film dal 1954 al 1990. Inoltre \u00e8 stato il curatore degli effetti speciali nei film \"La notte dei dannati\" (1971) e \"I vivi invidieranno i morti\" (1976).\n\u00c8 conosciuto principalmente per essere stato il truccatore negli spaghetti-western diretti da Sergio Leone \"Per qualche dollaro in pi\u00f9\" (1965) e \"Il buono, il brutto, il cattivo\" (1966).\nInoltre ha collaborato con Federico Fellini per diversi suoi film."}
{"id": "1265211", "revid": "767487", "url": "https://it.wikipedia.org/wiki?curid=1265211", "title": "La valigia/Ditemi", "text": "La valigia/Ditemi \u00e8 un 45 giri della cantante italiana Iva Zanicchi, pubblicato nel 1979.\nIl brano \"La valigia\" venne utilizzata come sigla finale del variet\u00e0 televisivo \"Una valigia tutta blu\" in onda nell'estate 1979 sulla Rete 1 (l'odierna Rai 1) e condotto da Walter Chiari.\nTracce.\nLato A\nLato B"}
{"id": "1265213", "revid": "767487", "url": "https://it.wikipedia.org/wiki?curid=1265213", "title": "Luci d'inverno", "text": "Luci d'inverno (\"Nattvardsg\u00e4sterna\") \u00e8 un film diretto da Ingmar Bergman nel 1963. \u00c8 il secondo della trilogia dedicata al tema del \"silenzio di Dio\", comprendente: \"Come in uno specchio\", la saggezza acquisita; \"Luci d'inverno\", la saggezza svelata; \"Il silenzio\" - il silenzio di Dio -, impronta negativa.\nTrama.\nMentre fuori \u00e8 tutto bianco di neve, il pastore protestante Tomas Ericsson sta celebrando il culto, accompagnato dai corali, nella chiesa parrocchiale di Mittsunda e distribuisce, ai cinque fedeli che si avvicinano alla balaustra, la santa cena, recitando le preghiere. Al termine della funzione il collaboratore Algot chiede al pastore di potergli parlare e costui gli fissa un appuntamento pi\u00f9 tardi.\nArrivano intanto i coniugi Persson, che hanno tre bambini e un quarto in arrivo, molto turbati. L'uomo, che soffre di mania depressiva, dice di essere ossessionato dai cinesi che possiedono la bomba atomica. I due si congedano con la promessa che l'uomo ritorner\u00e0 pi\u00f9 tardi per parlare da solo al pastore.\nSi avvicina a Tomas Marta, una maestra elementare innamorata del pastore, che gli offre qualcosa di caldo, ma il pastore rifiuta. Quando la donna se ne va, egli guarda la fotografia della moglie morta quattro anni prima e che ha tanto amato e poi tira fuori dal portafoglio una lettera. La lettera \u00e8 di Marta che ha preferito scrivergli perch\u00e9 pensa che le parole confondono e mentre il pastore la legge si vede sullo schermo il volto di Marta stessa e si ascolta la sua voce che pronuncia le parole della missiva. La lunga sequenza viene interrotta da un breve flashback dove Marta ricorda un avvenimento dell'anno prima quando gli aveva chiesto di pregare per guarire da un eczema alle mani. Sostiene che pur non credendo nel soprannaturale una sua preghiera era stata esaudita e che aveva compreso di amarlo \"Avevo chiesto una luce e l'avevo avuta. Ho chiesto uno scopo e l'ho avuto. Quello scopo sei tu\".\nArriva intanto Jonas Persson e Tomas, nel tentativo di dissuaderlo dall'idea del suicidio gli parla della sua tragica esperienza personale, autocommiserandosi e arrivando a mettere in dubbio la propria fede in Dio. L'uomo, turbato, se ne va. Una donna entra in chiesa e avverte il pastore che Jonas si \u00e8 ucciso con un colpo di fucile. Arriva Marta e Tomas le dice che non la ama e, insieme a lei, si avvia in auto verso un'altra parrocchia dove deve tenere una funzione.\nLungo il percorso si ferma presso la casa della signora Persson per avvertirla della morte del marito offrendole il suo conforto, che per\u00f2 viene cortesemente rifiutato. Giunto alla chiesa, prima di iniziare il culto, ascolta Algot che gli parla di alcune riflessioni fatte in seguito alla lettura del Vangelo, riguardo alla Passione di Cristo. Secondo Algot gli evangelisti danno troppa importanza alle sofferenze fisiche di Cristo, che furono brevi, trascurando le sue sofferenze interiori, causate dai suoi discepoli che lo abbandonarono, e da Dio, di cui lui sente la lontananza esprimendola con la seguente invocazione: \"Dio, perch\u00e9 mi hai abbandonato?\", dimostrando di aver sofferto per il silenzio di Dio.\nTomas quindi inizia la funzione, lodando Dio con la frase: \"Santo, santo, santo, il Signore Dio degli eserciti\".\nProduzione.\nIl film venne realizzato in una piccola citt\u00e0 della Svezia centrale, Falun poi designata per la prima mondiale del film il cui incasso si devolse a beneficio del restauro della chiesa.\nRiconoscimenti.\nIl film vinse il primo premio all'\"VIII Settimana Internazionale del film religioso\" a Vienna e, \"ex aequo\" con \"Il buio oltre la siepe\" di Robert Mulligan, vinse nel 1963 il Gran Premio OCIC (\"Office Catholique International du Cin\u00e8ma\", organizzazione cattolica che si occupa di cinema) con la seguente motivazione: \"Illustra in modo straziante il tormento che costituisce per ogni anima profonda il \"silenzio\" di Dio\"."}
{"id": "1265215", "revid": "77594", "url": "https://it.wikipedia.org/wiki?curid=1265215", "title": "Max-Joseph-Platz", "text": "La Max-Joseph-Platz \u00e8 una piazza di Monaco di Baviera, adiacente alla \"Residenz\".\nStoria.\nLa piazza venne realizzata su progetto di Karl von Fischer e Leo von Klenze intorno al 1820 e venne ben presto circondata da palazzi in stile neoclassico. Oltre alla \"Residenz\", sulla piazza si affacciano difatti il \"Nationaltheater\" e il Palazzo T\u00f6rring-Jettenbach. La piazza ospita la statua del re Massimiliano I Giuseppe, opera dello stesso von Klenze e di Christian Daniel Rauch."}
{"id": "1265216", "revid": "767487", "url": "https://it.wikipedia.org/wiki?curid=1265216", "title": "L'occhio del diavolo", "text": "L'occhio del diavolo (\"Dj\u00e4vulens \u00f6ga\") \u00e8 un film del 1960 diretto da Ingmar Bergman.\nTrama.\nIl film ha inizio con l'immagine di un pianista che suona una musica di Scarlatti su una tastiera, mentre una didascalia, che riprende un vecchio proverbio irlandese, avverte gli spettatori che \nIntanto si presenta un attore che rivolto al pubblico illustra la commedia.\nNel primo atto appare Belzeb\u00f9 che si lamenta con i suoi due consiglieri per l'orzaiolo causatogli da Britt Marie, figlia di un pastore, che vuole arrivare vergine al matrimonio con il fidanzato Jonas. Dopo il consulto si decide di far ritornare sulla terra Don Giovanni, che sta attualmente scontando la pena che consiste nel desiderare donne che poi scompaiono, per sedurre la ragazza e in cambio gli viene promesso uno sconto sulla pena di trecento anni.\nCos\u00ec Don Giovanni, in compagnia dello scudiero Pablo e di un demone controllore travestito da frate, sale sulla Terra e Belzeb\u00f9 fa in modo che l'auto del padre di Britt si fermi per un guasto meccanico risolto dai due che, in compenso, vengono invitati a cena. Don Giovanni inizia subito a corteggiare Britt mentre Pablo fa la corte alla moglie del pastore che si rivela una donna insoddisfatta. Intanto un gatto nero, metamorfosi del demone che gli permette di controllare meglio, si aggira tra le stanze. Britt intanto accetta i corteggiamenti di Don Giovanni e si lascia baciare.\nNel secondo atto annunciato dall'attore gli ospiti sono accolti nella canonica del pastore a causa di un forte temporale scatenato dal diavolo. Durante la cena Britt si dimostra inquieta perch\u00e9 si rende conto di essere stata presa dal desiderio per Don Giovanni e litiga con il fidanzato. Quando il pastore va a dormire dedica la preghiera della sera alla moglie perch\u00e9 possa superare i suoi problemi, ma la moglie nel frattempo ha accettato la corte di Pablo e si lascia possedere. Il diavolo travestito da frate va a raccontare tutto al pastore che per\u00f2 non vuole credergli e lo chiude in un armadio.\nViene annunciato dall'attore il terzo atto. Si vede Don Giovanni che entra nella stanza di Britt ma, accortosi di amarla, rinuncia a sedurla. Il pastore intanto, seduto sulle scale, vede sua moglie e Pablo uscire dalla camera da letto e ha con lei una spiegazione che porta al perdono. Don Giovanni intanto, raggiunta Britt, le confessa il suo amore, ma la ragazza dice di non amarlo e Don Giovanni ricade all'inferno. Belzeb\u00f9 \u00e8 costretto ad ammettere che il male \u00e8 stato sconfitto e rassegnato dice: \"Le potenze celesti ci hanno sconfitto\".\nPrima che cali il sipario un diavolo fa ascoltare al pubblico quello che accade sulla terra: Britt, con una bugia che ricompone l'equilibrio, dice al marito Jonas che non ha mai baciato nessuno prima di lui e l'orzaiolo scompare dall'occhio del diavolo.\nProduzione.\nVentiduesimo film di Bergman venne definito dall'autore un \"rond\u00f2 capriccioso\". Negli archivi della Svensk Filmindustri era conservato il testo di una vecchia riduzione teatrale intitolata \"Il ritorno di Don Giovanni\". Bergman fu quasi obbligato dal produttore Allan Ekelund a utilizzarla per realizzare questo film, in cambio del finanziamento del precedente \"La fontana della vergine\", fortemente voluto dall'autore.\nIn questo film, Bergman si serve per l'ultima volta di Gunnar Fischer come direttore della fotografia. Proprio durante le riprese i due litigarono e, nei film successivi, a sostituire Fischer venne chiamato l'emergente Sven Nykvist."}
{"id": "1265217", "revid": "36426", "url": "https://it.wikipedia.org/wiki?curid=1265217", "title": "Chiesa di San Ponziano (Lucca)", "text": "La chiesa di San Ponziano \u00e8 una chiesa di Lucca che si trova nella piazza omonima.\nStoria e descrizione.\nGi\u00e0 esistente nel IX secolo, venne nel 1099 concessa ai Benedettini, cui subentrarono nel XIV secolo gli Olivetani. \nLa dedicazione attuale risale al 1474, quando accolse le reliquie del santo. Nel XVI e XVII secolo fu ristrutturata e perse l'aspetto medievale; nella cappella a destra dell'abside rimane un \"San Martino\" ad affresco del XII secolo. L'esterno, con paramento in calcare bianco, pausato da lesene, presenta una facciata a doppio ordine completata ai primi del XVII secolo. \nAttorno al 1720 fu avviata una revisione globale dell'interno, che assunse struttura a tre navate su pilastri con ricco apparato decorativo, articolato in dipinti, sculture e stucchi. Sulla controfacciata della navata sinistra \u00e8 possibile ancora visionare un'epigrafe marmorea, realizzata nell'anno 1727, che elenca le reliquie dei santi pi\u00f9 importanti in essa possedute; al primo posto sono menzionate le reliquie del corpo di San Cesario diacono e martire, il santo tutelare degli imperatori romani:. \nIndemaniata nell'Ottocento, dopo molti anni d'uso improprio la Prefettura di Lucca in data 29/09/1964 prot. 29263 riconsegna la Chiesa all'Autorit\u00e0 Ecclesiastica che la riapre al culto grazie all'officiatura dei Padri Carmelitani Scalzi. L'anno seguente, in data 11 marzo 1964, con Decreto della Curia Arcivescovile di Lucca vi fu trasferita la Congregazione del Terz'Ordine secolare della Beata Vergine del Monte Carmelo e di S. Teresa.\nAttualmente \u00e8 sconsacrata e dal 2006, dopo un accurato restauro, ospita la biblioteca e le postazioni di ricerca per i dottorandi e i professori della Scuola di Dottorato IMT Alti Studi Lucca. La nuova biblioteca \u00e8 impostata su una possente struttura centrale in ferro che satura completamente la navata centrale rendendo ormai impossibile godere dell'originaria prospettiva dell'interno."}
{"id": "1265219", "revid": "110157", "url": "https://it.wikipedia.org/wiki?curid=1265219", "title": "Kirchdorf am Inn (Germania)", "text": "Kirchdorf am Inn \u00e8 un comune tedesco di 5.272 abitanti, situato nel land della Baviera."}
{"id": "1265224", "revid": "767487", "url": "https://it.wikipedia.org/wiki?curid=1265224", "title": "A parte il fatto/Capirai", "text": "A parte il fatto/Capirai \u00e8 un singolo della cantante italiana Iva Zanicchi, pubblicato su vinile a 45 giri nel 1979.\nTracce.\nLato A\nLato B"}
{"id": "1265226", "revid": "773636", "url": "https://it.wikipedia.org/wiki?curid=1265226", "title": "Chiesa di San Salvatore (Lucca)", "text": "La chiesa di San Salvatore in Mustiolo \u00e8 un luogo di culto cattolico di Lucca che si trova nella piazza omonima.\nStoria e descrizione.\nGi\u00e0 esistente nel 1009, fu ricostruita nel XII secolo. Di questo edificio si conserva l'impianto planimetrico e parte dell'apparato murario in facciata e nel fianco sud, fino a un'altezza di circa due metri, mentre per il resto la struttura mostra i segni di un rifacimento in stile neomedievale del XIX secolo.\nNegli architravi della porta destra in facciata e di quella del fianco \u00e8 evidente la mano di Biduino (seconda met\u00e0 del XII secolo); entrambi i bassorilievi recano temi connessi al culto di San Nicola.\nL'interno, a tre navate su pilastri con presbiterio a terminazione rettilinea, si presenta nell'aspetto assunto dopo i restauri effettuati sotto i Borboni; la soppressione napoleonica del 1808 aveva infatti prodotto effetti devastanti.\nSulla cantoria in controfacciata si trova l'organo a canne a trasmissione meccanica e dieci registri, donato alla chiesa nel 1843."}
{"id": "1265231", "revid": "922477", "url": "https://it.wikipedia.org/wiki?curid=1265231", "title": "Ardente/E tu mai", "text": "Ardente/E tu mai \u00e8 un singolo della cantante italiana Iva Zanicchi, pubblicato su vinile a 45 giri nel 1981.\nTracce.\nLato A\nLato B"}
{"id": "1265232", "revid": "36426", "url": "https://it.wikipedia.org/wiki?curid=1265232", "title": "Chiesa di San Tommaso (Lucca)", "text": "La chiesa di San Tommaso in Pelleria \u00e8 un luogo di culto cattolico di Lucca che si trova nella via omonima.\nStoria e descrizione.\nPresenta l'assetto acquistato in seguito alla radicale ricostruzione avvenuta tra il XII e XIII secolo. Ha struttura a navata unica con paramento in laterizio tranne che in facciata, rivestita in calcare bianco. Il portale reca una decorazione a tralci rigonfi riferibile a una maestranza di Guidetto. \nL'interno \u00e8 stato totalmente trasformato tra Sei e Settecento; di questa fase restano opere di alcuni tra i pi\u00f9 interessanti pittori attivi a Lucca, come il \"Sant'Antonio da Padova\" di Gian Domenico Ferrucci, e il \"San Francesco Saverio trionfante sull'eresia\" di Antonio Franchi, del 1663-1664. Nel presbiterio sono tre grandi tele di Giovanni Coli e di Filippo Gherardi, l\"Immacolata Concezione\", l\"Incredulit\u00e0 di san Tommaso\" e il \"Martirio di san Tommaso\". \nIl piccolo campanile ospita un concerto di 4 campane intonate in scala di Si3, completamente manuali, fuse dalla Fonderia Magni nel 1949. Inoltre, al piano sottostante la cella campanaria, \u00e8 presente una piccola campanella fuori concerto che, a differenza delle altre, \u00e8 dotata di un impianto di automazione. Essa \u00e8 stata fusa anch\u2019essa dalla Fonderia Magni ma nel 1886 e reca l\u2019immagine di santa Flora, alla quale \u00e8 dedicata la campana."}
{"id": "1265236", "revid": "287204", "url": "https://it.wikipedia.org/wiki?curid=1265236", "title": "Football Club Libourne-Saint-Seurin-sur-L'Isle", "text": "Il Football Club Libourne-Saint-Seurin-sur-L'Isle, pi\u00f9 comunemente Libourne-Saint-Seurin, \u00e8 un club calcistico francese di Libourne (Gironda). Disputa il Championnat National, la terza serie del campionato francese.\nCollegamenti esterni.\n Sito ufficiale"}
{"id": "1265238", "revid": "767487", "url": "https://it.wikipedia.org/wiki?curid=1265238", "title": "Karl von Fischer", "text": ""}
{"id": "1265239", "revid": "830939", "url": "https://it.wikipedia.org/wiki?curid=1265239", "title": "Louis de Cahusac", "text": "Fu scudiero e segretario del conte di Clermont, lo accompagn\u00f2 nella campagna del 1743 e lo abbandon\u00f2 in seguito per dedicarsi alla letteratura. Tra le sue opere teatrali vanno menzionate:\nPoeta drammatico e lirico, collabor\u00f2 con Jean-Philippe Rameau alla stesura di diverse opere liriche: \n\u00c8 inoltre molto verosimilmente l'autore del libretto \"Les Bor\u00e9ades\", ultima \"trag\u00e9die lyrique\" di Rameau, che fu replicata nel 1764 e poi mai pi\u00f9 rappresentata pubblicamente sino al 1982.\nPartecip\u00f2 anche alla redazione di voci dell'\"Encyclop\u00e9die\", in materia di balletto, canto, commedia e danza.\nHa infine pubblicato \"La danse ancienne et moderne ou Trait\u00e9 historique de la danse\" (L'Aia, Jean Neaulme, 1754, ripubblicato nel 2004), \"La danza antica e moderna o Trattato storico della danza\".\nTra i librettisti di Rameau \u00e8 quello che mantenne la pi\u00f9 lunga collaborazione: il compositore aveva un pessimo carattere ed era inoltre molto pigro, e solo Cahusac riusc\u00ec a intendersi a lungo con lui."}
{"id": "1265240", "revid": "773636", "url": "https://it.wikipedia.org/wiki?curid=1265240", "title": "Chiesa di Sant'Agostino (Lucca)", "text": "La chiesa di Sant'Agostino \u00e8 una chiesa di Lucca che si trova nella piazza omonima.\nStoria e descrizione.\nFu ricostruita nel XIV secolo su un monastero agostiniano e sulla chiesa di San Salvatore in Muro, cosiddetta perch\u00e9 addossata alla cinta romana. Il campanile s'imposta sugli archi del Teatro romano. Costruita in laterizio, la facciata fu decorata con un paramento in calcare bianco spartito da lesene, rimasto interrotto.\nL'interno, rimaneggiato nel 1664, \u00e8 a una sola navata con tre cappelle absidali; sulle pareti laterali Giacinto Gemignani affresc\u00f2 \"Cristo Risorto che indica l'immagine della Madonna tra i santi Pietro, Agostino, Andrea, Nicola da Tolentino e Francesco d'Assisi\". Nella cappella laterale destra, la venerata immagine della \"Madonna del Sasso\". \nIl chiostro, sostenuto da pilastrini ottagonali, \u00e8 quattrocentesco. \n\u00c8 sepolto nella chiesa di Sant'Agostino il corpo della beata Elena Guerra."}
{"id": "1265246", "revid": "36426", "url": "https://it.wikipedia.org/wiki?curid=1265246", "title": "Chiesa di Sant'Alessandro (Lucca)", "text": "La chiesa di Sant'Alessandro Maggiore \u00e8 una chiesa di Lucca che si trova nella piazza omonima.\nConsiderata il prototipo dell'architettura romanica lucchese, fu ricostruita alla met\u00e0 dell'XI secolo. Di impianto basilicale a tre navate, \u00e8 caratterizzata da estremo rigore costruttivo, evidente soprattutto nel disegno della facciata, calibrata nelle proporzioni, nel raffinato paramento a filari alternati, alti e bassi, di calcare bianco, nelle decorazioni di impronta classica del portale di facciata e di quello laterale. In facciata, sul cornicione che segna la sopraelevazione della navata centrale, le basi di quattro colonnini suggeriscono l'ipotesi di un originario loggiato. Dalla decorazione dell'abside, i cui caratteri denotano un pi\u00f9 vivace senso decorativo e tracce di cromia, sembra che i lavori si siano conclusi nella prima met\u00e0 del XII secolo.\nDescrizione e confronti.\nLa chiesa di Sant'Alessandro Maggiore a Lucca, ricordata per la prima volta in un documento dell'anno 893, \u00e8 un edificio di tipo basilicale, le cui caratteristiche sono simili a quelle della locale architettura romanica, improntata ad un sobrio classicismo.\nNella costruzione attuale, tuttavia, sono inglobate le strutture di una chiesa pi\u00f9 antica (riconoscibile nella met\u00e0 inferiore della facciata, nel primo tratto dei fianchi e, all'interno, nelle arcate fino alla prima coppia di pilastri), la cui epoca di costruzione \u00e8 ancora controversa e la cui qualit\u00e0 appare sorprendentemente vicina a quella della stessa architettura romana.\nL'edificio \u00e8 interamente rivestito da lastre di calcare bianco perfettamente levigate e disposte in fasce alternativamente alte e basse, secondo un ordine che evoca l\"'opus quadratum pseudoisodomum\" dei monumenti dell'Antichit\u00e0 (come nel tempio rotondo del Foro boario a Roma, del II secolo a.C.), tale alternanza non ha comunque una valenza puramente decorativa (come nelle chiese romaniche di Pistoia e nello stesso Duomo di Pisa), bens\u00ec compositiva: nelle parti pi\u00f9 antiche della facciata, le fasce pi\u00f9 basse si distinguono infatti in fasce bianche \"di partizione\", che ritmano semplicemente la superficie (ai lati del portale), e in fasce grigie \"di proiezione\", che invece proiettano orizzontalmente i nodi strutturali (basi, capitelli, vertice del frontone, cornice intermedia) sull'intera superficie del paramento, in modo simile a quanto si verifica nelle finestre a edicola del Battistero di Firenze e in superstiti rivestimenti marmorei dell'antichit\u00e0 (all'interno del Pantheon a Roma o nel nartece di Santa Sofia a Costantinopoli). All'interno di questa disposizione che tende ad annullare ogni effetto di massa delle murature riportandone le tensioni sul piano ed esaltando il volume della chiesa come solido geometrico-luminoso, sono cos\u00ec inserite tanto le aperture, tagliate sempre a spigolo vivo, senza cornici modanate che esprimano il peso e lo spessore dei muri, quanto i particolari scolpiti che le incorniciano, peraltro tutti di diretta derivazione romana.\nLa stessa compenetrazione di ordine statico e geometrico si osserva nelle arcate interne pertinenti alla prima fase costruttiva (le prime 6 dall'ingresso), dove le pietre, bianche e colorate, sono sempre disposte in modo simmetrico, come si riscontra in edifici del VI-VII secolo, quali il Mausoleo di Teodorico a Ravenna o la Cupola della Roccia a Gerusalemme, le cui arcate interne sorreggenti la cupola sono rivestite da un sontuoso apparato marmoreo policromo che presenta gli stessi elementi della nostra chiesa. Anche nel Sant'Alessandro, infatti, gli archi pi\u00f9 antichi sono sormontati da un concio (il \"concio in asse\") collocato esattamente sopra la chiave, in modo da individuare un'altezza costante su cui corre la cornice orizzontale che collega e conclude tutte l'arcate (e su cui poggiava il catino absidale originario); in questo modo, come negli edifici della Tarda Antichit\u00e0 (ad esempio nel peristilio del Palazzo di Diocleziano a Spalato, oppure nei colonnati di Santa Sofia a Costantinopoli) le arcate vengono a costituire un insieme rigido, concluso da un adeguato coronamento orizzontale, ed inoltre i pennacchi\u00a0\u2013 ossia i triangoli curvilinei compresi tra gli archi\u00a0\u2013 essendo di conseguenza regolari, si presentano come figure geometrico-decorative, con i conci e gli inserti colorati (listelli verticali e minuti triangoli di marmo pi\u00f9 scuro) disposti secondo un \"opus quadratum isodomum\" simmetrico rispetto all'asse delle colonne, cos\u00ec da evocare l\"'opus sectile\" delle costruzioni antiche, in modo simile alle arcate di San Miniato al monte a Firenze e di Sant'Andrea a Empoli, ma con una pi\u00f9 marcata identificazione tra ragioni costruttive e disposizione geometrico-decorativa.\nLa disposizione simmetrica delle pietre della facciata attorno al portale \u00e8 paragonabile invece a quella della chiesa visigotica, peraltro molto restaurata, di S\u00e3o Frutuoso de Mont\u00e9lios nei pressi di Braga, attribuita al secolo VII. Nel nostro caso, tuttavia, l'apparato originario \u00e8 molto ben conservato e presenta elementi di regolarit\u00e0 anche maggiori, che non hanno alcun riscontro nelle chiese romaniche di Lucca. Del resto l'intera composizione della facciata \u00e8 comprensibile soltanto all'interno dei parametri dell'architettura antica, come si vede nello schema che ne evidenzia a colori i diversi elementi: la facciata originaria (contornata in giallo) poggia su un podio, oggi interrato, spianato ruvidamente a punta di scalpello (evidenziato in celeste), su questo corre una fascia spianata a gradina (in arancio) che con funzione di plinto (e come tale sorregge anche i risalti angolari) si diparte dal portale e fascia tutta la chiesa, analogamente alla base attica (in giallo ocra) che ad esso si sovrappone. Su questi elementi di base, che si sovrappongono l'uno all'altro con un leggero arretramento e con una finitura di superficie sempre maggiore, \u00e8 impostato il paramento vero e proprio a fasce alternate perfettamente levigate, affine all\"'opus quadratum pseudoisodomum\" delle costruzioni antiche. Lo schema evidenzia sia le fasce di proiezione orizzontale degli elementi strutturali (in blu), sia le semplici fasce di partizione (in bianco). La seconda fascia di proiezione dall'alto, a causa della tarda sopraelevazione della chiesa, non corrisponde oggi a nessun elemento strutturale, ma in origine univa i capitelli terminali (in verde scuro) dei pi\u00f9 bassi risalti angolari (come ancora si vede nella facciata di San Pietro a Valdottavo).\nIl contorno delle lastre (evidenziato in rosso) permette di valutarne la disposizione simmetrica rispetto all'asse verticale passante per il portale, elemento generatore dell'intera facciata: fino all'altezza del frontone le lastre si corrispondono per numero a destra e sinistra; il giunto delle due lastre sopra il frontone materializza l'asse della composizione; le estremit\u00e0 delle fasce corrispondenti all'architrave sono concluse da listelli verticali sovrapposti, anch'essi simmetrici, e simmetrico \u00e8 anche il montaggio dei risalti angolari. \nAttorno al portale (campite interamente in rosso) dodici grandi lastre si dispongono a formare un esagono e sembrano irradiarsi dal portale stesso, le cui proporzioni sono regolate da un doppio triangolo equilatero. Lo schema evidenzia anche in verde chiaro la posizione dei listelli decorativi ai lati del frontone e quella delle basi delle colonnette del loggiato oggi mancante. Da tutti questi elementi cos\u00ec evidenziati e dal tracciato \"ad triangulum\" che doveva regolarne le proporzioni, si pu\u00f2 ricostruire con buona approssimazione l'aspetto della facciata primitiva, pi\u00f9 bassa dell'attuale e molto pi\u00f9 vicina alle forme dell'architettura antica.\nAnalogamente a quanto si verifica nella basiliche di Roma (soprattutto in quelle costruite all'epoca della Riforma Gregoriana, tra XI e XIII secolo), l'interno della chiesa \u00e8 suddiviso in aree funzionali (leggibili attraverso la diversa disposizione dei marmi colorati) ed \u00e8 attraversato da un percorso di natura liturgica, segnalato con coerenza (perfino nei pi\u00f9 minuti dettagli, variando nei capitelli il tipo di acanto o i fiori dell'abaco) dal colore dei marmi delle colonne e dai diversi tipi di capitelli (spesso orientati, cio\u00e8 dotati di una faccia principale, la cui posizione segnala il percorso) che si corrispondono in coppia attraverso la navata; all'ambiente romano rimanda anche l'estetica della \"varietas\" (ossia il variare dei dettagli in un contesto che resta sempre saldamente simmetrico), che informa tutta la decorazione scolpita, le cui studiate variazioni hanno dei paralleli nei capitelli delle finestre della facciata della Basilica di San Salvatore a Spoleto, e in quelli del Tempio di Saturno a Roma, ricostruito nel IV sec. d.C.\nMutuata dall'architettura romana \u00e8 anche la simbologia dei materiali impiegati, che rimandano alle consuetudini rappresentative dell'arte del tardo Impero o evocano brani delle Sacre Scritture. Significativa, in primo luogo, \u00e8 la scelta di costruire la chiesa interamente in pietre squadrate di calcare bianco: non solo essa si inserisce nella tradizione dell'arte ufficiale romana, ponendo quindi l'autorit\u00e0 del committente in rapporto di continuit\u00e0 con il potere imperiale che essa rappresentava, ma contrapponendosi ad un contesto assai pi\u00f9 povero dell'attuale e certo realizzato in gran parte in legno, faceva della chiesa un prisma luminoso che se da un lato evocava l'immagine della Gerusalemme Celeste (Apc 21,9 - 22,5) descritta nell'Apocalisse di Giovanni (i dodici basamenti di pietre diverse\u00a0\u2013 simboleggianti gli Apostoli\u00a0\u2013 e le dodici porte sono ripresi nel primitivo Sant'Alessandro dalle dodici colonne e dalle dodici finestre aperte nella navata maggiore), dall'altro evocava il Tempio di Salomone, anch'esso costruito in pietre squadrate e dotato di un portale a cinque angoli (III Rg 6,2; III Rg 6,31), richiamato da quello timpanato del Sant'Alessandro. Allo stesso ambito simbolico rimandano i materiali impiegati all'interno: la coppia di colonne in granito rosso egiziano (una pietra assimilabile al porfido, che per il colore purpureo era appannaggio esclusivo della casa imperiale a partire dal III sec. d.C., ed era poi passato a simboleggiare la regalit\u00e0 di Cristo e il sangue dei martiri) e i ricchi capitelli a lira con corona di quercia ad esse sovrapposte (evocanti la corona trionfale, premio dei santi e dei martiri (Apc. 3,11-12), tante volte rappresentata nell'arte paleocristiana) segnavano l'inizio dell'antico presbiterio, cos\u00ec come una coppia di colonne con ricchi capitelli fiancheggiava l'ingresso del Tempio di Salomone (III Rg 7,21).\nSingolare \u00e8, infine, la qualit\u00e0 delle sculture, in cui non si riconosce nessuna influenza orientale (bizantina o islamica), n\u00e9 lombarda o \"barbarica\" (mancando anche gli intrecci tipici della scultura altomedievale), ma dove ogni particolare \u00e8 invece riconducibile ad un preciso modello di epoca romana: da un lato gli elementi vegetali, geometrizzati, appiattiti e definiti nei dettagli da sottili incisioni, si dispongono sul piano secondo un ordine prevalentemente paratattico/simmetrico (caratteristiche, queste, proprie della scultura antica pi\u00f9 tarda), dall'altro i modelli costantemente imitati\u00a0\u2013 tra cui inusuali varianti corinzieggianti e rari motivi di et\u00e0 augustea\u00a0\u2013 sono invece tipici del I-II sec. d.C. Capitelli corinzieggianti a lira, paragonabili a quelli del Sant Alessandro per un'analoga interpretazione del codice decorativo antico, ed anch'essi di incerta datazione, si trovano nell'Abbazia di San Cassiano a Narni.\nTracciati proporzionali.\nGi\u00e0 C.L. Ragghianti (vedi in bibliografia C.L. Ragghianti, 1968) accennava alla compresenza nel Sant'Alessandro di un modulo basato sul \u201cquadrato \u2013 triangolo equilatero e figure derivate\u201d, un'ipotesi che \u00e8 stata poi precisata in una serie di studi successivi (C. Barachini, A. Caleca, M.T. Filieri: 1970, 1978, 1982).\nPer quanto in edifici antichi come il Sant'Alessandro, del tutto privi di documentazione scritta relativa al progetto, la ricostruzione dei tracciati proporzionali debba necessariamente considerarsi ipotetica, dai dati riscontrati si pu\u00f2 ragionevolmente ipotizzare che l'ampliamento della chiesa e la relativa sopraelevazione siano stati regolati \"ad quadratum\", mentre per le proporzioni d'insieme dell'edificio primitivo si sia seguito un pi\u00f9 complesso tracciato \"ad triangulum\". La pianta del primo Sant'Alessandro risulta infatti inscritta in un rettangolo di dimensioni 1 x formula_1, le cui diagonali incrociandosi vengono a comporre due triangoli equilateri contrapposti. Un tipo di tracciato che ha il suo parallelo pi\u00f9 diretto nella \"crux decussata\" (croce disposta a X), \u201cfigura\u201d che regola le dimensioni di edifici paleocristiani, carolingi e di et\u00e0 gregoriana (tra cui la chiesa Abbaziale di Montecassino ricostruita nel 1071 e consacrata da Papa Alessandro II, gi\u00e0 vescovo di Lucca).\nQuesto tracciato \"ad triangulum\" ha un riscontro anche nella disposizione dei materiali dei colonnati, dimostrando una volta di pi\u00f9 l'unit\u00e0 del progetto originario e la sua fedele, coerente realizzazione: l'alternanza dei sostegni \u00e8 confermata dall'intersecarsi dei lati obliqui dei triangoli regolatori con i muri longitudinali (intersezione che viene a coincidere con la posizione delle coppie di pilastri e di colonne di marmi colorati) e la particolare funzione di cesura della coppia di colonne di granito rosso e dei relativi capitelli \u00e8 ribadita dalla linea che le attraversa, coincidente con il lato comune dei due triangoli contrapposti. Figure che, se considerate opposte per i vertici (delineando quindi la \"crux decussata\"), individuano al centro della navata la posizione dei cancelli della recinzione presbiteriale (o forse quella di un altare intermedio dedicato alla Croce), la cui presenza ha determinato l'interruzione e la biforcazione del percorso guidato ovest-est, segnalato, come abbiamo visto, dal tipo e dall'orientamento dei capitelli. Le misure minori della chiesa primitiva seguono invece un tracciato quadrato: il modulo \u00e8 costituito dall'interasse delle colonne, pari alla larghezza delle navatelle e alla met\u00e0 di quella della navata maggiore; una cornice intermedia corre sulle arcate pi\u00f9 antiche all'altezza di due moduli (pari quindi alla larghezza della navata) e un terzo modulo ad essa sovrapposto (pari al raggio del catino absidale) doveva infine individuare l'altezza delle capriate. Un'analoga compenetrazione di tracciato \"ad triangulum\" (per le proporzioni complessive) e tracciato \"ad quadratum\" (per gli elementi pi\u00f9 piccoli) si riscontra nel portale.\nMentre nella facciata attuale (regolata \"ad quadratum\") il modulo \u00e8 costituito dall'ampiezza della navata maggiore, la facciata primitiva (\"ad triangulum\") era regolata dalle dimensioni del portale: un triangolo equilatero (approssimato a meno di 1 centesimo) con lato di 5 braccia lucchesi\u00a0\u2013 pari a 15 \"sottomoduli\" di 4 once ciascuno\u00a0\u2013 ne determinava la larghezza, l'altezza di tale triangolo\u00a0\u2013 pari a 13\"sottomoduli\"\u00a0\u2013 moltiplicata per due determinava l'altezza del frontone, per tre quella della cornice intermedia, per quattro quella della loggetta colonnata di cui restano solo le basi e per cinque l'altezza totale della facciata, larga cinque volte la larghezza del portale.\nL'impiego nel primitivo Sant'Alessandro del triangolo equilatero regolatore 15x13 trova conferma non solo nelle misure delle strutture e nella disposizione delle colonne di marmi colorati, ma anche nella decorazione scolpita, tutte le sculture del portale (capitelli, cornice orizzontale e pioventi del frontone) sono infatti costituite da elementi vegetali ripetuti 15 volte, oppure 30 (ossia 15x2).\nDevozione e politica.\nSant\u2019Alessandro I papa (80?-115), secondo la tradizione agiografica morto martire a Roma durante il principato di Traiano, non figura tra i santi principali del calendario liturgico, non \u00e8 stato oggetto di una particolare devozione popolare e neppure figura legato alla storia del territorio, come il vescovo Frediano (dopo il 500-588), per cui la presenza di chiese a lui dedicate a Lucca sorprende e richiede senz'altro una spiegazione. La prima menzione di una chiesa di Sant'Alessandro a Lucca risale all'anno 874, una successiva, sicuramente riferita al Sant'Alessandro Maggiore, risale all'893, almeno una seconda chiesa dedicata a questo santo esisteva nei pressi del Duomo di San Martino, e poche altre, di minore importanza, erano sparse nel contado della citt\u00e0.\nRomano Silva (vedi in bibliografia: R.Silva, 2001) ha ricostruito le vicende della predilezione per questo antico santo romano\u00a0\u2013 certamente importata a Lucca da personalit\u00e0 di rilievo, che ne hanno promosso la devozione e hanno finanziato chiese erette in suo onore\u00a0\u2013 individuando due momenti principali: il sec. IX, quando, proprio in prossimit\u00e0 delle prime attestazioni documentarie della chiesa, la devozione a Sant'Alessandro appare promossa dai papi e dall'aristocrazia carolingia (Leone III fa dono di alcune reliquie di Sant'Alessandro a Carlo Magno, che le affida alla basilica di Saint Denis; Pasquale I trasla le reliquie di Sant'Alessandro nella nuova basilica romana di Santa Prassede; Gregorio IV dona altre reliquie del santo alla vedova di Bernardo re d\u2019Italia, Cunegonda, che fonda a Parma una chiesa per custodirle), e il sec. XI, quando il vescovo di Lucca Anselmo da Baggio, nel clima della riforma della chiesa e della lotta per le investiture, riceve in dono da papa Stefano IX, fratello del marchese di Toscana Goffredo, la chiesa di Sant'Alessandro Maggiore di Lucca, vi trasporta da Roma importanti reliquie (tra cui la catena con cui il papa martire sarebbe stato tenuto prigioniero) e infine, divenuto papa egli stesso, assume il nome di Alessandro II.\nNel secolo XI pi\u00f9 di un prelato, ascendendo al soglio pontificio, scelse il nome di un papa dei primi secoli: Vittore II (ca.1018-1057), legato all'imperatore Enrico III, scelse questo nome forse per sottolineare la sua relazione con l'impero e l'autorit\u00e0 del centro romano sulla periferia (Vittore I (?-199) era stato in buoni rapporti con la corte imperiale e aveva imposto il calendario pasquale romano anche alle chiese che seguivano altri usi); allo stesso modo Gerberto di Aurillac diventando papa scelse il nome di Silvestro creando un collegamento tra la \"Renovatio Imperii\" ottoniana (con Ottone III di Sassonia imperatore e Silvestro II papa) e la coppia esemplare Costantino I/Silvestro I. In questo contesto risulta leggibile anche la predilezione di Anselmo da Baggio per il papa martire Alessandro I, che per primo era stato eletto unanimemente dal clero romano, e rappresentava perci\u00f2 un esempio di indipendenza e di autorit\u00e0 del potere ecclesiastico in opposizione alle ingerenze di quello secolare (l'elezione di Anselmo/Alessandro II fu per lunghi anni contestata dalla corte imperiale, che gli oppose anche un antipapa).\nDall'insieme di queste considerazioni si pu\u00f2 dedurre che in tale contesto una chiesa intitolata a Sant'Alessandro, papa e martire, era un'affermazione d'autorit\u00e0, se eretta da un ecclesiastico, ma era un atto di sottomissione, se eretta da un laico (Romano Silva ipotizza che dopo un periodo di contrasti il marchese di Lucca Adalberto I avrebbe iniziato la costruzione del Sant'Alessandro nell'880 come atto di pacificazione verso papa Giovanni VIII).\nIl dilemma della datazione.\nPer la chiesa di Sant'Alessandro sono state proposte varie datazioni (il sec. XII, il sec. XI, il sec. XI con aggiunte del XII, il sec. IX con aggiunte dei secoli XI-XII) senza giungere ad una data comunemente accettata. Con i recenti restauri si \u00e8 stabilito che la chiesa attuale ingloba un edificio pi\u00f9 antico (un dato che finora non era accettato da tutti gli studiosi), ma ci\u00f2 non ha comunque risolto il problema della datazione assoluta delle parti, perch\u00e9 manca un aggancio sicuro tra le strutture fisiche della chiesa e i pochi documenti conservati che la riguardano, ovvero la prima attestazione documentaria dell'893 e l'acquisizione, nel 1057-58, da parte del vescovo Anselmo da Baggio, che provvide a traslarvi le reliquie di Sant'Alessandro.\nIl Maestro di Sant'Alessandro.\nLe parti della chiesa pertinenti all'ampliamento, eterogenee e realizzate in pi\u00f9 tempi, sono attribuibili solo genericamente alla scuola di Biduino (per le affinit\u00e0 tra i capitelli del presbiterio e gli archetti all'esterno dell'abside con i capitelli di Sant'Andrea Forisportam a Pisa e quelli della pieve di San Casciano a Settimo). Al contrario nella parte pi\u00f9 antica del Sant'Alessandro, per la sua coerenza interna\u00a0\u2013 tra tracciati proporzionali e distribuzione dei materiali, tra qualit\u00e0 del paramento e particolari scolpiti e colorati, tutti subordinati all'indicazione del percorso cerimoniale che ne attraversava l'interno\u00a0\u2013 \u00e8 riconoscibile un particolareggiato progetto realizzato fedelmente in un'unica fase da maestranze omogenee. Il primitivo Sant'Alessandro \u00e8 pertanto attribuibile ad una personalit\u00e0 precisa, anche se anonima come quasi sempre avviene per gli autori dei primi secoli del Medioevo. Un maestro che possiamo osservare personalmente all'opera nei quattro capitelli di colonna appositamente eseguiti per la chiesa, i quali, tanto per il repertorio decorativo (aniconico e di matrice antica), quanto per la collocazione e l'orientamento (compenetrati con l'ordinamento complessivo della chiesa), bene ne sintetizzano la complessa cultura (2\u00b0 dx, 3\u00b0 sx, 3\u00b0 dx e 4\u00b0 sx, se ne vedano le immagini nella galleria fotografica).\nDiversamente da autori come Buscheto o Lanfranco, il Maestro di Sant'Alessandro non appare sensibile alle suggestioni coloristiche arabo-bizantine, n\u00e9 al plasticismo monumentale di matrice nordica: ogni elemento della sua chiesa \u00e8 di tradizione tardoromana, sia dal punto di vista tecnico che formale (e lo stesso si pu\u00f2 dire dell'organizzazione del cantiere fortemente gerarchizzato che ha realizzato nei dettagli il progetto, senza le improvvisazione e l'eclettismo consueti nei cantieri medievali). Una tradizione architettonica cos\u00ec intimamente partecipata da poter risalire con sicurezza filologica fino a remoti modelli augustei, attuando un \"revival\" \u201catticistico\u201d che trova qualche parallelo solo a Firenze. Del resto, piuttosto che a Pisa, \u00e8 nel classicismo del Romanico fiorentino che ritroviamo la disposizione simmetrica dei capitelli (nel Battistero di San Giovanni) o quella del paramento tra le arcate (in Sant'Andrea a Empoli). Di fatto il Maestro di Sant'Alessandro pone lo stesso problema storico-artistico della Firenze \u201cromanica\u201d: quali sono state le condizioni materiali e sociali che hanno permesso a distanza di secoli\u00a0\u2013 ad un tale grado di purezza\u00a0\u2013 la sopravvivenza della cultura architettonica antica?"}
{"id": "1265249", "revid": "767487", "url": "https://it.wikipedia.org/wiki?curid=1265249", "title": "0DFx", "text": "Gli 0DFx (conosciuti anche come Zero Defects o Zero Defex) sono stati un gruppo hardcore punk statunitense.\nSi sono formati ad Akron, nell'Ohio, nel 1981 grazie a Tom Seiler del gruppo punk locale The Bursting Brains, Mick Hurray del gruppo neo-surf The Nelsons, e Jim Friend dei V-Nervz, altro gruppo punk locale. Dopo aver provato diversi bassisti, hanno ingaggiato Brad Warner, che era stato nel gruppo new wave Mmaxx, attraverso un annuncio in un giornale locale. Warner \u00e8 rimasto membro del gruppo fino alla sua fine.\nGli 0DFx sono apparsi nella raccolta di gruppi punk rock dell'Ohio, The New Hope, e nella raccolta internazionale P.E.A.C.E./War. Sono per\u00f2 pi\u00f9 famosi per essere stati i precursori del libro di Brad Warner, \"Hardcore Zen\", cos\u00ec come per le successive band di Tommy \"Strange\" Seiler's, The Ragged Bags, Strawman e Songs for Emma.\nDiscografia.\nApparizioni nelle compilation"}
{"id": "1265250", "revid": "36426", "url": "https://it.wikipedia.org/wiki?curid=1265250", "title": "Chiesa di Sant'Anastasio (Lucca)", "text": "La chiesa di Sant'Anastasio \u00e8 una chiesa di Lucca che si trova nella via omonima.\nStoria e descrizione.\nGi\u00e0 esistente nel IX secolo, si presenta nell'aspetto assunto in seguito a una ristrutturazione duecentesca. A navata unica, \u00e8 costruita in laterizio, mentre la parte inferiore della facciata \u00e8 in calcare bianco. Nella parte alta della facciata sono inseriti bacini ceramici del XIII secolo.\nI due leoni che ornano i capitelli di stipite del portale centrale appartengono a una bottega di lapicidi che ripropongono motivi decorativi tratti dal repertorio diffuso da maestro Guidetto tra XII e XIII secolo. Gli spazi interni furono completamente ridisegnati alla fine del XVI secolo. La copertura a capriate venne sostituita da una volta a botte e nuovi dipinti furono predisposti per gli altari. Dopo un lungo periodo di chiusura al culto \u00e8 divenuta sede della chiesa ortodossa rumena ed \u00e8 stata intitolata a Sant'Antonio il Grande. Quest'ultimo evento ha portato alla trasformazione dell'interno, con la costruzione dell'iconostasi e la decorazione delle pareti e della volta."}
{"id": "1265252", "revid": "767487", "url": "https://it.wikipedia.org/wiki?curid=1265252", "title": "Aria di luna/Amico", "text": "Aria di luna/Amico \u00e8 un singolo della cantante italiana Iva Zanicchi, pubblicato nel 1983 su 45 giri.\nTracce.\nLato A\nLato B"}
{"id": "1265254", "revid": "15756", "url": "https://it.wikipedia.org/wiki?curid=1265254", "title": "Friedrich Ludwig von Sckell", "text": "Fu il fondatore della \"fase classica\" dei giardini all'inglese in Germania come anche urbanista a Monaco di Baviera.\nBiografia.\nEra figlio di Johann Wilhelm Sckell, giardiniere, al servizio dal 1749 del principe di Nassau-Weilburg, dal 1757 del Principe elettore Carlo Teodoro di Baviera a Schwetzingen e dal 1762 secondo giardiniere di corte presso il castello di Schwetzingen.\nSckell si form\u00f2 nei giardini di corte a Schwetzingen. Lavor\u00f2 quindi a Bruchsal, Parigi e Versailles.\nDal 1773 al 1777 fu impegnato in Inghilterra con giardini di stile inglese. Rientrato in Germania, egli sistem\u00f2 in giardino all'inglese il Parco Sch\u00f6nbusch ad Aschaffenburg per l'Elettore di Magonza e arcivescovo Friedrich Karl Josef von Erthal e fece altrettanto con il Parco Sch\u00f6ntal, sempre ad Aschaffenburg.\nIn seguito fu impegnato nella ristrutturazione di parti del giardino barocco di Schwetzinger e nel 1789 fu incaricato dal conte di Rumford Benjamin Thompson di occuparsi del Giardino inglese di Monaco di Baviera.\nNel 1792 successe al padre nel suo incarico di giardiniere di corte a Schwetzingen. Nel 1799 ottenne in aggiunta la posizione di Direttore die giardini per i giardini del Palatinato e della Baviera. Nel 1804 fu intendente di corte per i giardini a Monaco di Baviera, dove egli complet\u00f2 il Giardino inglese e gran parte del barocco parco del castello di Nymphenburg, trasformandolo in una struttura panoramica.\nA Monaco collabor\u00f2 con l'architetto Gustav von Vorherr alla progettazione degli aspetti del verde nel corso dell'ampliamento della citt\u00e0 nei luoghi di Sonnenstra\u00dfe, Karlsplatz (Stachus), Sendlinger Tor e Isartor.\nNel 1808 fu insignito dell'Ordine al merito della corona bavarese.\nLa figlia Teresa (1800\u20131853) spos\u00f2 il suo successore, Carl August Sckell, figlio del fratello Matthias Sckell, mentre la figlia Federica (1802\u20131867) spos\u00f2 il pittore Carl Anton Joseph Rottmann.\nLa tomba di Friedrich Sckell si trova nell'Antico cimitero sud di Monaco (Campo 6 \u2013 Serie 7 \u2013 Posto 33/34), lo stesso cimitero che egli aveva collaborato a sistemare con l'architetto Gustav Vorherr, a pianta in forma di sarcofago.\nOpere.\nL'elenco che segue getta uno sguardo sui giardini pi\u00f9 famosi, che Sckell aveva sistemato:\nImportanza.\nSckell \u00e8 considerato il fondatore della \"fase classica\" dei giardini all'inglese in Germania, che egli, con l'opera \"Beitr\u00e4ge zur bildenden Gartenkunst\" del 1818, present\u00f2 anche al pubblico specializzato tedesco.\nI suoi raggruppamenti di piante sono in parte ancor oggi utilizzati nel giardinaggio in Germania.\nNel 1808 divenne membro straordinario dell'Accademia bavarese delle scienze. Nel 1823 Ludwig von Sckell mor\u00ec a Monaco da Intendente dei giardini di corte. In suo onore fu eretto un monumento alla memoria nel Giardino Inglese di Monaco.\nL'Accademia d'arte di Baviera conferisce ogni due anni l'Anello d'onore Friedrich-Ludwig-von-Sckell ad architetti paesaggisti, storici dei giardini o persone di attivit\u00e0 affini, considerati meritevoli per la loro attivit\u00e0."}
{"id": "1265257", "revid": "1305772", "url": "https://it.wikipedia.org/wiki?curid=1265257", "title": "Red Star", "text": ""}
{"id": "1265260", "revid": "36426", "url": "https://it.wikipedia.org/wiki?curid=1265260", "title": "Chiesa di Santa Giulia (Lucca)", "text": "La chiesa di Santa Giulia \u00e8 una chiesa di Lucca che si trova in piazza del Suffragio.\nGi\u00e0 esistente nel X secolo, ma assai pi\u00f9 antica come attestano i corredi delle sepolture longobarde in essa rinvenute, fu ricostruita nel XIII secolo in cotto, mentre la facciata fu completata, alla met\u00e0 del Trecento, da Coluccio di Collo. La soluzione ad arcate cieche - quella centrale include un portale strombato - riecheggia temi romanici reinterpretati alla luce del nuovo linguaggio gotico. Il registro superiore della facciata venne completato dopo qualche tempo. L'assetto interno venne pi\u00f9 volte modificato. Nel 1647 a cura di un membro della famiglia Bernardini venne edificato il nuovo altar maggiore per accogliere un'antica e venerata immagine del \"Crocifisso\". La croce, temporaneamente collocata nel Duomo, \u00e8 una preziosa opera del XII secolo.\nBibliografia.\nG. Bergamaschi, \"S. Giulia a Lucca: la chiesa e il culto della santa\", in \u00abNuova rivista storica\u00bb, 90 (2006), pp.\u00a0763\u2013782."}
{"id": "1265267", "revid": "36426", "url": "https://it.wikipedia.org/wiki?curid=1265267", "title": "Chiesa di Santa Maria Annunciata (Lucca)", "text": "La chiesa di Santa Maria Annunciata o chiesa dell'Alba \u00e8 una chiesa di Lucca che si trova in via San Nicolao.\nFu fondata nel Trecento e poi ampliata alla fine del secolo successivo. In quella circostanza fu addossato alla facciata un portico attribuito a Nicolao Civitali che girava sul lato est. Successivamente la chiesa fu ancora ampliata, incorporando l'ultima campata del portico."}
{"id": "1265268", "revid": "110157", "url": "https://it.wikipedia.org/wiki?curid=1265268", "title": "Aioi", "text": " \u00e8 una citt\u00e0 giapponese della prefettura di Hy\u014dgo."}
{"id": "1265273", "revid": "158286", "url": "https://it.wikipedia.org/wiki?curid=1265273", "title": "Chiesa dell'Alba", "text": ""}
{"id": "1265277", "revid": "125589160", "url": "https://it.wikipedia.org/wiki?curid=1265277", "title": "Red Star Football Club", "text": "Il Red Star Football Club \u00e8 un club calcistico francese fondato a Parigi nel 1897 e domiciliato a Saint-Ouen, nella periferia occidentale della capitale.\nMilita nello Championnat National, terza serie del campionato francese di calcio.\nStoria.\nIl 21 febbraio del 1897 la societ\u00e0 venne fondata da Jules Rimet. In questa squadra ha militato da giocatore il famoso allenatore Helenio Herrera, soprannominato \"ll mago\", con cui ha vinto una Coppa di Francia nella stagione 1941-1942.\nConclude la stagione di Ligue 2 del 2016-17 al penultimo posto, retrocedendo, di conseguenza, nel Championnat National. Al termine della stagione 2017-18 \u00e8 stato promosso in Ligue 2, la seconda serie del campionato francese, per la stagione 2018-19, facendovi ritorno dopo la sofferta retrocessione nella stagione precedente.\nStadio.\nSituato a Saint-Ouen, lo stadio Bauer - gi\u00e0 Stade de Paris - \u00e8 stato inaugurato nel 1909 in occasione di una partita amichevole contro la vecchia Westminster. Teatro delle gesta dei Red Star, ospita anche alcune partite della nazionale di Francia prima della prima guerra mondiale e un incontro delle Olimpiadi di Parigi del 1924. L'esterno \u00e8 stato rinnovato pi\u00f9 volte: nel 1947, 1975 e 2002. Alcune partite del Paris Saint-Germain (durante la stagione 1971-1972), della squadre giovanili di Francia o alcuni incontri internazionali come Brasile - Andorra nel 1998, sono stati disputati qui. Grandi giocatori, come Ronaldo, hanno calpestato il prato di questo stadio Centenario, chiamato \"Bauer\" in memoria del Dr. Bauer, uomo della resistenza fucilato dai tedeschi nel 1942. \u00c8 attualmente in rifacimento per le Olimpiadi del 2024."}
{"id": "1265278", "revid": "767487", "url": "https://it.wikipedia.org/wiki?curid=1265278", "title": "Ak\u014d", "text": "Ak\u014d \u00e8 una citt\u00e0 giapponese della prefettura di Hy\u014dgo. Nel 2008, la citt\u00e0 ha raggiunto una popolazione di 51.642 e una densit\u00e0 di 409,55 persone per km\u00b2. La citt\u00e0 venne fondata il 1\u00ba settembre 1951."}
{"id": "1265280", "revid": "110157", "url": "https://it.wikipedia.org/wiki?curid=1265280", "title": "Amagasaki", "text": "Amagasaki \u00e8 una citt\u00e0 giapponese della prefettura di Hy\u014dgo."}
{"id": "1265282", "revid": "767487", "url": "https://it.wikipedia.org/wiki?curid=1265282", "title": "Asago", "text": "Asago \u00e8 una citt\u00e0 giapponese della prefettura di Hy\u014dgo."}
{"id": "1265284", "revid": "2208340", "url": "https://it.wikipedia.org/wiki?curid=1265284", "title": "Ashiya", "text": " \u00e8 una citt\u00e0 giapponese della prefettura di Hy\u014dgo.\nStoria.\nNel 1945, poco prima della fine della seconda guerra mondiale, la citt\u00e0 sub\u00ec quattro attacchi aerei da parte degli statunitensi: l'11 maggio, il 5 giugno, il 15 giugno e infine il 5-6 agosto. In quest'ultimo raid aereo, da notte fino a mattina presto, per coincidenza lo stesso giorno di quello atomico su Hiroshima, morirono 89 persone e 2.833 abitazioni vennero in tutto o in parte distrutte da pi\u00f9 di 1.500 bombe convenzionali.\nNel distretto Uchide, sulla costa sud della citt\u00e0, anche l'abitazione di Koyata Yamamoto, un ricco imprenditore, bruci\u00f2 fino alle fondamenta e cos\u00ec \"Natura morta: Vaso con cinque girasoli\", il suo famoso dipinto di Van Gogh, fu distrutto."}
{"id": "1265285", "revid": "10190964", "url": "https://it.wikipedia.org/wiki?curid=1265285", "title": "St.P\u00f6lten", "text": ""}
{"id": "1265287", "revid": "767487", "url": "https://it.wikipedia.org/wiki?curid=1265287", "title": "Awaji", "text": "Awaji \u00e8 una citt\u00e0 giapponese della prefettura di Hy\u014dgo."}
{"id": "1265288", "revid": "16819", "url": "https://it.wikipedia.org/wiki?curid=1265288", "title": "Guerra Gotica (535-553)", "text": ""}
{"id": "1265289", "revid": "122459148", "url": "https://it.wikipedia.org/wiki?curid=1265289", "title": "Mathew B. Brady", "text": "La sua fama arriv\u00f2 negli anni immediatamente precedenti e durante la Guerra di secessione americana. Negli anni successivi, il pubblico, stanco della guerra, perse interesse nel vedere le foto che la rappresentavano e la popolarit\u00e0 di Brady diminu\u00ec drasticamente.\nBiografia.\nBrady nacque a Warren County, New York, da Andrew e Julia Brady, una famiglia di immigrati irlandesi. Si trasfer\u00ec a New York all'et\u00e0 di 17 anni. Nel 1844 avvi\u00f2 un proprio studio fotografico a New York e dall'anno successivo inizi\u00f2 a fare mostre dei suoi ritratti di personaggi americani famosi. Nel 1849 apr\u00ec anche uno studio a Washington, citt\u00e0 in cui conobbe Juliette Handy, che spos\u00f2 nel 1851.\nLe prime fotografie di Brady erano dagherrotipi e vinse numerosi premi per le sue opere; negli anni '50 si diffuse l'ambrotipia che diede avvio alla stampa all'albume, una carta fotografica prodotta da larghi vetri negativi, molto usato nella fotografia della guerra civile americana. Nel 1859 il fotografo parigino Andr\u00e9-Adolphe-Eug\u00e8ne Disd\u00e9ri diffuse la \"cartes de visite\" e queste piccole foto (delle dimensioni di un biglietto da visita) divennero velocemente una novit\u00e0 popolare poich\u00e9 milioni di queste immagini vennero create e vendute negli U.S.A. e in Europa.\nGli sforzi di Brady per documentare la guerra civile su grande scala portando il suo studio fotografico direttamente sul campo di battaglia gli permisero di raggiungere un posto nella storia della fotografia. Le sue prime fotografie del conflitto vennero scattate durante la prima battaglia di Bull Run, nella quale riusc\u00ec ad avvicinarsi cos\u00ec tanto all'azione che riusc\u00ec per poco a evitare di essere catturato. Nonostante gli ovvi pericoli, il rischio economico e il tentativo di dissuasione dei suoi amici, pi\u00f9 tardi disse:\nAssunse Alexander Gardner, James Gardner, Timothy H. O'Sullivan, William Pywell, George N. Barnard, Thomas C. Roche e un'altra settantina di persone e a ciascuno di essi forn\u00ec una camera oscura da viaggio per uscire e fotografare le scene della guerra di secessione. Brady generalmente stava a Washington per organizzare i suoi assistenti, ma raramente andava personalmente nei campi di battaglia. Questo pu\u00f2 essere dovuto, almeno in parte, al fatto che la vista di Brady inizi\u00f2 a rovinarsi negli anni '50.\nAnche nel 1862, Brady present\u00f2 una mostra di fotografie della battaglia di Antietam, nella sua galleria a New York, intitolata \"The Dead of Antietam\" (\"Il morto di Antietam\"). Molte delle immagini ritraevano dei cadaveri, rendendo questa presentazione completamente nuova per gli Stati Uniti. Era la prima volta che chiunque potesse vedere direttamente la realt\u00e0 della guerra, seppur solo in una fotografia.\nBrady ritrasse molti degli ufficiali nordisti della guerra, come Ulysses S. Grant, Nathaniel Banks, Don Carlos Buell, Ambrose Burnside, Benjamin Butler, Joshua Chamberlain, George Armstrong Custer, David G. Farragut, John Gibbon, Winfield Scott Hancock, Samuel P. Heintzelman, Joseph Hooker, Oliver O. Howard, David Hunter, John A. Logan, Irvin McDowell, George B. McClellan, James B. McPherson, George G. Meade, David Dixon Porter, William Starke Rosecrans, John Schofield, William Tecumseh Sherman, Daniel Sickles, Henry Warner Slocum, George Stoneman, Edwin Vose Sumner, George H. Thomas, Emory Upton, James Samuel Wadsworth e Lew Wallace. Dello schieramento opposto riusc\u00ec a fotografare Pierre Gustave Toutant de Beauregard, Thomas Jonathan Jackson, James Longstreet, Lord Lyons, James Henry Hammond e Robert Edward Lee (la prima sessione di Lee con Brady fu nel 1845 quando Lee era tenente colonnello dell'esercito americano, l'ultima fu dopo la guerra, a Richmond, in Virginia). Brady fotograf\u00f2 anche Abraham Lincoln in molte occasioni.\nDurante tutta la guerra, Brady spese oltre 100.000 $ per creare 10.000 stampe. Si aspettava che il governo degli Stati Uniti avrebbe acquistato tutte queste fotografie quando la guerra sarebbe terminata, ma - quando il governo si rifiut\u00f2 di acquistarle - fu costretto a vendere il suo studio a New York e andare in bancarotta. Il Congresso gli garant\u00ec 25.000 $ per il 1875, ma rimase comunque fortemente indebitato.\nDepresso a causa della sua situazione finanziaria e devastato dalla morte della moglie, avvenuta nel 1887, Brady divenne un alcolizzato e mor\u00ec in miseria nel reparto di carit\u00e0 del Presbyterian Hospital di New York, a causa delle complicazioni di un incidente di tram. Il suo funerale fu pagato dai veterani della 7th New York Infantry. \u00c8 sepolto nel cimitero del Congresso a Washington."}
{"id": "1265291", "revid": "1632387", "url": "https://it.wikipedia.org/wiki?curid=1265291", "title": "Himeji", "text": " \u00e8 una citt\u00e0 giapponese della prefettura di Hy\u014dgo. Con una popolazione superiore ai 500.000 abitanti, \u00e8 il principale centro della parte orientale della prefettura di Hyogo, a met\u00e0 strada fra K\u014dbe e Okayama.\nStoria.\nHimeji \u00e8 stata al centro della provincia di Harima sin dal periodo Nara. Dopo la battaglia di Sekigahara, Ikeda Terumasa ricevette un terreno nella provincia di Harima e vi stabil\u00ec il suo dominio, realizzando il castello di Himeji. A partire dal 1871, Himeji fu il capoluogo dell'omonima prefettura (in seguito chiamata Shikama), ma nel 1876 questa venne fusa con la prefettura di Hyogo. La citt\u00e0 venne municipalizzata il 1\u00ba aprile 1889, e dopo il grande terremoto di Tokyo vi furono anche proposte di portare qui la capitale del Giappone.\nNel marzo 2006 le cittadine di Yasutomi del distretto di Shis\u014d, K\u014ddera, dal distretto di Kanzaki e le cittadine di Ieshima e Yumesaki, del distretto di Shikama vennero inglobate all'interno di Himeji.\nMonumenti e luoghi d'interesse.\nHimeji \u00e8 nota per la presenza del grande castello di Himeji, uno dei patrimoni dell'umanit\u00e0 in Giappone. La citt\u00e0 era infatti in origine una citt\u00e0 fortificata e, nonostante gli eventi naturali, come il Grande terremoto di Kobe e diversi tifoni, e i bombardamenti della seconda guerra mondiale, il castello \u00e8 rimasto in piedi oltre 400 anni.\nFra le altre attrazioni si possono citare il tempio Engy\u014d-ji, il monte Seppiko lo Himeji Central Park (un parco safari), il Giardino botanico di Himeji Tegarayama e i giardini Koko-en.\nCultura.\nIstruzione.\nUniversit\u00e0.\nA Himeji hanno sede i campus di diverse universit\u00e0.\nInfrastrutture e trasporti.\nSituata lungo la strada del Sany\u014d, Himeji \u00e8 al centro di un'importante arteria per il Giappone occidentale.\nStrade.\nHimeji si trova lungo l'autostrada del Sany\u014d e la strada statale 2.\nOltre che via treno, \u00e8 possibile spostarsi in citt\u00e0 e fuori citt\u00e0 anche grazie a una rete di bus urbani ed extraurbani.\nFerrovie.\nPresso Himeji ha termine la linea JR K\u014dbe, parte della linea principale Sany\u014d che congiunge Osaka e K\u014dbe con Okayama, Hiroshima e Fukuoka, passando per Himeji, nonch\u00e9 il Sany\u014d Shinkansen, linea ad alta velocit\u00e0. La principale stazione \u00e8 la stazione di Himeji, che dista circa 40 minuti da Kobe e 70 da Osaka (rispettivamente 24 minuti e 40 minuti sfruttando il treno ad alta velocit\u00e0 Shinkansen).\nAmministrazione.\nGemellaggi.\nHimeji ha sei citt\u00e0 gemellate all'estero, e due all'interno del Giappone, nonch\u00e9 con un castello francese."}
{"id": "1265292", "revid": "228587", "url": "https://it.wikipedia.org/wiki?curid=1265292", "title": "Maria Carolina Ferdinanda d'Asburgo-Lorena", "text": "Biografia.\nMaria Carolina era la figlia dell'imperatore Francesco I d'Austria e della sua seconda moglie, Maria Teresa di Napoli e Sicilia. Il suo nome le fu dato in onore di una sorella maggiore, che mor\u00ec giovanissima. Era sorella dell'imperatore Ferdinando I d'Austria e delle imperatrici Maria Luisa di Francia e di Maria Leopoldina del Brasile.\nSi spos\u00f2 per procura il 26 settembre del 1819, e in persona il 7 ottobre del 1819, con il nipote del re sassone - in seguito il re Federico Augusto II di Sassonia.\nIl matrimonio, che dur\u00f2 13 anni, fu infelice e non ebbe figli. Maria Carolina soffriva di epilissia e i suoi attacchi, frequentissimi, non le permisero di compiere i suoi doveri di Principessa Ereditaria. Dopo molte sofferenze, Maria Carolina mor\u00ec il 22 maggio del 1832 nel \"Palazzo di Pillnitz,\" nei pressi di Dresda.\nIl suo corpo fu sepolto nella Cattedrale della Santissima Trinit\u00e0 di Dresda. Un anno dopo, Federico Augusto spos\u00f2 la principessa Maria Anna di Baviera."}
{"id": "1265294", "revid": "6923", "url": "https://it.wikipedia.org/wiki?curid=1265294", "title": "Johann Karl Wilhelm Illiger", "text": "Biografia.\nIlliger era figlio di un mercante di Brunswick. Durante i suoi studi in Biologia all'Universit\u00e0 di Berlino, fu allievo del biologo entomologo Johann Christian Ludwig Hellwig e pi\u00f9 tardi lavor\u00f2 sulle collezioni zoologiche di Johann Centurius Hoffmannsegg. Fu professore e direttore del museo di storia naturale e del giardino zoologico di Berlino dalla sua fondazione nel 1810 fino alla sua morte.\nFra le sue pubblicazioni \u00e8 particolarmente importante il \"Prodromus systematis mammalium et avium\" (1811), in cui \u00e8 esaminato il sistema linneiano. Ebbe una grande influenza sull'adozione del concetto di 'Famiglia'. Redasse anche il \"Magazin f\u00fcr Insektenkunde\"."}
{"id": "1265296", "revid": "36426", "url": "https://it.wikipedia.org/wiki?curid=1265296", "title": "Chiesa di Santa Maria Corteorlandini", "text": "La chiesa di Santa Maria Corteorlandini, denominata anche di Santa Maria Nera per l'immagine della Madonna di Loreto che vi si conserva, \u00e8 un luogo di culto cattolico di Lucca che si trova nella piazza omonima.\nStoria e descrizione.\nEdificata per la prima volta tra il IX ed il X secolo, appartenne alla famiglia dei Rolandinghi.\nVenne ricostruita nel 1188; della chiesa medievale restano le due absidi minori e il fianco destro in cui si apre un portale con un archivolto decorato da un fregio vegetale, ai lati del quale aggettano due leoni. L'esecuzione presenta caratteri peculiari, rispetto a quelli della produzione cittadina della fine del XII secolo. Nel 1580 la chiesa venne affidata a quelli che sarebbero divenuti i Chierici Regolari della Madre di Dio, che ne presero possesso il 31 dicembre, e inizi\u00f2 un programma di interventi, in particolare per creare gli ambienti conventuali. La situazione dell'edificio prima dei restauri \u00e8 riportata nelle \"Cronache\" della Congregazione:\nTra i primi interventi fu la risistemazione del coro nel 1583, demolendo quello antico ligneo e portando cos\u00ec tutto il piano calpestabile della chiesa allo stesso livello. Durante i lavori furono trovati \u00abfondamenti di molto antiche fabbriche\u00bb. Il coro fu fatto sopra la porta principale, ove affianc\u00f2 l'organo, sull'impronta di ci\u00f2 che S. Giovanni Leonardi aveva visto nelle chiese di Roma. I lavori furono \u00abconsigliati\u00bb dall'architetto Agostino Lupi lucchese.\nInsieme al rifacimento del coro, fu deciso anche di affrescare nuovamente la tribuna, \u00abla quale conteneva un Salvatore all\u2019antica, con un libro in mano, con S. Pietro e S. Paolo ai lati di detta tribuna\u00bb, con una \u00abB. V. Assunta con una ghirlanda d\u2019Angeli sotto una nuvola che in cielo la conduceva, e sopra di lei vi era una nicchia che conteneva la medesima B. V. incoronata dalla SS. Trinit\u00e0\u00bb, opera di Agostino Ghirlanda da Fivizzano.\nNel 1593, oltre ad aver \u00abaccomodate molte cose\u00bb, si rimossero gli altari maggiori e furono riconsacrati l'8 giugno dal vescovo di allora, Alessandro Guidiccioni il Vecchio; vi furono collocate reliquie di S. Bartolomeo e di S. Andrea e S. Tommaso Apostoli. Il 17 agosto, necessitando di creare nuovi spazi per il convento, furono cominciati i lavori, sotto supervisione del solito architetto Lupi, per costruire i locali che tuttora sono presenti sopra le navate centrale e laterale sinistra della chiesa. Durante il 1597 fu donata da Caterina Bertolani \u00abuna bella lampada di argento\u00bb per il SS. Sacramento.\nTuttavia, i rifacimenti, realizzati con le cognizioni di statica e i materiali del tempo, intaccarono la solidit\u00e0 della fabbrica, tanto che, finita la messa della notte di Natale del 1600 \u00abuna colonna di quelle, che sosteneva il maggior peso della chiesa e della casa, era crepata et aperta e cadutene due gran pezzi\u00bb. La chiesa fu rimessa in condizioni agibili in una sola giornata e per la festa di S. Stefano primo martire fu possibile celebrarvi normalmente. Lo schianto della colonna avvi\u00f2 una serie di lavori di consolidamento alle altre e alla sostituzione di \u00abtutti i pilastri che vi erano in altrettante colonne\u00bb. Nel 1602 furono sostituite le prime due colonne, alla base delle quali furono poste \u00abmedaglie et altre memorie\u00bb, e ordinate le sei rimanenti, tutte in marmo di Carrara. In concomitanza coi lavori ricordati, furono poste, ad opera di Orazio Vannucci, le fondamenta per il portico che avrebbe poi sostenuto un coro in muratura, a rimpiazzo del coro ligneo di cui si dubitava la durevolezza. Si termin\u00f2 di mettere in sede le colonne nel 1604 e per il giorno di S. Lorenzo fu cantato un \"Te Deum\" per celebrare la fine dei lavori e la scampata disgrazia di Natale; cinque anni dopo fu compiuto anche il nuovo coro.\nI lavori di riassetto continuarono per tutto il Seicento e il Settecento e hanno portato la chiesa ad essere oggi uno dei pi\u00f9 interessanti esempi di decorazione barocca. Sulle navate laterali sono esposti alcuni dipinti di scuola caravaggesca.\nCon l'applicazione delle leggi eversive nel 1866, la chiesa \u00e8 passata al Fondo per il Culto, che ne \u00e8 l'attuale proprietario."}
{"id": "1265298", "revid": "729019", "url": "https://it.wikipedia.org/wiki?curid=1265298", "title": "Vena cava", "text": "La vena cava \u00e8 il pi\u00f9 grande condotto venoso dell'organismo. Il suo ruolo \u00e8 quello di convogliare il sangue desossigenato, refluo da organi e tessuti, nell'atrio destro della pompa cardiaca. \u00c8 anche il vaso sanguigno pi\u00f9 grande.\nLa vena cava \u00e8 in realt\u00e0 distinta in due vasi, la vena cava superiore e la vena cava inferiore, entrambe drenanti nell'atrio destro, ma differenti sia sul piano morfologico che embriologico.\nLa cava superiore drena il territorio superiore: arti superiori, collo e testa e dirige il sangue avanti e in basso e medialmente, nell'atrio destro.\nLa cava inferiore drena torace, addome, pelvi e arti inferiori. Trasporta anche i nutrienti assorbiti a livello enterico. Nel feto, nella sua porzione sovraepatica, trasporta il sangue proveniente dalla placenta, contenendo quindi ossigeno e nutrienti. Dirige il sangue verticalmente in alto, nel foro ovale, che sbocca in atrio sinistro. Foro aperto nel feto, si chiude alla nascita."}
{"id": "1265299", "revid": "339392", "url": "https://it.wikipedia.org/wiki?curid=1265299", "title": "Red Star Saint-Ouen", "text": ""}
{"id": "1265300", "revid": "287204", "url": "https://it.wikipedia.org/wiki?curid=1265300", "title": "Marco Casagrande", "text": "Il suo nome \u00e8 spesso trascurato perch\u00e9 le sue opere, di stile neoclassico, tutte di eccellente fattura, sono molte volte dai pi\u00f9 erroneamente attribuite al Zandomeneghi, suo maestro, o al suo pi\u00f9 illustre conterraneo, il Canova.\nBiografia.\nMarco Casagrande nasce a Campea di Miane in una famiglia contadina. Grazie alla generosit\u00e0 dei signori di Campea, Giovambattista, Vettore e Bartolomeo Gera, viene iscritto giovanissimo all'Accademia di Belle Arti di Venezia, allievo del maestro Luigi Zandomeneghi.\nNel 1825 vince con l'opera \"Angelica e Medoro\" il 1\u00ba premio dell'Accademia di Brera. In questo periodo gli vengono commissionati una statua di Paolina Bonaparte dal Maresciallo dell'Impero Macdonald, duca di Taranto, ed un busto di Antonio Canova dal suo mecenate Bartolomeo Gera.\nNella citt\u00e0 di Ferrara nel 1829 realizza il gruppo scultoreo raffigurante \"la Fortuna propizia l'Idraulica e realizza l'Abbondanza\" per il timpano di palazzo Camerini ed altre opere.\nNel 1830, a soli 26 anni, viene nominato socio onorario dall'Accademia di Belle Arti di Venezia.\nTerminati gli studi si reca e scolpisce a Conegliano (Villa Gera), a Treviso (Palazzo Bortolan) e a Padova. A Venezia la svolta: il patriarca Giovanni Ladislao Pyrker, futuro arcivescovo di Eger, dopo avergli commissionato una statua di S. Giovanni Battista, gli affida la decorazione scultorea della cattedrale di Eger, in Ungheria.\nNel 1833 al 1836, anno dell'inaugurazione, decora la facciata e gli interni della cattedrale di Eger, progettata dall'architetto ungherese J\u00f3zsef Hild. Qui crea la prima scuola italiana di scultura in Ungheria, in cui chiama scalpellini veneti e magiari. In questo periodo, inoltre, molti nobili locali lo chiamano a decorare i propri palazzi, a Pest, a Eger ed altre citt\u00e0.\nNel 1841 viene chiamato dall'arcivescovo di Esztergom, primate d'Ungheria, a decorare la basilica della citt\u00e0.\nNel 1845 sposa M\u00e1ria Kov\u00e1cs, figlia del sarto della curia arcivescovile di Eger.\nNel 1847 muore il protettore Monsignor Pyrker e l'anno seguente il benefattore Bartolomeo Gera. Causa i moti del 1848, che coinvolgono presto l'intera Europa, \u00e8 costretto a lasciare a malincuore dopo 15 anni l'Ungheria per far ritorno nella penisola italica, dove per\u00f2 sta infuriando la prima guerra di indipendenza. Qui si stabilisce prima a Valmareno e poi a Cison di Valmarino. Esegue lavori per la chiesa di Cison di Valmarino, per il Duomo di Conegliano, per palazzo Berton di Feltre, per la chiesa arcidiaconale di Agordo, per il duomo di Serravalle, per la chiesa di Moriago della Battaglia e per quella di Lutrano, nonch\u00e9 vari busti di nobili e sacerdoti.\nNel 1856 viene richiamato in Ungheria e gli vengono commissionate a Esztergom quattro enormi statue per la basilica della citt\u00e0. La basilica viene inaugurata con una festa solenne, presente l'imperatore Francesco Giuseppe I d'Asburgo, che elogia l'opera dell'artista italiano. Ma improvvisamente, e probabilmente perch\u00e9 considerato un sovversivo a causa della sua partenza nel 1848 per un Veneto prossimo all'indipendenza dall'Impero Austroungarico, dopo quest'opera pi\u00f9 nulla gli viene commissionato in terra magiara. Questo lo costringe a tornare nuovamente in patria.\nNel 1860 inizia il progetto di un tempietto nei pressi di Cison di Valmarino, sullo stile della Gipsoteca canoviana, con l'aiuto della popolazione locale.\nIn questi anni per\u00f2 lo scoramento per le poche commissioni ricevute ed i postumi di un vecchio incidente di lavoro lo fanno ammalare gravemente.\nMuore nella propria casa a Cison di Valmarino il 5 febbraio 1880."}
{"id": "1265301", "revid": "339392", "url": "https://it.wikipedia.org/wiki?curid=1265301", "title": "Red Star 93", "text": ""}
{"id": "1265303", "revid": "339392", "url": "https://it.wikipedia.org/wiki?curid=1265303", "title": "Red Star Paris", "text": ""}
{"id": "1265305", "revid": "339392", "url": "https://it.wikipedia.org/wiki?curid=1265305", "title": "Red Star Olympique", "text": ""}
{"id": "1265308", "revid": "767487", "url": "https://it.wikipedia.org/wiki?curid=1265308", "title": "Giovanni Antiga", "text": " \nBiografia.\nGiovanissimo, studia al conservatorio Verdi di Milano, sotto la direzione del celebre violinista e compositore Antonio Bazzini. Quindi al liceo musicale Rossini di Pesaro, sotto la direzione di Carlo Predotti e Pietro Mascagni, fino a diplomarsi nella classe di violino con l'insegnante Raffaele Frontali a diciotto anni. Due anni dopo si diploma in pianoforte al Conservatorio di Milano con la distinta maestra Erminia Foltran Carpen\u00e8, allieva di Buonamici e di Ferruccio Busoni e fondatrice della Scuola di Pianoforte di Conegliano.\nNel 1900 viene scritturato in Francia come accompagnatore artistico. Oltralpe conosce il maestro e compositore Jules Massenet; viene quindi chiamato come direttore ed organista della cattedrale di Grasse. Conosce personalmente illustri personalit\u00e0 musicali: oltre al gi\u00e0 citato Massenet, Debussy, Ravel, Bartok, Messanger, Gabriele D'Annunzio e Toti Dal Monte.\nNel 1911 si trasferisce a Nizza. Qui diviene l'organista della chiesa di San Giuseppe e si dedica al professorato e alla composizione di diversi lavori per pianoforte, pianoforte e violino e per orchestra ridotta, tra cui:\nPer il suo successo in terra francese, il compositore fu insignito del titolo di Ufficiale dell'Accademia di belle arti di Parigi.\nPer volont\u00e0 degli eredi, il 10 giugno 2011 le sue spoglie sono traslate dalla sua citt\u00e0 di adozione, Nizza, al paese natale, Miane."}
{"id": "1265309", "revid": "1782831", "url": "https://it.wikipedia.org/wiki?curid=1265309", "title": "Maria Amalia d'Asburgo", "text": "Maria Amalia e Carlo Alberto ebbero sette figli, di cui quattro raggiunsero l'et\u00e0 adulta. L'unico figlio maschio sopravvissuto, Massimiliano III, successe al padre come Elettore di Baviera. La figlia pi\u00f9 giovane, Giuseppa di Baviera, spos\u00f2 il figlio maggiore di Maria Teresa d'Austria, l'imperatore Giuseppe II, ma mor\u00ec di vaiolo senza aver avuto figli. La figlia maggiore, Maria Antonia, spos\u00f2 il cugino Federico Cristiano di Sassonia, che mor\u00ec tre mesi dopo esser succeduto al padre Federico Augusto II come Elettore di Sassonia, nel 1763. Infine, Maria Anna di Baviera, divenne margravia di Baden-Baden.\nBiografia.\nFamiglia.\nMaria Amalia nacque con il titolo d'arciduchessa d'Austria al palazzo della Hofburg a Vienna, circa otto settimane dopo la morte di suo fratello Leopoldo Giuseppe, che era il solo erede maschio dell'imperatore Giuseppe I. Dopo di lei, sua madre non pot\u00e9 avere alcun figlio, probabilmente perch\u00e9 l'imperatore aveva contratto la sifilide con una delle sue amanti e l'aveva trasmessa a sua moglie, rendendola sterile. Giuseppe I aveva in effetti numerose amanti tra le quali sia le serve che le donne della nobilt\u00e0, e molti figli illegittimi. La madre di Maria Amalia, Guglielmina Amalia di Brunswick-L\u00fcneburg, era la sorella della Duchessa di Modena, e una donna molto pia.\nQuando Maria Amalia aveva undici anni, Giuseppe I mor\u00ec di vaiolo, e suo fratello Carlo VI gli succedette sul trono. Carlo ignor\u00f2 un decreto firmato dal loro padre Leopoldo I, che dava a Maria Amalia e a sua sorella maggiore Maria Giuseppa la precedenza per la successione come figlie del figlio maggiore di Leopoldo I. Quindi, Carlo VI promulg\u00f2 la Prammatica Sanzione nel 1713, che posizion\u00f2 sua figlia Maria Teresa in primo posto per la successione, davanti a Maria Giuseppa e a Maria Amalia. La due arciduchesse non furono autorizzate a sposarsi prima di aver rinunciato ai loro diritti alla successione.\nMatrimonio.\nElla fu proposta come sposa a Vittorio Amedeo, Principe di Piemonte, erede al trono del Regno di Sicilia e al Ducato di Savoia. L'unione avrebbe dovuto creare migliori rapporti tra la Savoia e l'Austria, ma fu ignorata dal padre di Vittorio Amedeo. Vittorio Amedeo successivamente mor\u00ec di vaiolo, senza essersi mai sposato, nel 1715.\nMaria Amalia incontr\u00f2 per la prima volta il suo futuro marito Carlo, nel 1715. Il Principe era difatti intenzionato a sposare una delle figlie dell'Imperatore Giuseppe I. All'inizio egli aveva sperato nella sorella di Maria Amalia, Maria Giuseppa, la cui posizione dinastica era superiore a quella della sorella minore ma, essendo questa gi\u00e0 stata promessa all'Elettore di Sassonia, egli s'orient\u00f2 su Maria Amalia.\nDopo aver accettato di riconoscere la Prammatica Sanzione, ottenendo in cambio una ricca dote, Maria Amalia spos\u00f2 quindi il Principe elettore Carlo di Baviera il 5 ottobre 1722 a Monaco di Baviera. L'opera \"I Veri Amici\" di Tomaso Albinoni fu eseguita in occasione delle nozze. Vissero al Castello di Nymphenburg a Monaco di Baviera. \nAl pari di sua madre, Maria Amalia dovette lottare contro le numerose amanti del marito (che ebbe anche sei figli illegittimi), ma ci\u00f2 nonostante riusc\u00ec a condurre al suo fianco una vita sontuosa, perseguendo le proprie passioni, ovverosia la caccia, la politica e i viaggi. Come sua madre, fu donna molto pia e religiosa e si fece promotrice di pellegrinaggi.\nImperatrice del Sacro Romano Impero.\nA dispetto della rinuncia ai diritti ereditari fatta all'atto del suo matrimonio, alla morte dello zio Maria Amalia rivendic\u00f2 le sue pretese sui domini austriaci. Dopo aver raggiunto un accordo con l'Elettore di Sassonia, che vantava grazie al matrimonio con sua sorella maggiore una parentela simile con la casa d'Asburgo, Maria Amalia fu incoronata nel 1742 Imperatrice del Sacro Romano Impero e Regina di Boemia.\nSuo marito mor\u00ec il 20 gennaio 1745 e fu sepolto presso la Chiesa dei Teatini a Monaco. Alla sua morte, convinse il figlio Massimiliano a fare pace con la cugina Maria Teresa. Questo accordo (la cosiddetta \"Pace dei Piedi\"), pur garantendo ai Wittelsbach vantaggi finanziari, implic\u00f2 la loro rinuncia al trono imperiale.\nMorte.\nMor\u00ec l'11 dicembre 1756 a Monaco di Baviera presso il Castello di Nymphenburg. Il suo cuore \u00e8 conservato in una teca argentata presso la \"Gnadenkapelle\" di Alt\u00f6tting.\nDiscendenza.\nMaria Amalia e Carlo Alberto ebbero sette figli:"}
{"id": "1265312", "revid": "131358", "url": "https://it.wikipedia.org/wiki?curid=1265312", "title": "EA Guingamp", "text": ""}
{"id": "1265314", "revid": "123991585", "url": "https://it.wikipedia.org/wiki?curid=1265314", "title": "Fran\u00e7ois Kevorkian", "text": "\u00c8 un personaggio impegnato nel mondo della musica elettronica.\nBiografia.\nGiovent\u00f9.\nFran\u00e7ois Kevorkian \u00e8 nato in Francia, sua madre \u00e8 una dentista di origini armeno, mentre suo padre lavorava come tecnico del suono. Fin da bambino si appassiona al mondo della musica, studiando la batteria, intanto inizia a seguire anche suo padre sul lavoro, imparando i segreti del mestiere in studio. Frequenta le scuole fino al primo anno di universit\u00e0, dopodich\u00e9 decide di abbandonare in seguito a un'espulsione procuratasi per aver occupato la sede dell'istituto per uno sciopero generale, pretesto per organizzare una sorta di party universitario.\nGli anni a New York.\nNel 1975, all'et\u00e0 di 21 anni decide di trasferirsi a New York, attratto dal fervore musicale della citt\u00e0, cercando di entrare a far parte di qualche gruppo: trova alcuni ingaggi in cover band di musica r'n'b. Molto presto per\u00f2 trova un altro lavoro, che per la prima volta lo porter\u00e0 a contatto con una discoteca. \u00c8 il club \"galaxy 21\" dove far\u00e0 da percussionista accompagnando le performance dei DJ che erano degli ancora sconosciuti Walter Gibbons e Kenny Carpenter\nDopo la chiusura del locale, il giovane Fran\u00e7ois ripiega trovando lavoro in un altro club, stavolta come barista: l'Experiment 4. Qui conosce il DJ resident del club, ovvero John \"Jellybean\" Benitez, all'epoca nome gi\u00e0 molto affermato nell'ambiente notturno newyorkese. sar\u00e0 quest'amicizia a spingere l'inizio dell'attivit\u00e0 di DJ di Fran\u00e7ois.\nPrimi passi nel DJing.\nil suo vero debutto come DJ sar\u00e0 quando Jellybean gli chieder\u00e0 di sostituirlo per una serata: Fran\u00e7ois proporr\u00e0 una miscela di disco music, rock, black music e dub provenienti dalla sua gi\u00e0 folta collezione di dischi, e diventer\u00e0 un successo. Da qui la decisione di proseguire con energia la carriera in questo campo, prima affiancando lo stesso Benitez all'Experiment 4, poi ritagliandosi ruoli da protagonista in altri club come il \"Flamingo\" e il \"New York New York\". Intanto inizia anche a lavorare in studio, realizzando bootleg e medley vari, che iniziano a girare per l'ambiente. Le sue qualit\u00e0 e la sua cultura musicale lo portano a farsi notare dalla casa discografica \"prelude Records\", piccola ma emergente casa specializzata in disco music. Sar\u00e0 qui che Fran\u00e7ois K avr\u00e0 il suo primo incarico come A&amp;R; oltre a scoprire talenti per\u00f2 si incaricher\u00e0 anche di realizzare remix, come quello di \"Push In The Bush\" firmato Musique, disco che vender\u00e0 ben 1 milione di copie. Grazie al successo che sta raggiungendo, si aprono le porte dei pi\u00f9 rinomati locali di New York e dintorni: il mitico Studio 54, lo Zanzibar, il The Loft e soprattutto il Paradise Garage che lo porta a contatto con quello che diventer\u00e0 un suo maestro: Larry Levan\nIl successo.\nFran\u00e7ois K cos\u00ec diventa un DJ richiestissimo in tutti i locali, ma lui decide di prendersi una pausa lontana dalle consolle per concentrare tutto nella sua attivit\u00e0 compositiva e in studio; questo periodo di pausa inizia nel 1983, quando lascia la Prelude per fondare una sua etichetta, la Axis Productions, attraverso la quale pubblicher\u00e0 dei suoi singoli e dei remix commissionati da pezzi grossi dell'industria musicale come U2, Kraftwerk, Depeche Mode, per i quali ha anche curato il missaggio di un album, Pet Shop Boys (a partire da Rent del 1987). All'etichetta affiancher\u00e0 anche degli omonimi studi di missaggio/produzione, che diventeranno un punto di incontro per gran parte della scena house newyorkese e non solo, visto che chiederanno la collaborazione di Fran\u00e7ois anche Mariah Carey, Mary J. Blige e tanti altri. Intanto a cavallo tra gli anni 80 e 90 decide che i tempi sono maturi per riprendere a fare il DJ: riparte e si ritrova subito dietro le consolle pi\u00f9 prestigiose del mondo. Oltre ai Locali citati sopra arriva anche il Ministry of Sound da poco aperto da Justin Berkmann ma gi\u00e0 luogo di culto della nightlife londinese, ma a londra trover\u00e0 ingaggi anche per altri importanti club come il The End. In Italia sbarcher\u00e0 grazie agli Angels of Love e alla \"one-night\" Le Plaisir del Mazoom. , mentre parteciper\u00e0 anche ad un tour in Giappone con Larry Levan. sar\u00e0 una delle poche persone vicine a lui in questi ultimi istanti di vita del DJ che \u00e8 stato per lui un grande punto di riferimento, e Fran\u00e7ois testimonier\u00e0 il malessere che stava uccidendo l'indimenticato fondatore del Paradise Garage\nAl ritorno dalla tourn\u00e9e ancora grandi club busseranno alla porta di quello che \u00e8 ormai uno dei pi\u00f9 richiesti DJ in circolazione; da segnalare le collaborazioni col club ibizenco Pacha.\nGli anni '90.\nUn altro momento importante nella carriera di Fran\u00e7ois K sar\u00e0 nel 1995, quando dar\u00e0 vita alla label Wave Music, con lo scopo di proporre al pubblico elettronica a 360\u00b0 di qualit\u00e0, dando spazio anche ad alcuni giovani che poi emergeranno con forza come Mathias Heilbronn, Tiefschwarz, Aril Brikha, A hundred birds ed altri. Ma in quegli anni partir\u00e0 anche uno dei suoi progetti tuttora pi\u00f9 riusciti e prolifici: insieme alle due giovani conoscenze Joe Claussell e Danny Krivit inizia a promuovere Body and Soul una serie di eventi, inizialmente ogni domenica pomeriggio, al Club Vinyl. In queste serate insieme ai suoi soci inizier\u00e0 un percorso di sperimentazione musicale, miscelando tutti i tipi di generi dal Jazz al Drum and bass, dando cos\u00ec un'impronta particolare agli eventi e i loro DJ set, il che render\u00e0 Body and Soul un marchio famoso e apprezzato in tutto il mondo tanto che si decise di ambientare le serate anche in altri locali in varie party del mondo (talvolta in collaborazione con promoter locali come gli Angels of Love di Napoli per l'Italia, col quale si sono spesso esibiti negli ultimi anni al club Ennenci /attuale Golden Gate e Metropolis) tanto da realizzare degli autentici tour. Nel luglio 2006 sono anche stati festeggiati i 10 anni di attivit\u00e0 all'interno del padiglione PS1 del MOMA. Dall'idea di Body and Soul \u00e8 partita anche una fortunata serie di compilation naturalmente su Wave Music\nGli anni 2000.\nSe negli anni 90 Fran\u00e7ois K diventa un punto di riferimento per l'house music, ed insieme ai dj Joe Claussell e Danny Krivit, d\u00e0 vita ad uno degli appuntamenti pi\u00f9 esclusivi dei dancefloor newyorkesi il Body and Soul appuntamento domenicale che li vede alternarsi un disco ciascuno. Nell'ultimo decennio, invece cambia direzione musicale, aprendosi maggiormente verso sonorit\u00e0 elettroniche e futuristiche, inizia a concentrarsi sulla techno di Detroit, e ne sar\u00e0 testimonianza il suo DJ set al Sonar di Barcellona nel 2002. Nello stesso anno partir\u00e0 in tour con Derrick May, pilastro della techno fino a pubblicare nel 2006 il CD \"Frequencies\" dove riunisce tutta la sua corrente visione musicale. Intanto nel 2003 inizia a promuovere una seconda serie di party, stavolta al Cielo club: la serata si chiama Deep Space NYC, e si tiene ogni luned\u00ec sera. Il resident \u00e8 lo stesso Fran\u00e7ois dove armato di un set-up analogico/digitale col software Traktor propone set dove spazia tra i generi, passando con disinvoltura dalle produzioni pi\u00f9 futuristiche e underground a dischi pop, e talvolta ospitando artisti che gravano nella sua orbita, come la sua ultima scoperta Beat Pharmacy."}
{"id": "1265315", "revid": "56818", "url": "https://it.wikipedia.org/wiki?curid=1265315", "title": "Foro di Botallo", "text": ""}
{"id": "1265316", "revid": "4711", "url": "https://it.wikipedia.org/wiki?curid=1265316", "title": "Stade Brest 29", "text": ""}
{"id": "1265317", "revid": "4711", "url": "https://it.wikipedia.org/wiki?curid=1265317", "title": "Stade Brest", "text": ""}
{"id": "1265319", "revid": "4711", "url": "https://it.wikipedia.org/wiki?curid=1265319", "title": "Stade Brestois", "text": ""}
{"id": "1265321", "revid": "438678", "url": "https://it.wikipedia.org/wiki?curid=1265321", "title": "Foro ovale", "text": "Due fori nel corpo umano son detti foro ovale o forame ovale:"}
{"id": "1265322", "revid": "4711", "url": "https://it.wikipedia.org/wiki?curid=1265322", "title": "Stade brestois 29", "text": ""}
{"id": "1265325", "revid": "72396", "url": "https://it.wikipedia.org/wiki?curid=1265325", "title": "Loggiato San Bartolomeo", "text": "Il loggiato San Bartolomeo \u00e8 ci\u00f2 che rimane di un ospedale seicentesco che si affaccia sul Foro Italico della citt\u00e0 di Palermo, alla sinistra di porta Felice.\nStoria.\nEpoca aragonese.\nOspedale di San Bartolomeo l'Incurabili a Porta Felice: nel 1431 l'ospedale \u00e8 accorpato all'Ospedale Grande e Nuovo. Istituzione legata alla chiesa di San Nicol\u00f2 alla Kalsa, servita dalla Compagnia di Santa Maria della Candelora, destinata alle cure di tisici, ulcerosi e malati di infezioni veneree.\nEpoca spagnola.\nNel 1581 l'Ospedale di San Bartolomeo \u00e8 comunicante con la chiesa di San Nicol\u00f2 alla Kalsa. I cappellani della parrocchia amministravano i sacramenti ai degenti infermi. Nel 1581, nell'ottica di prolungare la strada del Cassaro dalla chiesa di Santa Maria di Porto Salvo fino a Porta Felice si rese necessario atterrare diversi fabbricati.\nLa nuova struttura fu costruita nel 1605 per volere della Confraternita di San Bartolomeo ed adibito ad ospedale, nel 1826 divenne un orfanotrofio col nome di \u00ab\"Santo Spirito\"\u00bb. In seguito ai bombardamenti della seconda guerra mondiale, l'edificio venne quasi interamente distrutto conservando soltanto due ordini di logge su una caratteristica facciata bianca che ne mette in risalto le forme, visibili dal mare anche a distanza. Dopo i restauri operati dalla provincia, due sale del loggiato adesso vengono utilizzate per ospitare mostre o manifestazioni.\nNel 2007 di fronte al loggiato \u00e8 stata posta una scultura in bronzo dello scultore polacco Igor Mitoraj intitolata \"Eroe Elimo\" in onore dell'antica popolazione che abitava la Sicilia occidentale.\nConfraternita di San Bartolomeo.\nSodalizio attestato presso la chiesa di San Nicol\u00f2 la Kalsa, documentata nel 1321 e fondata in data imprecisata, con finalit\u00e0 d'assistenza e cure per gli ammalati affetti da patologie lievi.\nCompagnia di Santa Maria della Candelora.\nSodalizio con finalit\u00e0 d'assistenza e cure per gli ammalati affetti da patologie contagiose o incurabili.\nCompagnia della Carit\u00e0.\nNel 1533 il Vicer\u00e9 di Sicilia Ettore Pignatelli, duca di Monteleone, istitu\u00ec una devota Unione di Nobili, finalit\u00e0 del sodalizio: la carit\u00e0 di visitare e servire gli ammalati nell'Ospedale di San Bartolomeo. Inizialmente si attest\u00f2 presso l'Oratorio di Santa Maria della Candellara, ambiente confinato nel perimetro dell'Ospedale medesimo. Nel 1543 il sodalizio fu insignito del titolo di compagnia, seconda solo alla Compagnia dei Bianchi nelle processioni cittadine del \"Corpus Domini\".\nOratorio della chiesa della Compagnia della Carit\u00e0: Il primo oratorio era ubicato al piano terra e sotto l'attuale, chiamato della \"Madonna della Candelora\". Il secondo oratorio fu eretto sulle mura della citt\u00e0, a ridosso della Cala al \"Molo Piccolo\", ambiente denominato \"sala delle donne\" provvisto di gran Loggia, luogo di delizie delle Dame Palermitane. Nel 1573 l'edificio fu arricchito da prospetto in pietra d'intaglio.\nNel 1730 gli interni furono arricchiti da stucchi, pitture e oro. L'aula fu dotata di un altare in marmo, un dipinto di pregio raffigurante la \"Lavanda dei piedi\", opera firmata e datata \"\"Franciscus Potenzanus inventor e pictor 1580\", pittura conservata nei depositi della Galleria regionale di Palazzo Abatellis. Gli interni decorati con gli affreschi di Guglielmo Borremans: \"Parabola del Buon Samaritano\" e \"Probatica Piscina\".\nLa compagnia annoverava 100 membri fra titolati, togati, nobili, vicer\u00e9 di Sicilia, arcivescovi di Palermo.\nFra i nobili confrati del sodalizio sono sorteggiati dal Senato Palermitano i governatori e i rettori dell'ospedale. Prestano servizio a vario titolo e nelle varie mansioni tutti i componenti della compagnia.\nOratorio della Compagnia della Carit\u00e0 di San Bartolomeo degli Incurabili.\n Distrutto nel 1943.\nGalleria d'Immagini.\n \"Loggia di San Bartolomeo\" e \"Porta Felice\" al Foro Italico, Igor Mitoraj: \"Eroe Elimo\" "}
{"id": "1265326", "revid": "6923", "url": "https://it.wikipedia.org/wiki?curid=1265326", "title": "Elling (Danimarca)", "text": "Elling \u00e8 un centro abitato danese compreso nel comune di Frederikshavn nella regione dello Jutland settentrionale. Elling ha una popolazione di circa 1200 abitanti."}
{"id": "1265327", "revid": "125494691", "url": "https://it.wikipedia.org/wiki?curid=1265327", "title": "Eugenio Alabiso", "text": "\u00c8 stato il curatore del montaggio cinematografico di circa 150 film dal 1962 a oggi.\nTra i lavori pi\u00f9 conosciuti di Alabiso (talora accreditato come Eugene Ballaby) sono i film frutto della collaborazione con il regista Sergio Leone, ossia \"Per qualche dollaro in pi\u00f9\" e \"Il buono, il brutto, il cattivo\"."}
{"id": "1265328", "revid": "767487", "url": "https://it.wikipedia.org/wiki?curid=1265328", "title": "Brunelleschi", "text": ""}
{"id": "1265329", "revid": "287204", "url": "https://it.wikipedia.org/wiki?curid=1265329", "title": "Andregoto Gal\u00edndez", "text": "Origine.\nFiglia di Galindo III d'Aragona, conte d'Aragona e di Sancha Garc\u00e9s di Pamplona, figlia del coregnante e coreggente di Navarra Garcia II di Navarra.\nBiografia.\nAlla morte del padre, nel 923, gli subentr\u00f2 nel titolo di contessa di Aragona.\nNel 925 fu concordato il suo matrimonio con l'erede al trono del regno di Navarra Garc\u00eda I, un bambino di sei anni, che nello stesso anno divenne re di Navarra, sotto la tutela della madre, Toda di Navarra e dello zio, Jimeno II Garc\u00e9s di Navarra. \nNel 931, alla morte dello zio, Jimeno II Garc\u00e9s di Navarra, che pur essendo reggente si comportava come se fosse il vero re di Navarra, Garc\u00eda I, pur sempre sotto la tutela della madre, Toda, unifico il governo della contea a quello del regno.\nAndregoto si spos\u00f2, nel 933 con il re di Navarra, Garc\u00eda I, lasciando al marito, ma soprattutto alla reggente, Toda di Navarra, le preoccupazioni del governo della contea di Aragona.\nNel 940 il califfo, Abd al-Rahman III, dopo la cocente sconfitta dell'anno prima (939, Battaglia di Simancas), intervenne sul re di Pamplona, Garc\u00eda I S\u00e1nchez di Navarra, affinch\u00e9 ripudiasse la moglie, la contessa d'Aragona, Andregoto Gal\u00edndez, per non avere troppo stretti legami tra i vari regni e contee cristiane. Andregoto si ritir\u00f2 in convento, lasciando il titolo al figlio, Sancho Garc\u00e9s Abarca, ma in effetti la contea fu riunificata alla Navarra e fu governata dal marito, Garcia I Sanchez, e solo alla sua morte, nel 970, il loro figlio Sancho Garc\u00e9s Abarca, entr\u00f2 in possesso della contea d'Aragona. \nAndregoto mor\u00ec, nel 972.\nDiscendenza.\nAndregoto e Garcia ebbero un figlio:"}
{"id": "1265330", "revid": "363629", "url": "https://it.wikipedia.org/wiki?curid=1265330", "title": "Forame ovale", "text": ""}
{"id": "1265335", "revid": "56818", "url": "https://it.wikipedia.org/wiki?curid=1265335", "title": "Forame di Botallo", "text": ""}
{"id": "1265341", "revid": "14390578", "url": "https://it.wikipedia.org/wiki?curid=1265341", "title": "Giovanni Baragli", "text": ""}
{"id": "1265342", "revid": "1566286", "url": "https://it.wikipedia.org/wiki?curid=1265342", "title": "Nino Baragli", "text": "Biografia.\nNipote del montatore Eraldo Da Roma, era in attivit\u00e0 dal 1944 ed \u00e8 stato il montatore cinematografico di pi\u00f9 di duecento film fino al 1996.\nNino Baragli, uno dei pi\u00f9 grandi montatori del cinema italiano, attraversa la storia del montaggio in Italia. Ha iniziato alla fine degli anni '40: ha montato i film di Pier Paolo Pasolini, Luigi Comencini, Mauro Bolognini, Bernardo Bertolucci, Francesco De Robertis e altri. Veniva da una piccola parentesi nel campo della fotografia. Anch'egli ha cominciato da operatore.\nNel 1944 la sorella di Nino Baragli aveva seguito al nord suo marito Carlo Bellero, operatore del film \"Alfa Tau!\" di Francesco De Robertis. Erano rimasti al nord all'epoca del governo di Sal\u00f2 e si trovavano nei teatri di posa della \"nuova Scalera\" a Venezia, ove si era trasferita la casa di produzione, che cercava di portare a termine la produzione del film \"Marinai senza stelle\".\nCarlo Bellero faceva l'operatore e Nino Baragli raggiunse Venezia e cominci\u00f2 da aiuto-operatore: caricava e scaricava gli ch\u00e2ssis. Non c'erano macchine di primo ordine: erano \"Arriflex\", facili da caricare. Poi dette una mano al regista pugliese Francesco De Robertis che si faceva il montaggio da solo, stava seduto alla moviola, tagliava, attaccava, proprio come un montatore. C'era una ragazza che faceva da assistente, non si numerava la pellicola, non si trovavano mai i tagli.\nMolto conosciuta \u00e8 la sua collaborazione con il regista italiano Sergio Leone: Baragli infatti ha partecipato ai film leoniani \"Il buono, il brutto, il cattivo\", \"C'era una volta il West\", \"Gi\u00f9 la testa\" e il gangster movie \"C'era una volta in America\".\nBaragli ha inoltre collaborato attivamente con il regista Federico Fellini.\nPremi e riconoscimenti.\nNino Baragli ha ricevuto due David di Donatello come miglior montatore:"}
{"id": "1265344", "revid": "767487", "url": "https://it.wikipedia.org/wiki?curid=1265344", "title": "Kastl (Tirschenreuth)", "text": "Kastl \u00e8 un comune tedesco di 1.385 abitanti, situato nel land della Baviera."}
{"id": "1265346", "revid": "767487", "url": "https://it.wikipedia.org/wiki?curid=1265346", "title": "Waldershof", "text": "Waldershof \u00e8 un comune tedesco di 4.572 abitanti, situato nel land della Baviera."}
{"id": "1265347", "revid": "767487", "url": "https://it.wikipedia.org/wiki?curid=1265347", "title": "Musica nel buio", "text": "Musica nel buio (\"Musik i m\u00f6rker\") \u00e8 un film diretto da Ingmar Bergman nel 1948 e prodotto da Lorens Marmstedt.\nTrama.\nIl pianista Bengt Vyldeke \u00e8 diventato cieco a causa di un incidente durante il servizio militare. Dopo l'incidente si chiude in s\u00e9 stesso. La sua condizione lo costringe a trovare un aiuto ed assume una ragazza, Ingrid, sua coetanea, orfana di padre. Tra i due nasce una simpatia ma poi si separano: lui cerca di trovare impiego come pianista; lei torna agli studi.\nLa vita di Bengt non \u00e8 facile a causa della cecit\u00e0 e si rassegna ad iscriversi ad una scuola per non vedenti. I due si incontrano nuovamente e ricominciano a frequentarsi, ma quando Bengt viene a sapere che lei \u00e8 gi\u00e0 fidanzata tenta il suicidio. Ingrid intuisce il suo dramma, lo cerca e riesce ad evitare il suo gesto disperato. Il sentimento che li lega diviene pi\u00f9 intenso e si sposano nonostante la contrariet\u00e0 del tutore della ragazza.\nAnalisi del film.\nIl tema \u00e8 simile a quello che si trova nel film \"La terra del desiderio\" dove l'amore salva dalla disperazione. Ritornano i temi del contrasto tra i giovani e gli anziani e quello del disadattamento sociale. L'opera ebbe un modesto successo ma sufficiente per dare ancora fiducia a Bergman da parte della Svensk Filmindustri che gli commission\u00f2 la sceneggiatura \"La furia del peccato\" ed \"Eva\" e in seguito un film, \"Citt\u00e0 portuale\" che sar\u00e0 tratto da un romanzo di Otto Landsberg."}
{"id": "1265351", "revid": "2208340", "url": "https://it.wikipedia.org/wiki?curid=1265351", "title": "Itami", "text": " \u00e8 una citt\u00e0 giapponese della prefettura di Hy\u014dgo. D\u00e0 il nome ad uno dei due scali aerei di Osaka, chiamato anche aeroporto Internazionale di Osaka, che \u00e8 situato quasi per intero sul territorio comunale di Itami."}
{"id": "1265353", "revid": "110157", "url": "https://it.wikipedia.org/wiki?curid=1265353", "title": "Kakogawa", "text": " \u00e8 una citt\u00e0 giapponese della prefettura di Hy\u014dgo."}
{"id": "1265354", "revid": "767487", "url": "https://it.wikipedia.org/wiki?curid=1265354", "title": "Kasai (Giappone)", "text": "Kasai \u00e8 una citt\u00e0 giapponese della prefettura di Hy\u014dgo."}
{"id": "1265355", "revid": "287204", "url": "https://it.wikipedia.org/wiki?curid=1265355", "title": "Arduino il Glabro", "text": "Biografia.\nLa principale fonte per la vita di Arduino \u00e8 la cronaca di Novalesa. Figlio di Ruggero di Auriate (figlio a sua volta di Arduino/Hardouin, marchese o conte di Neustria), fu un nobile franco che govern\u00f2 la contea di Auriate, in seguito ottenne da Ugo di Provenza il titolo di conte di Torino. Ebbe un fratello e conte di nome Rogerio (che in seguito nel 935 si ritir\u00f2 nel monastero di Breme), il quale ebbe una figlia, Guntilda, che spos\u00f2 in seconde (forse prime) nozze Amedeo, figlio di Anscario II della stirpe degli Anscarici; forse ella ebbe un primo marito in Manfredo che forse erroneamente \u00e8 considerato un Manfredingio; i due ebbero molto probabilmente un figlio, Berengario, che si spos\u00f2 con una certa Cristina di legge romana, i quali a loro volta ebbero una figlia che prese il nome della nonna, Guntilda, e un figlio di nome Berengario.\nIn seguito pass\u00f2 nel campo di Berengario II che lo mise a capo della marca di Torino, appena costituita. Il primo documento che ne attesta il possesso di questo titolo risale al gennaio 964. Mor\u00ec successivamente all'anno 976.\nDa Arduino il Glabro discese Adelaide di Susa che sposando Oddone, figlio del primo conte di Savoia, Umberto Biancamano, diede inizio all'influenza savoiarda in Piemonte.\nMatrimonio e figli.\nArduino spos\u00f2 una donna di nome Vmille, nel \"Necrologio Sanct\u00e6 Andreae Taurinensis\", probabilmente Emilia o Immula, sorella di Maginfredo e di Milone. Essi ebberro almeno cinque figli:\nLa nozione secondo la quale una figlia di Arduino spos\u00f2 il conte di Pombia Dadone ed essi generarono Arduino d'Ivrea \u00e8 da considerarsi errata."}
{"id": "1265356", "revid": "64833", "url": "https://it.wikipedia.org/wiki?curid=1265356", "title": "Kato (citt\u00e0)", "text": ""}
{"id": "1265358", "revid": "964", "url": "https://it.wikipedia.org/wiki?curid=1265358", "title": "Arduino Glabrione", "text": ""}
{"id": "1265360", "revid": "88740", "url": "https://it.wikipedia.org/wiki?curid=1265360", "title": "Kat\u014d", "text": "Kat\u014d \u00e8 una citt\u00e0 giapponese della prefettura di Hy\u014dgo."}
{"id": "1265362", "revid": "110157", "url": "https://it.wikipedia.org/wiki?curid=1265362", "title": "Kawanishi", "text": " \u00e8 una citt\u00e0 giapponese della prefettura di Hy\u014dgo."}
{"id": "1265364", "revid": "36426", "url": "https://it.wikipedia.org/wiki?curid=1265364", "title": "Convento di San Nicolao Novello", "text": "L'ex convento di San Nicolao Novello, con l'annessa chiesa, \u00e8 una chiesa di Lucca.\nOspit\u00f2, dopo la fondazione nel 1332, le religiose agostiniane di Santa Maria della Croce. Il complesso venne ricostruito tra Cinquecento e Seicento. Della chiesa, ora chiusa al culto, che conserva ancora un altare di Domenico Martinelli, a pianta mistilinea con colonne ioniche e frontone curvo con volute, sono pervenute al Museo di Villa Guinigi alcune rilevanti testimonianze della pittura lucchese tra fine Seicento e inizio Settecento.\nDel convento, ora sede del liceo classico Niccol\u00f2 Machiavelli, resta la struttura del chiostro e varie tracce di decorazioni che coprono un arco di tempo dal XVI al XVIII secolo."}
{"id": "1265366", "revid": "158286", "url": "https://it.wikipedia.org/wiki?curid=1265366", "title": "Chiesa di San Nicolao Novello", "text": ""}
{"id": "1265371", "revid": "767487", "url": "https://it.wikipedia.org/wiki?curid=1265371", "title": "Miki (Hyogo)", "text": "Miki \u00e8 una citt\u00e0 giapponese della prefettura di Hy\u014dgo."}
{"id": "1265372", "revid": "767487", "url": "https://it.wikipedia.org/wiki?curid=1265372", "title": "Laggi\u00f9 nel Medioevo", "text": "Laggi\u00f9 nel Medioevo (\"Ye Olden Days\") \u00e8 un film del 1933 diretto da Burt Gillett. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti l'8 aprile 1933, distribuito dalla United Artists. Il film, un musical ambientato nell'Europa medievale, \u00e8 conosciuto anche con il titolo Topolino menestrello. Per l'unica volta Pippo fa qui la parte dell'antagonista.\nTrama.\nUn re organizza per la figlia (Minni) il matrimonio con un principe in visita (Pippo). Quando Minni rifiuta, il re la rinchiude in una torre con la sua dama di compagnia Clarabella. Topolino appare come un menestrello itinerante e salva Minni dalla torre, ma il re li scopre prima che possano fuggire e condanna a morte Topolino, anacronisticamente con la ghigliottina. Proprio mentre Topolino sta per essere ucciso, Minni confessa il suo amore per il menestrello; a quel punto il re ordina un duello tra Pippo e Topolino. Topolino inganna Pippo ghigliottinando la sua lancia, e lo insegue finch\u00e9 il principe e il suo cavallo (sconfitto dal mulo di Topolino) non escono dalla finestra del castello. Il re acconsente cos\u00ec al matrimonio fra Topolino e Minni.\nDistribuzione.\nEdizione italiana.\nIl doppiaggio italiano, approntato per la distribuzione in VHS, fu eseguito dalla Royfilm e diretto da Leslie La Penna su dialoghi di Manuela Marianetti; non essendo stata registrata una colonna internazionale, le musiche furono interamente sostituite da una versione sintetizzata. Dal 2005 il corto viene distribuito con un ridoppiaggio parziale in cui l'unica battuta di Pippo, \"Imparerai ad amarmi\", \u00e8 sostituita con \"Imparerai a volermi bene\", doppiata per\u00f2 da Roberto Pedicini in sostituzione di Vittorio Amandola."}
{"id": "1265373", "revid": "74801", "url": "https://it.wikipedia.org/wiki?curid=1265373", "title": "Minamiawaji", "text": "Minamiawaji \u00e8 una citt\u00e0 giapponese della prefettura di Hy\u014dgo."}
{"id": "1265375", "revid": "324090", "url": "https://it.wikipedia.org/wiki?curid=1265375", "title": "Nishinomiya", "text": "Nishinomiya \u00e8 una citt\u00e0 giapponese della prefettura di Hy\u014dgo. Ha dato i natali all'attrice Sumi Hanayo e al wrestler Akira Tozawa.\nIstruzione.\nNella citt\u00e0 ha la propria sede l'universit\u00e0 di Kwansei Gakuin."}
{"id": "1265377", "revid": "767487", "url": "https://it.wikipedia.org/wiki?curid=1265377", "title": "Nishiwaki", "text": "Nishiwaki \u00e8 una citt\u00e0 giapponese della prefettura di Hy\u014dgo."}
{"id": "1265379", "revid": "36426", "url": "https://it.wikipedia.org/wiki?curid=1265379", "title": "Oratorio della Madonnina", "text": "L'oratorio della Madonnina \u00e8 una chiesa di Lucca.\nFu costruito nel Seicento in memoria della distrutta basilica di San Pier Maggiore (Lucca). All'esterno sono tre bassorilievi che illustrano \"Storie dei tre santi\" maggiormente venerati a Lucca, Paolino, Martino e Pietro. All'interno, rifatto nel Settecento, sull'altare maggiore \u00e8 collocato un frammento di una pi\u00f9 vasta composizione ad affresco che raffigura la \"Madonna con il Bambino tra i Santi Avertano e Romeo\", della met\u00e0 del Quattrocento, riferibile a Borghese di Pietro proveniente dall'antica chiesa di San Pietro. Stessa provenienza ha la lastra tombale che raffigura i due santi pellegrini, della fine del Quattrocento, riferita a Matteo Civitali, e forse anche il bassorilievo quattrocentesco con la \"Trinit\u00e0 e i Santi Pietro e Paolo\".\nMiracolo.\nQuando nel 1513 la basilica di San Pier Maggiore fu distrutta per far posto alla nuova cinta muraria, rimase in piedi della vecchia chiesa soltanto un pilone con su raffigurata un'effigie della Madonna. Allorch\u00e9 un operaio tent\u00f2 di demolire il pilone, una grande fiamma lo invest\u00ec, tramortendolo. Riferita la situazione al vescovo Sisto Gara Franciotti della Rovere, questi decise di lasciare intonso il pilone costruendovi intorno quello che oggi \u00e8 l'oratorio della Madonnina."}
{"id": "1265381", "revid": "767487", "url": "https://it.wikipedia.org/wiki?curid=1265381", "title": "Briganti del cielo", "text": "Briganti del cielo (\"The Mail Pilot\"), riedito col titolo Topolino pilota, \u00e8 un film del 1933 diretto da David Hand. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 13 giugno 1933, distribuito dalla United Artists.\nTrama.\nTopolino \u00e8 un pilota postale a cui viene affidata una cassa di denaro. Combatte contro pioggia e neve, ma la sua pi\u00f9 grande battaglia \u00e8 contro il pirata aereo Pietro Gambadilegno, che ha un aereo equipaggiato con una mitragliatrice e un cannone ad arpione. L'aereo di Topolino perde rapidamente ali ed elica contro gli armamenti di Pietro, ma improvvisa un'elica di elicottero con uno stendibiancheria, poi, quando questa si stacca, arriva un rimpiazzo da un mulino a vento. A questo punto, Pietro lo arpiona, e Topolino lo trascina attraverso un campanile, demolendo l'aereo di Pietro. Topolino porta cos\u00ec il denaro a Minni (che lo bacia) e Pietro alle autorit\u00e0.\nDistribuzione.\nEdizione italiana.\nEsistono due edizioni italiane del corto. Nel DVD \"Walt Disney Treasures: Topolino in bianco e nero\" \u00e8 stata inclusa l'edizione originale, senza doppiaggio italiano. Quella utilizzata in TV \u00e8 invece doppiata in italiano, colorata al computer e presenta dei nuovi titoli di testa e di coda.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\"."}
{"id": "1265382", "revid": "2124998", "url": "https://it.wikipedia.org/wiki?curid=1265382", "title": "Eros Bacciucchi", "text": "Biografia.\nHa lavorato principalmente nei filone cinematografico spaghetti-western, con il quale ha acquistato una certa notoriet\u00e0 all'epoca. Dal 1962 al 1996 ha curato gli effetti speciali per circa 30 film. Fra le sue partecipazioni, ricordiamo i film del regista Sergio Leone, \"Per qualche dollaro in pi\u00f9\" (1965), \"Il buono, il brutto, il cattivo\" (1966) e \"C'era una volta il West\" (1968). Ha inoltre curato gli effetti speciali del film \"Il mio nome \u00e8 Nessuno\" (1973) di Tonino Valerii."}
{"id": "1265383", "revid": "767487", "url": "https://it.wikipedia.org/wiki?curid=1265383", "title": "Ono (Hy\u014dgo)", "text": "Ono \u00e8 una citt\u00e0 giapponese della prefettura di Hy\u014dgo."}
{"id": "1265385", "revid": "110157", "url": "https://it.wikipedia.org/wiki?curid=1265385", "title": "Sanda (Giappone)", "text": "Sanda \u00e8 una citt\u00e0 del Giappone nella prefettura di Hy\u014dgo."}
{"id": "1265386", "revid": "484362", "url": "https://it.wikipedia.org/wiki?curid=1265386", "title": "Chiesa di Santa Elisabetta", "text": ""}
{"id": "1265387", "revid": "767487", "url": "https://it.wikipedia.org/wiki?curid=1265387", "title": "Mathis Populaire", "text": "La Populaire era un'autovettura di fascia media prodotta tra il 1912 ed il 1914 dalla Casa automobilistica francese Mathis.\nProfilo.\nNel 1912 fu lanciata la Mathis 10CV Type BM-65, pi\u00f9 comunemente nota come \"Populaire\". Prodotta sia come torpedo a due o a quattro posti, sia come coup\u00e9, la Populaire deve questo nome alla sua relativa economia d'esercizio e al suo prezzo relativamente contenuto, rispetto alle altre vetture medie dell'epoca. La Populaire montava un motore a 4 cilindri da 1460 cm\u00b3 di cilindrata. La potenza massima era di 18 CV. La trasmissione era a giunto cardanico con differenziale al retrotreno. L'impianto frenante agiva su di essa e sulle ruote posteriori. La frizione era a cono in cuoio, la trazione era posteriore ed il cambio era a 3 marce."}
{"id": "1265388", "revid": "110157", "url": "https://it.wikipedia.org/wiki?curid=1265388", "title": "Sasayama", "text": " \u00e8 una citt\u00e0 situata nella zona centrale della prefettura di Hy\u014dgo, nell'isola di Honsh\u016b, in Giappone.\nStoria.\nPer volont\u00e0 di Tokugawa Ieyasu vi venne costruito l'omonimo castello che permetteva il controllo delle vie di comunicazione dell'attuale regione del Kansai.\nSasayama fu colpita dai bombardamenti statunitensi che causarono tra l'altro la distruzione del castello, che venne ricostruito nel 2000."}
{"id": "1265389", "revid": "65457077", "url": "https://it.wikipedia.org/wiki?curid=1265389", "title": "Shiso", "text": ""}
{"id": "1265391", "revid": "2519", "url": "https://it.wikipedia.org/wiki?curid=1265391", "title": "Marktl am Inn", "text": ""}
{"id": "1265393", "revid": "767487", "url": "https://it.wikipedia.org/wiki?curid=1265393", "title": "Shis\u014d", "text": "Shis\u014d \u00e8 una citt\u00e0 giapponese della prefettura di Hy\u014dgo."}
{"id": "1265394", "revid": "110157", "url": "https://it.wikipedia.org/wiki?curid=1265394", "title": "Sumoto", "text": "Sumoto \u00e8 una citt\u00e0 giapponese situata sull'isola Awaji ed appartiene alla prefettura di Hy\u014dgo. La citt\u00e0 \u00e8 stata fondata l'11 febbraio 1940.\nAlla fine del marzo 2008 la densit\u00e0 della citt\u00e0 \u00e8 calcolata intorno ai 182,47\u00a0km\\quadrati ed ha all'incirca 50\u00a0000 abitanti di cui la densit\u00e0 calcolata \u00e8 parti a 267.1 abitanti per km\\quadrato.\nL'11 febbraio del 2006 la citt\u00e0 di Goshiki, dal distretto di Tsuna, allarga i propri margini di confine e fondan cos\u00ec la nuova citt\u00e0 di Sumoto.\nLa citt\u00e0 di Sumoto \u00e8 famosa per molti oggetti, le cipolle Awaji, le arance di Naruto e per non ultimo la carne di Kobe.\nEducazione scolastica.\nCi sono molte scuole elementari incluse Tsushi, Torikai, Sakai, Hiroishi, and Aihara, che sono all'interno della Goshiki Junior High School.\nCi sono 5 scuole medie tra cui: Seiun, Suhama, Yura, Aiga, e Goshiki.\nCi sono molte scuole superiori tra cui: Sumoto, Sumoto Jitsugyou e Yanagi Gakuen."}
{"id": "1265395", "revid": "63760", "url": "https://it.wikipedia.org/wiki?curid=1265395", "title": "Verve", "text": ""}
{"id": "1265396", "revid": "400694", "url": "https://it.wikipedia.org/wiki?curid=1265396", "title": "Giovanni Corridori", "text": "Biografia.\nDal 1964 al 2005 ha curato gli effetti speciali di pi\u00f9 di 70 film, tra i quali la trilogia del dollaro, \"Gi\u00f9 la testa\" e \"C'era una volta in America\" del regista Sergio Leone; \"Zombi 2\" di Lucio Fulci, \"Nuovo cinema Paradiso\" di Giuseppe Tornatore e \"Il padrino - Parte III\" di Francis Ford Coppola."}
{"id": "1265397", "revid": "120660220", "url": "https://it.wikipedia.org/wiki?curid=1265397", "title": "Takarazuka (citt\u00e0)", "text": "Takarazuka \u00e8 una citt\u00e0 giapponese della prefettura di Hy\u014dgo. All\u2019et\u00e0 di 5 anni si trasfer\u00ec qui il mangaka Osamu Tezuka, oggi vi \u00e8 nella citt\u00e0 stessa un museo in suo onore."}
{"id": "1265398", "revid": "10192002", "url": "https://it.wikipedia.org/wiki?curid=1265398", "title": "Mazophallation", "text": ""}
{"id": "1265399", "revid": "110157", "url": "https://it.wikipedia.org/wiki?curid=1265399", "title": "Takasago", "text": "Takasago \u00e8 una citt\u00e0 giapponese della prefettura di Hy\u014dgo."}
{"id": "1265400", "revid": "785616", "url": "https://it.wikipedia.org/wiki?curid=1265400", "title": "Tanba", "text": "Tanba \u00e8 una citt\u00e0 giapponese della prefettura di Hy\u014dgo."}
{"id": "1265401", "revid": "173469", "url": "https://it.wikipedia.org/wiki?curid=1265401", "title": "Thimister-Clermont", "text": "Thimister-Clermont (in vallone \"Timister-Clairmont\") \u00e8 un comune francofono del Belgio situato nella Region Vallone nella Provincia di Liegi.\nAl 1\u00ba luglio 2004, il comune contava 5.310 abitanti (2.673 uomini e 2.637 donne) per una superficie di 28,55\u00a0km\u00b2. Il comune \u00e8 parte integrante del pays de Herve ed \u00e8 conosciuto per la produzione di sidro, specialit\u00e0 della localit\u00e0. La sua altitudine varia da 170 a 347 metri."}
{"id": "1265403", "revid": "767487", "url": "https://it.wikipedia.org/wiki?curid=1265403", "title": "Tatsuno", "text": "Tatsuno \u00e8 una citt\u00e0 giapponese della prefettura di Hy\u014dgo."}
{"id": "1265405", "revid": "709565", "url": "https://it.wikipedia.org/wiki?curid=1265405", "title": "Toyooka", "text": "Toyooka \u00e8 una citt\u00e0 giapponese della prefettura di Hy\u014dgo.\nLa citt\u00e0 comprende dal 2005 l'ex comune di Kinosaki, famosa per gli \"onsen\"."}
{"id": "1265406", "revid": "767487", "url": "https://it.wikipedia.org/wiki?curid=1265406", "title": "Sed\u014dka", "text": "Il Sed\u014dka (in giapponese: \u65cb\u982d\u6b4c; ) \u00e8 un particolare tipo di waka, ossia uno schema ritmico della poesia giapponese. \nIl vocabolo giapponese in traslitterazione Hepburn \"sed\u014dka\" deriva da \"sed\u014d\" = ripetizione della prima frase e \"ka\"= poesia; pertanto \"sed\u014dka\" significa letteralmente \"poesia che torna a capo\". Un \"sed\u014dka\" consiste di due terzine, ciascuna delle quali \u00e8 composta da versi di cinque, sette e sette sillabe, per un totale di 38 sillabe. \u00c8 una forma metrica poco comune che \u00e8 stata utilizzata talora per i dialoghi. Sono giudicati esemplari i \"Sed\u014dka\" di Kakinomoto no Hitomaro (VII secolo), uno dei maggiori poeti del Man'y\u014dsh\u016b. "}
{"id": "1265408", "revid": "767487", "url": "https://it.wikipedia.org/wiki?curid=1265408", "title": "Yabu", "text": "Yabu \u00e8 una citt\u00e0 giapponese della prefettura di Hy\u014dgo."}
{"id": "1265414", "revid": "173469", "url": "https://it.wikipedia.org/wiki?curid=1265414", "title": "Remicourt (Belgio)", "text": "Remicourt (in vallone \"Remico\u00fb\") \u00e8 un comune del Belgio facente parte della Comunit\u00e0 francofona del Belgio, situato nella Regione Vallonia, nella provincia di Liegi.\nIl comune contava il 1\u00ba luglio 2004 5.001 abitanti (2.423 uomini e 2.578 donne) per una superficie di 22,81 km\u00b2.\nSuddivisioni del comune.\nHodeige, Lamine (Belgio), Momalle, Pousset e Remicourt."}
{"id": "1265417", "revid": "93556", "url": "https://it.wikipedia.org/wiki?curid=1265417", "title": "Prigione di Andersonville", "text": "La prigione di Andersonville, chiamata ufficialmente \"Camp Sumter\", \u00e8 stato il pi\u00f9 vasto campo di concentramento sudista durante la guerra di secessione americana.\nStoria.\nAperta nel febbraio del 1864 aveva un'estensione di 2\u00a0km\u00b2. 12.913 prigionieri nordisti morirono in questo luogo, quasi tutti di malattia. Il Capitano Henry Wirz, comandante del campo, fu l'unico soldato della guerra civile giustiziato per crimini di guerra insieme a Champ Ferguson. Il campo di prigionia pu\u00f2 essere considerato il capostipite dei campi di concentramento, dai lager ai gulag, dove morirono parecchie migliaia di prigionieri, uccisi dalla fame e dal colera.\nNel luogo su cui sorgeva \u00e8 stato istituito un sito storico, l'Andersonville National Historic Site, sito a Andersonville, in Georgia. Esso include la vecchia prigione, il Cimitero Nazionale (Andersonville National Cemetery), e il Museo Nazionale del Prigioniero di Guerra (National Prisoner of War Museum)."}
{"id": "1265418", "revid": "547034", "url": "https://it.wikipedia.org/wiki?curid=1265418", "title": "Annihilus", "text": "Annihilus, detto anche la \"Morte che cammina\", o Annichilus nella serie animata del 2006 \u00e8 un personaggio dei fumetti creato da Stan Lee (testi) e Jack Kirby (disegni), pubblicato dalla Marvel Comics. Storico nemico dei Fantastici Quattro, la sua prima apparizione avviene in \"The Fantastic Four Annual\" (vol. 1) n. 6 (1968).\nBiografia.\nL'essere conosciuto come Annihilus deve la sua origine a un incidente capitato a una navetta esplorativa dei Tyrannian, precipitata sul pianeta Arthros nella Zona Negativa. L'equipaggio aveva il compito di esplorare i mondi della Zona Negativa e compiere degli esperimenti per testare le probabilit\u00e0 della nascita e dello sviluppo della vita su questi pianeti. I batteri che utilizzavano nelle loro ricerche furono rilasciati dopo l'incidente e secoli dopo, uno di essi si svilupp\u00f2 in una forma di vita intelligente ma molto debole. Fortunatamente la creatura riusc\u00ec a utilizzare la tecnologia della navicella tyranniana per sopravvivere costruendosi un esoscheletro e una barra di controllo cosmico. Presto la creatura inizi\u00f2 a essere ossessionata dall'idea della sopravvivenza e della morte, cos\u00ec decise di eliminare tutti coloro che potessero rappresentare una minaccia per lui. Guidato da questo desiderio maniacale la creatura che si era ribattezzata Annihilus conquist\u00f2 dapprima il pianeta Arthros e in seguito altri pianeti della Zona Negativa, anche grazie all'invenzione e all'utilizzo degli \"Scavengers\".\nPresto Annihilus incontr\u00f2 i primi rappresentanti terrestri che si erano avventurati nella Zona Negativa, i Fantastici Quattro che si erano addentrati nel suo dominio per trovare un aiuto che potesse curare i problemi di gravidanza della Donna invisibile. Gli eroi riuscirono a sconfiggere il tiranno con un semplice stratagemma che si rivel\u00f2 utile anche in seguito: rubare la sua barra di controllo cosmico da cui Annihilus trae potere. Prima di fare ritorno sulla Terra gliela restituirono. In seguito Annihilus tent\u00f2 di espandere il suo dominio al di fuori della Zona Negativa cercando di invadere il Microverso, grazie all'invio delle sue truppe di insetti e agli Scavengers. La vittoria sembrava certa quando per\u00f2 fu sconfitto da Psycho-Man.\nIn seguito Annihilus chiese l'aiuto dei Fantastici Quattro quando il Dottor Destino gli rub\u00f2 la sua barra di controllo cosmico per i propri piani. Il quartetto dovette accettare l'alleanza poich\u00e9 Annihilus aveva rapito Rick Jones. Ma i frequenti contatti con la razza umana fecero nascere in Annihilus il desiderio di conquistare l'universo da cui provenivano. Prov\u00f2 cos\u00ec pi\u00f9 di una volta a entrare nella nostra dimensione ma fu sconfitto prima dai Vendicatori e poi dai Fantastici Quattro che erano stati imprigionati nella Zona Negativa poich\u00e9 l'obiettivo di Annihilus erano i poteri di Franklin Richards.\nRitornato nei suoi domini, Annihilus, si port\u00f2 dietro l'androide del Pensatore Pazzo per utilizzarlo per i propri scopi, ma quando questi riusc\u00ec a riprendere il controllo della sua creatura gli ordin\u00f2 di portargli la barra di controllo cosmico. Nello stesso periodo Reed Richards era stato imprigionato nella Zona Negativa da un suo doppio malvagio proveniente egli stesso da questa dimensione, il Bruto. Annihilus fece un patto con Richards che ottenne i mezzi per tornare a casa in cambio della restituzione della barra.\nRiottenuta per l'ennesima volta la sua arma Annihilus inizi\u00f2 ad allearsi con un altro abitante della Zona Negativa, Blastaar un signore della guerra locale. Assieme a lui progett\u00f2 la conquista della dimensione dove aveva sede il pianeta Terra, anche grazie all'utilizzo del Super-Adattoide, ma i loro piani furono fermati dai Vendicatori e dalla Cosa. Durante la battaglia Annihilus uccise la compagna di Blastaar che per vendicarsi gli sottrasse la sua preziosa barra di controllo cosmico. Disperato e in fin di vita il tiranno tent\u00f2 il tutto per tutto assaltando la sede dei Fantastici Quattro, rapendo Franklin Richards per sottrargli i suoi poteri. Ma anche in questo caso fu sconfitto e rispedito nella Zona Negativa dove fin\u00ec al servizio del suo avversario Blastaar. La sua prigionia non dur\u00f2 a lungo poich\u00e9 i Fantastici Quattro sconfissero Blastaar e Annihilus riottenne la sua barra.\nQuando Asgard entr\u00f2 nella Zona Negativa, Annihilus temette un'invasione e attacc\u00f2 la citt\u00e0 degli dei, solamente per essere sconfitto da Odino, ma quando questi entr\u00f2 nel cosiddetto \u201csonno di Odino\u201d, Annihilus ne trafug\u00f2 il corpo ma fu sconfitto dagli dei scandinavi. Annihilus non era l'unico che ambiva ad essere il sovrano della Zona Negativa e ben presto il Bruto tent\u00f2 di deporre Annihilus, che lo sconfisse con l'aiuto dei Fantastici Quattro, in seguito \"Syphonn\" avendo creato un modo per raggiungere l'universo della Terra chiese a Blastaar e Annihilus di allearsi con lui, solamente per poi scoprire l'intenzione di volerli tradire. Sconfitto Syphonn, Annihilus rimase nella Zona Negativa.\nBloccati nel regno di Annihilus durante un'esplorazione, i Fantastici Quattro rubarono la barra del controllo cosmico per poter riparare la loro navetta danneggiata, lo stesso fecero in seguito gli Esploratori N che avevano intenzione di saccheggiare la Zona Negativa. In quest'occasione Annihilus fu ucciso da Hellscout, ma il suo corpo rilasci\u00f2 un uovo con all'interno un clone in forma larvale. Durante il periodo di stasi e di incubazione il suo regno si frantum\u00f2. Lo shock gli provoc\u00f2 un'amnesia ed egli assunse un'identit\u00e0 umanoide utilizzando il nome di Ahmyor, per sfuggire alla caccia che gli dava Blastaar. L'intervento della mutante Blink l'aiut\u00f2 a riappropriarsi dei suoi ricordi e a riconquistare il suo regno.\nRecentemente Annihilus ha scoperto che l'universo della Terra stava in qualche maniera invadendo il suo regno, come per esempio la costruzione di una prigione per super-umani nella Zona Negativa. Nel tentativo di impedire un altro crollo dei propri domini Annihilus form\u00f2 un'armata per invadere l'universo avversario, in forma di una \u201cOnda Annihilation\u201d distruggendo molte galassie tra cui quella Skrull e Kree. Riuscendo a impadronirsi dei bracciali cosmici di Quasar e volendo per s\u00e9 il potere di Galactus, per poco non riusc\u00ec a conquistare anche il pianeta Terra, dove nel frattempo era scoppiata una guerra civile tra supereroi. Solo lo sforzo combinato di diversi eroi tra cui Nova, il Super-Skrull, Drax il distruttore, Ronan l'accusatore e Gamora riusc\u00ec a fermarlo. Durante la battaglia finale Nova uccise Annihilus ma anche in quest'occasione un nuovo clone si era formato dai resti del precedente corpo.\nAnnihilation.\nAnnihilus \u00e8 l'antagonista della maxi saga Annihilation. Attraverso il passaggio creato da Tony Stark, Henry Pym e Reed Richards per imprigionare gli eroi ribelli nella Zona Negativa, Annihilus e il suo esercito raggiungono l'Universo Marvel e si preparano a distruggerlo. I servitori di Annihilus sono ora molto pi\u00f9 forti e temibili, perch\u00e9 si \u00e8 aggiunto il Famelico e le sue truppe, che possiedono la Forza Opposta, che \u00e8 la versione del Potere Cosmico nella Zona Negativa. L'obbiettivo di Annihilus \u00e8 di impadronirsi del Potere Cosmico e regnare cos\u00ec su tutto il creato. Ad Annihilus si uniscono anche Thanos e due Antichi Preamboli assetati di vendetta contro Galactus: Aegis e Tenebroso. Grazie a questi nuovi e potentissimi servi, Annihilus riesce a sconfiggere Galactus e i suoi araldi e a imprigionare Silver Surfer e il Divoratore di Mondi stesso. Nel frattempo, l'esercito di Annihilus, denominato Onda Annihilation, fa strage di tutto ci\u00f2 che incontra, distruggendo intere galassie e sistemi solari e sterminando razze dopo razze (tra le vittime dell'Onda Annihilation gli Skrull e i Kree). La vittoria sembra ormai della Morte che Cammina, ma tutto si capovolge quando Thanos tradisce Annihilus, perch\u00e9 scopre i suoi veri piani (grazie a Dragoluna): Annihilus vuole che Universo Marvel e Zona Negativa si distruggano a vicenda, in modo da restare l'unico essere esistente e dominare cos\u00ec sul nulla. Drax e Dragoluna liberano Silver Surfer che a sua volta libera Galactus. Infuriato, il Divoratore di Mondi distrugge tutta l'Onda Annihilation con un colpo solo. Annihilus scampa alla furia di Galactus grazie alle bande quantiche di Quasar, ma dopo che esse gli vengono sottratte viene ucciso da Nova, unico superstite dei Nova Corps. Tuttavia, pare che Annihilus sia rinato attraverso un nuovo corpo nato da una delle mogli di Annihilus.\nWar of Kings.\nDurante il conflitto fra l'impero dei Kree e quello degli Shi'ar, la Zona Negativa venne invasa da DarkHawk e Talon. Scoprono che il neonato Annihilus e la barra del controllo cosmico sono nelle mani di Catastrophus, un sovrano minore della Zona Negativa che stava usando la barra per bloccare la crescita di Annihilus e per poter prolungare il proprio dominio. Talon uccise Catastrophus e prese la barra per poi chiedere ad Annihilus di ricordarsi che gli ha risparmiato la vita.\nRitorno.\nDurante un'altra incursione dei Fantastici Quattro nella Zona Negativa, Johnny Storm scopre che Annihilus e la sua armata si sono rimessi in sesto, ma sono impegnati contro le forze di Blastaar. Il conflitto venne inasprito dall'intervento degli Inumani.\nJohnny Storm si sacrifica per impredire all'esercito di Annihilus di uscire dalla Zona Negativa. Successivamente, Reed Richards minacci\u00f2 Annihilus con il Supremo Nullificatore. Annihilus restitu\u00ec la tuta di Johnny a Reed.\nPoteri e abilit\u00e0.\nAnnihilus possiede un esoscheletro che gli dona una forza super-umana, gli permette di resistere agli attacchi e anche di respirare nel vuoto dello spazio. Annihilus si \u00e8 costruito una barra del controllo cosmico che gli permette di maneggiare delle energie cosmiche e usarle a suo piacimento, come per esempio rallentare l'invecchiamento del suo corpo e aumentare la sua forza fisica. Quando viene ucciso Annihilus produce dei cloni in stato larvale che possiedono tutti i suoi ricordi antecedenti. Nelle sue missioni di conquista Annihilus utilizza anche dei Scavengers, insettoidi di forma umanoide.\nAnnihilus \u00e8 anche il comandante dell'Orda Annihilation, una vasta flotta di creature e astronavi dall'aspetto insettoide simili ai Tiranidi.\nVersione Ultimate.\nHa fatto la sua comparsa anche nell'universo Ultimate, dove si chiama Nihil ed \u00e8 originario della Zona N.\nQui cerca di conquistare la Terra dopo aver visto che il pianeta \u00e8 molto pi\u00f9 giovane del suo. Il suo esercito viene per\u00f2 sconfitto dagli Ultimate Fantastic Four a Las Vegas e lo stesso Nihil si uccide per errore sparandosi in testa.\nGrazie alla sua barra di controllo cosmico il suo invecchiamento \u00e8 ritardato e gli conferisce una forza sovrumana. Inoltre \u00e8 in grado di volare e di sparare raggi di energia."}
{"id": "1265419", "revid": "1573940", "url": "https://it.wikipedia.org/wiki?curid=1265419", "title": "Ch\u014dka", "text": "Ch\u014dka (\u9577\u6b4c, oppure \"nagauta\") letteralmente significa \"poesia lunga\". Il suo schema \u00e8 del tipo: 5-7, 5-7, 5-7, ..., 7-7. Molto spesso i \"ch\u014dka\" sono accompagnati da hanka che ne completano il contenuto. \nTra gli autori pi\u00f9 importanti si ricordano Kakinomoto no Hitomaro e Yamanoue no Okura."}
{"id": "1265423", "revid": "767487", "url": "https://it.wikipedia.org/wiki?curid=1265423", "title": "Citt\u00e0 portuale", "text": "Citt\u00e0 portuale (\"Hamnstad\"), conosciuto anche come Citt\u00e0 della nebbia, \u00e8 un film di Ingmar Bergman prodotto dalla Svensk Filmindustri nel 1948, tratto da un romanzo di Olle L\u00e4nsberg.\nNel film la critica ha voluto individuare l'influenza del neorealismo italiano come pure quello del realismo francese dell'anteguerra, con particolare riferimento a Carn\u00e9 e a Duvivier.\nTrama.\nBerit \u00e8 appena uscita da una casa correzionale dopo innumerevoli peripezie di carattere familiare e sociale. La ragazza tenta il suicidio gettandosi in mare al porto, ma viene salvata. Conosce poi G\u00f6sta, un giovane marinaio del quale si innamora, iniziando cos\u00ec una nuova vita."}
{"id": "1265424", "revid": "92723", "url": "https://it.wikipedia.org/wiki?curid=1265424", "title": "Hanka", "text": "Hanka letteralmente significa \"poesia che ripete\". Detti anche \"kaeshita\" sono dei versi che completano o ripetono il tema svolto nel ch\u014dka."}
{"id": "1265425", "revid": "1543377", "url": "https://it.wikipedia.org/wiki?curid=1265425", "title": "Beotarca", "text": "Un beotarca () era un magistrato appartenente alla lega beotica con funzioni esecutive, militari e diplomatiche.\nStoria.\nLa figura del beotarca si trova nella costituzione del 424 a.C., creata dopo che la battaglia di Delio (424 a.C.) aveva liberato le citt\u00e0 della Beozia dall'egemonia ateniese: il consiglio era costituito da undici beotarchi, uno per ciascun distretto, eletti democraticamente tra gli appartenenti all'aristocrazia terriera. La durata della carica era annuale.\nI personaggi pi\u00f9 famosi che ricoprirono questa carica furono Epaminonda e Pelopida."}
{"id": "1265426", "revid": "287204", "url": "https://it.wikipedia.org/wiki?curid=1265426", "title": "M\u00f9m", "text": ""}
{"id": "1265428", "revid": "767487", "url": "https://it.wikipedia.org/wiki?curid=1265428", "title": "Nestinari", "text": "I nestinari (in bulgaro \u201c\u043d\u0435\u0441\u0442\u0438\u043d\u0430\u0440\u0438\u201d) sono coloro che praticano il Nestinarstvo (\u043d\u0435\u0441\u0442\u0438\u043d\u0430\u0440\u0441\u0442\u0432\u043e), danza rituale originariamente praticata in vari villaggi bulgari dei Monti Strand\u017ea in prossimit\u00e0 della costa del Mar Nero, nella estremit\u00e0 sud orientale della Bulgaria.\nLa caratteristica pi\u00f9 nota del \u201cnestinarstvo\u201d \u00e8 appunto costituita dalla camminata e dalla danza a piedi nudi su braci ardenti che viene eseguita dai \"nestinari\". Questa viene generalmente eseguita sulla piazza del villaggio, di fronte agli abitanti, nel giorno dei santi Costantino ed Elena o nel giorno del santo patrono del villaggio. Il rituale \u00e8 una mescolanza unica di credenze della Chiesa ortodossa orientale e pi\u00f9 antiche tradizioni pagane dei Monti Strand\u017ea.\nIl rito.\nTradizionalmente, il diritto di eseguire il rituale era ereditario e il capo \"nestinar\" poteva essere succeduto solamente da suo figlio o sua figlia e solamente quando egli stesso (ma pu\u00f2 appunto anche essere una donna) diveniva troppo vecchio o malato per continuare ad eseguirlo. La casa del capo \"nestinar\" inoltre era sacra e ospitava la \"stolnina\" (\u0441\u0442\u043e\u043b\u043d\u0438\u043d\u0430), una piccola cappella dove erano sistemate le icone di vari santi, cos\u00ec come il tamburo usato specificamente per il rituale e ritenuto capace di curare colui che lo suonava.\nIl giorno del rituale gli abitanti del villaggio si recano alla \"stolnina\", guidati dal capo \"nestinar\" e dal prete, che qui incenser\u00e0 le icone e gli altri \"nestinari\", trasferendo loro simbolicamente il potere spirituale e l'ispirazione. La gente procede dunque verso una fonte sacra, dove verr\u00e0 mangiato un montone offerto al santo.\nDopo il tramonto, la folla costruisce un grande fuoco e danza l'\"horo\" (una tradizionale danza circolare bulgara) fino a che il fuoco si spegne, lasciando solamente le braci. Viene allora eseguita la danza a piedi nudi sulle braci ardenti dei \"nestinari\", che costituisce il culmine della notte, accompagnata dal battito del tamburo sacro e dal suono della \"gaida\" (una sorta di cornamusa balcanica). La credenza vuole che alcuni dei danzatori raggiungano uno stato di trance religiosa durante il ballo, che permetterebbe loro di non bruciarsi i piedi e di non provare dolore.\nNel corso del XX e del XXI secolo questo rituale \u00e8 stato largamente reso pi\u00f9 commerciale ed \u00e8 ora eseguito per i turisti stranieri in tutte le localit\u00e0 turistiche bulgare sul Mar Nero, da persone che hanno poco a che fare con la tradizione originale e che, pur eseguendolo ancora a piedi nudi, utilizzano un lubrificante per evitare di scottarsi.\nIl rituale \u00e8 sopravvissuto anche (con il nome di \u03b1\u03bd\u03b1\u03c3\u03c4\u03b5\u03bd\u03ac\u03c1\u03b9\u03b1, \"anasten\u00e1ria\") tra la popolazione di alcuni villaggi della Grecia settentrionale, che vivevano un tempo assieme ai bulgari nelle aree interne dei Monti Strand\u017ea, ma si sono poi trasferiti in Grecia in seguito alle Guerre Balcaniche."}
{"id": "1265431", "revid": "767487", "url": "https://it.wikipedia.org/wiki?curid=1265431", "title": "Mathis Doctor", "text": "La Doctor era un'autovettura di fascia medio-alta prodotta tra il 1912 ed il 1914 dalla Casa automobilistica francese Mathis.\nProfilo.\nNel 1912 fu lanciata la Mathis 14CV Type BM-70, pi\u00f9 comunemente nota come \"Doctor\". Prodotta come torpedo a due posti, la Doctor and\u00f2 ad inserirsi nella gamma Mathis tra la Sihtam da 2.3 litri e la Populaire da 1.5 litri. Con quest'ultima, la Doctor condivideva lo stesso telaio da 2.4 m di interasse.\nLa Doctor montava un motore a 4 cilindri da 1846 cm\u00b3 di cilindrata. La potenza massima era di 22 CV. La trasmissione era a giunto cardanico con differenziale al retrotreno. L'impianto frenante agiva su di essa e sulle ruote posteriori.\nLa frizione era a cono in cuoio, la trazione era posteriore ed il cambio era a 3 marce.\nFu sostituita nel 1919 dalla Mathis Type OB."}
{"id": "1265433", "revid": "289247", "url": "https://it.wikipedia.org/wiki?curid=1265433", "title": "San Antonio da Padova", "text": ""}
{"id": "1265438", "revid": "1404372", "url": "https://it.wikipedia.org/wiki?curid=1265438", "title": "Bad Gams", "text": "Bad Gams \u00e8 una frazione di 2 306 abitanti del comune austriaco di Deutschlandsberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Deutschlandsberg assieme agli altri ex comuni di Freiland bei Deutschlandsberg, Kloster, Osterwitz e Trah\u00fctten."}
{"id": "1265440", "revid": "1305772", "url": "https://it.wikipedia.org/wiki?curid=1265440", "title": "Fosfofruttochinasi", "text": "Con il termine fosfofrutto chinasi in biochimica si possono intendere diversi enzimi:"}
{"id": "1265442", "revid": "124437177", "url": "https://it.wikipedia.org/wiki?curid=1265442", "title": "Deutschlandsberg", "text": "Deutschlandsberg (in sloveno \"Lon\u010d\") \u00e8 un comune austriaco di 11 434 abitanti nell'omonimo distretto (del quale \u00e8 capoluogo e centro maggiore), in Stiria. \nIl 1\u00ba gennaio 2015 ha inglobato gli ex comuni di Bad Gams, Freiland bei Deutschlandsberg, Kloster, Osterwitz e Trah\u00fctten.\nHa lo \"status\" di citt\u00e0 capoluogo di distretto (\"Bezirkshauptstadt\").\nGeografia antropica.\nSuddivisioni ammininistrative.\nIl comune conta 12 frazioni oltre al capoluogo e agli ex comuni inglobati: "}
{"id": "1265445", "revid": "106456", "url": "https://it.wikipedia.org/wiki?curid=1265445", "title": "Eibiswald", "text": "Eibiswald \u00e8 un comune austriaco di 6 592 abitanti nel distretto di Deutschlandsberg, in Stiria. Il 1\u00ba gennaio 2015 ha inglobato i precedenti comuni di Aibl, Gro\u00dfradl, Pitschgau, Sankt Oswald ob Eibiswald e Soboth; ha lo \"status\" di comune mercato (\"Marktgemeinde\"). "}
{"id": "1265450", "revid": "217591", "url": "https://it.wikipedia.org/wiki?curid=1265450", "title": "Cronologia del Big Bang", "text": "La cronologia del Big Bang \u00e8 la storia, in parte ipotetica, dei primi istanti di vita dell'Universo, che vanno dalla singolarit\u00e0 all'inizio del tempo, visto dalla nostra cornice temporale circa 13,7 miliardi di anni fa, alla formazione dei primi atomi, avvenuta circa 200 secondi dopo il Big Bang.\nLe principali teorie fisiche che spiegano l'inizio dell'Universo sono l'inflazione e le teorie GUT (\"di grande unificazione\").\nDescrizione.\nIl modello inflazionario.\nLa teoria dell'inflazione ipotizza una rapida ma drastica accelerazione dell'espansione dello spazio pochi istanti dopo la singolarit\u00e0 all'inizio dell'Universo. Questa rapida accelerazione port\u00f2 il tessuto spaziale ad espandersi da dimensioni miliardi di volte pi\u00f9 piccole di quelle di un protone ad una dimensione posta a met\u00e0 fra una biglia ed un pallone da calcio. Secondo le teorie GUT, l'inflazione potrebbe essere stata causata da una forma di campo di Higgs particolare detta \"inflatone\". Poco dopo l'inizio dell'Universo, l'inflatone, a causa delle temperature estremamente elevate, oscillava sul potenziale a sombrero (la forma caratteristica dei campi di Higgs) prima di stabilirsi in un punto del campo a bassa energia. L'oscillazione dell'inflatone port\u00f2 ad una breve ma intensa espansione dello spazio, liberando una quantit\u00e0 di radiazione uniforme (se si escludono le fluttuazioni quantistiche) che port\u00f2 alla formazione di tutta la materia. Dopo l'espansione, il campo dell'inflatone, con l'abbassarsi della temperatura, si stabil\u00ec in un punto a bassa energia.\nLa rottura della simmetria CP e SUSY.\nLa radiazione liberata dall'inflazione diede origine a coppie particella-antiparticella, che si annichilarono nuovamente in radiazione. Se, in questo modo, la materia si pu\u00f2 formare per poi annichilarsi istantaneamente, cosa port\u00f2 alla rottura della simmetria CP, tanto evidente nell'Universo attuale? (o meglio, perch\u00e9 nell'Universo attuale si trova pi\u00f9 materia rispetto all'antimateria?). Il modello inflazionario classico spiega questo fenomeno come causato da fluttuazioni quantistiche nell'inflatone, che originarono un leggero eccesso di materia rispetto all'antimateria, oppure come causato da particelle supermassive ipotetiche, ossia i \"bosoni X\" ed i \"bosoni Y\". Decadendo, queste particelle diedero origine ad un leggero eccesso di particelle rispetto alle antiparticelle (tale fenomeno \u00e8 presente anche nei mesoni \"K\", che violano la simmetria CP).Nei primi istanti dopo l'inizio dell'Universo si ebbe anche una rottura della simmetria SUSY (la supersimmetria, ipotizzata nel contesto delle teorie delle superstringhe), causata probabilmente da fluttuazioni quantistiche.\nLa separazione delle forze fondamentali.\nLa differenziazione delle quattro interazioni fondamentali avvenuta all'inizio dell'Universo \u00e8 dovuta secondo le teorie GUT alle oscillazioni di diverse forme di campi di Higgs. Con le alte temperature i bosoni di Higgs oscillavano sul potenziale a sombrero prima di stabilirsi su un punto energetico fisso. La separazione della gravit\u00e0 dall'insieme delle altre forze pi\u00f9 intense, che prende il nome di \"forza unificata\", avvenne con un meccanismo non ancora ipotizzato. La separazione della forza forte dalla forza elettrodebole avvenne a causa di oscillazioni di un campo di Higgs particolare, il campo di Higgs forte, contemporaneamente all'inflazione. La separazione fra la forza debole e quella elettromagnetica, infine, fu causata dall'oscillazione del campo di Higgs elettrodebole, responsabile della massa delle particelle. I valori di temperatura ai quali si \u00e8 verificata la separazione di ciascuna interazione sono 1027 kelvin (10 seguito da 27 zeri, pari ad un miliardo di miliardi di miliardi di gradi Celsius) per la forza forte e 10.000.000.000.000.000 kelvin (pari a dieci milioni di miliardi di gradi Celsius) per l'interazione elettrodebole. Con il drastico calo delle temperature che accompagnava l'espansione dell'Universo, le forze fondamentali, o, pi\u00f9 precisamente, i rispettivi campi di Higgs, si \"congelarono\" rimanendo immutate fino all'Universo attuale.\nLe ere dell'Universo.\nI cosmologi hanno suddiviso la \"storia\" dell'Universo in 9 ere, che variano da poche frazioni di secondo a miliardi di anni. Ciascuna di queste ere \u00e8 caratterizzata da un avvenimento particolare - che pu\u00f2 essere la separazione di una forza fondamentale dalle altre, oppure la formazione dei primi nuclei.\nEra di Planck.\n\u00c8 la fase iniziale di vita dell'universo, la cui durata incredibilmente breve \u00e8 quella del tempo di Planck (10\u221243 secondi). Nessuna delle attuali teorie fisiche pu\u00f2 descrivere correttamente cosa sia accaduto nell'era di Planck e diverse teorie forniscono diverse previsioni. In questa era le quattro forze fondamentali \u2013 elettromagnetica, nucleare debole, nucleare forte e gravit\u00e0 \u2013 hanno la stessa intensit\u00e0 e sono forse unificate in una sola forza fondamentale.\nLa teoria della relativit\u00e0 generale prevede che l'universo abbia avuto inizio con una singolarit\u00e0 gravitazionale, una condizione fisica ideale in cui tutto l'universo \u00e8 contenuto in un punto (in senso matematico, cio\u00e8 privo di dimensioni) caratterizzato da valori infiniti di temperatura e densit\u00e0. I parametri che descrivono le propriet\u00e0 fisiche associate a questo punto iniziale dello spaziotempo presentano una singolarit\u00e0 matematica. In tutte le applicazioni della matematica a problemi fisici il verificarsi di una singolarit\u00e0 identifica regioni del dominio in cui la teoria fisica perde di validit\u00e0 per il presentarsi di fenomeni aggiuntivi non pi\u00f9 trascurabili; in questo caso, come detto sopra, i fenomeni gravitazionali sono alterati dagli effetti quantistici. I fisici sperano che le teorie della gravit\u00e0 quantistica, come la teoria delle stringhe e la gravit\u00e0 quantistica a loop portino ad una migliore comprensione di questa fase.\nEra di grande unificazione.\nDurante questa era pre-inflazionaria, iniziata 1 decimiliardesimo di miliardesimo di yoctosecondo (pari a 10\u221243 secondi, ossia 0,0000000000000000000000000000000000000000001 secondi) dopo il Big Bang, le forze fondamentali, eccetto la gravit\u00e0, erano ancora unite in una sola \"superforza\" costituita dalla forza elettromagnetica e dalle forze nucleari debole e forte.\nEra dell'inflazione.\nNell'era dell'inflazione, le oscillazioni dell'inflatone diedero origine ad una rapida ma drastica espansione dell'Universo. L'energia sotto forma di radiazione liberata da questo particolare campo di Higgs diede origine a coppie particella-antiparticella, che si annichilirono istantaneamente. Una fluttuazione quantistica, tuttavia, potrebbe aver portato ad un leggero eccesso di particelle rispetto alle antiparticelle, eccesso responsabile della materia presente nell'Universo attuale.\nEra elettrodebole.\nIn quest'era, il campo di Higgs forte aveva gi\u00e0 separato l'interazione forte da quella elettrodebole, determinando la formazione di gluoni e di coppie quark-antiquark dalla radiazione liberatasi in seguito all'inflazione. Si ipotizza che i bosoni X e Y (se mai sono esistiti) siano comparsi in questa era.\nFine dell'era elettrodebole.\nL'era elettrodebole dur\u00f2 circa 10\u221227 secondi. La sua fine fu caratterizzata dalla separazione della forza elettrodebole in interazione debole ed elettromagnetica, fenomeno determinato dalle oscillazioni del campo di Higgs elettrodebole. A tale separazione consegu\u00ec l'assunzione di massa dei bosoni deboli, dei quark e dei leptoni.\nEra degli adroni.\nDurante l'era degli adroni, l'energia termica divenne sufficientemente bassa da consentire l'interazione fra quark mediante la forza forte (l'interazione forte, cos\u00ec come le altre interazioni, ha una caratteristica particolare: cala di intensit\u00e0 con l'aumento dell'energia). I quark e gli antiquark si legarono cos\u00ec a formare i primi adroni.\nEra dei leptoni.\nArrivati a questo punto della storia dell'universo la temperatura \u00e8 di circa 1000 miliardi di gradi.\nEra della nucleosintesi.\nIn quest'era, la maggior parte dei neutroni decaddero in protoni. L'energia si abbass\u00f2 tanto da permettere ai nucleoni di legarsi attraverso pioni formando cos\u00ec i primi nuclei di elio-4 e di deuterio.\nEra dell'opacit\u00e0.\nIn quest'era, l'energia cal\u00f2 abbastanza da permettere la manifestazione dell'interazione elettromagnetica. Le particelle cariche interagivano fra loro e con i fotoni rimasti dall'inflazione e dall'annichilazione delle coppie particella-antiparticella. In quest'era si ebbe la formazione dei primi atomi, soprattutto di idrogeno, elio, litio ed isotopi dell'idrogeno. Alla fine dell'era dell'opacit\u00e0, la temperatura cal\u00f2 abbastanza da ridurre la produzione di coppie quark-antiquark o leptone-antileptone di generazioni massicce (vedi Modello Standard).\nEra della materia.\nNell'era della materia, i fotoni rimasti dall'era dell'inflazione si diffusero in tutto l'Universo, formando la radiazione cosmica di fondo presente anche nell'Universo attuale. L'intera materia era per lo pi\u00f9 costituita da atomi e da leptoni di prima generazione. Tutte le particelle massive che, con le alte temperature, continuamente si formavano a coppie particella-antiparticella dalla radiazione erano gi\u00e0 decadute in particelle leggere di prima generazione, quali elettroni e neutrini e, fra gli adroni, neutroni e protoni. L'era della materia perdura ancora da circa 13,7 miliardi di anni.\nLa formazione delle prime stelle.\nLe irregolarit\u00e0 nella distribuzione della materia da parte dell'inflazione furono causate da fluttuazioni quantistiche in questo particolare campo di Higgs. Verso l'inizio dell'era della materia, le irregolarit\u00e0 si manifestavano soprattutto in zone di materia pi\u00f9 condensate rispetto ad altre. La forza gravitazionale ag\u00ec su queste irregolarit\u00e0 formando agglomerati di materia sempre maggiori: ci\u00f2 port\u00f2 alla formazione delle prime stelle, 200 milioni di anni dopo il Big Bang, e delle prime galassie attive (per lo pi\u00f9 quasar). Gli astrofisici ipotizzano che le prime stelle formatesi nell'Universo fossero ben pi\u00f9 massicce di quelle attuali. I processi di fusione nucleare innescatisi nel nucleo di queste stelle portarono alla formazione di elementi pesanti come l'ossigeno, il carbonio, il neon, il ferro e l'azoto, che si diffusero nello spazio interstellare in seguito alle esplosioni delle stelle in supernovae, con la conseguente formazione di buchi neri. Con la loro esplosione, le stelle massicce formatesi 200 milioni di anni dopo il Big Bang, dette \"megastelle\" diedero origine ad una radiazione elettromagnetica particolarmente intensa, responsabile, probabilmente, della ionizzazione degli atomi di idrogeno che si riscontra fra gli ammassi di galassie nell'Universo attuale.\nL'accelerazione dell'energia oscura.\nCirca 7 miliardi di anni dopo il Big Bang, l'Universo, che stava rallentando la sua espansione a causa della forza gravitazionale (come mostrato nella Figura precedente), sub\u00ec un'accelerazione nella sua espansione, tuttora rilevabile nell'Universo attuale. Questa accelerazione potrebbe essere stata causata dall'energia oscura, la forza lambda anti-gravitazionale. Questa porter\u00e0 probabilmente l'Universo a terminare in un Big Rip o Big Freeze."}
{"id": "1265451", "revid": "1516566", "url": "https://it.wikipedia.org/wiki?curid=1265451", "title": "Sardina (araldica)", "text": "In araldica la sardina compare raramente e, per lo pi\u00f9, nell'araldica civica. In questo caso indica che l'entit\u00e0 territoriale indicata \u00e8 dedita alla pesca.\nPosizione araldica ordinaria.\nLa sardina compare abitualmente posto in fascia."}
{"id": "1265454", "revid": "889336", "url": "https://it.wikipedia.org/wiki?curid=1265454", "title": "Terje Hauge", "text": "Assieme a Rune Pedersen \u00e8 uno dei soli due arbitri norvegesi ad aver partecipato ai mondiali.\nCarriera.\nDebuttante nella massima divisione del proprio paese nel 1990, solo venticinquenne, gi\u00e0 nel 1993 viene nominato arbitro internazionale. Nel 1997 arriva il primo traguardo importante con la chiamata per dirigere ai mondiali FIFA under 17 in Egitto (dove gli viene assegnata la finale). Nel 2001 giunge anche la selezione per i mondiali under 20 in Argentina. Nel 2002 viene inserito nella ristretta cerchia degli arbitri UEFA appartenenti alla categoria \"\u00e9lite\": da quel momento la sua ascesa \u00e8 rapidissima. Nello stesso anno dirige ai mondiali di calcio in Corea e Giappone (Camerun-Arabia Saudita); nel 2004 \u00e8 la volta degli europei di calcio in Portogallo, dove gli toccano Portogallo-Russia e Germania-Repubblica Ceca; sempre nel 2004 arbitra a Montecarlo la finale della Supercoppa Europea tra Porto e Valencia; nel 2005 la FIFA lo mette alla prova in vista dei Mondiali di Germania 2006, affidandogli la finale dei mondiali under 20 a Utrecht tra Argentina e Nigeria. Poi, per\u00f2, a sorpresa Hauge resta fuori dall'elenco degli arbitri scelti per i mondiali 2006, e quasi come risarcimento la UEFA, nello stesso anno, gli assegna la finale pi\u00f9 importante, quella della UEFA Champions League a Parigi-Saint-Denis tra Barcellona e Arsenal.\nTorna ad alti livelli a fine 2009, quando la FIFA lo designa per il ritorno dello spareggio per l'accesso ai Mondiali 2010 tra Slovenia e Russia.\nVanta anche la direzione di due semifinali di Champions League (- nella UEFA Champions League 2002-2003 e - nella UEFA Champions League 2004-2005), di una semifinale di Coppa UEFA (Valencia-Villarreal nel 2004) e di una semifinale di Europa League (- nel 2010).\nLa finale di Champions League Barcellona-Arsenal.\nQuesta finale segna un brusco rallentamento nella carriera di Hauge: dapprima, la terna norvegese finisce in un mare di polemiche perch\u00e9 uno dei due guardalinee, Ole Borgan, viene sorpreso a passeggiare per Parigi indossando una maglietta del Barcellona, rendendo quindi necessaria la sua sostituzione con Olof Sundet; durante la partita Hauge commette un grave errore, non concedendo il vantaggio su un'uscita fallosa del portiere dei Gunners Jens Lehmann, poi espulso, nonostante il tiro di Ludovic Giuly fosse finito in rete.\nL'arbitraggio di Hauge venne criticato da tutti i vertici del calcio mondiale, dal presidente FIFA Joseph Blatter, al presidente UEFA Lennart Johansson e pure dal capo degli arbitri norvegesi Rune Pedersen.\nIl 31 dicembre 2010 pone fine alla sua lunghissima carriera sia nazionale che internazionale per sopraggiunti limiti d'et\u00e0.\nAttualmente \u00e8 osservatore degli arbitri UEFA."}
{"id": "1265455", "revid": "365417", "url": "https://it.wikipedia.org/wiki?curid=1265455", "title": "Ufomammut", "text": "Gli Ufomammut sono una band doom metal con influenze psichedeliche e stoner italiana originaria di Tortona in Piemonte, fondata dal chitarrista Poia, dal bassista Urlo e dal batterista Vita nel 1999.\nIl loro suono spazia tra differenti generi, sebbene abbia le sue radici nella psichedelia e nel metal pi\u00f9 sludge. La caratteristica del loro stile \u00e8 la caoticit\u00e0 dei suoni, l'utilizzo di suoni cupi ed effettati che rende difficile una precisa categorizzazione della loro musica, che qualcuno definisce come psychedelic sludge/stoner metal.\nStoria.\n1999-2004: da \"Satan\" a \"Snailking\".\nIl gruppo compare nel panorama musicale italiano nel 1999 con il disco demo \"Satan\", mentre il loro album di esordio esce per l'etichetta italiana Beard of Stars Records e si intitola \"Godlike Snake\". \u00c8 legato a sonorit\u00e0 definibili come stoner rock \"e\" psichedelia heavy. Con \"Godlike Snake\", gli Ufomammut si distinguono grazie all'incredibile potenzialit\u00e0 sonora che determina il loro sound, con low-tones e sintetizzatori utilizzati all'estremo, ricreando all'ascolto un vero e proprio approccio \"visual\".\nA distanza di 4 anni dal primo album segue nel 2003 \"Snailking\" per l'etichetta americana \"The Music Cartel\" che lancia la band nel panorama mondiale. Il suono si fa pi\u00f9 massiccio e pesante, le atmosfere pi\u00f9 \"sludge\" e \"doom\". Le canzoni sono tutte di media durata intorno ai sei minuti con a parte l'ultima monumentale traccia dell'album di ventotto minuti. Ognuna di esse si presenta con caratteristiche proprie, legate le une alle altre da un generale senso di romanticismo e direttamente proiettate in uno scenario irreale e sognante. Ed \u00e8 proprio la perdita del senso del tempo che marchia questa opera.\n2005-2008: Tra esperimenti di Soundscapes e Supernatural Cat.\nNel 2005 la band pubblica \"Lucifer Songs\" , un album di 6 brani pi\u00f9 sperimentale con atmosfere claustrofobiche e molte parti \"drone\". Il disco esce in CD + DVD e la bonus track \"Lucifer Song\" \u00e8 disponibile solo sulla versione in vinile o, in alternativa, in formato mp3. Sul DVD che accompagna entrambi i supporti sono presenti una sezione videoclip con i brani \"Blind\", \"Hellcore\" e \"Mars\", a cui si aggiunge una sezione Soundscapes, ovvero l'intero album tradotto in visuals.\n\"Lucifer Songs\" vede anche la nascita dell'etichetta Supernatural Cat di cui fanno parte due componenti della band, Poia e Urlo, e gestita dal collettivo di \"poster art\" Malleus Rock Art Lab.\nIl 2007 \u00e8 l'anno dello split \"Supernaturals.\" Gli Ufomammut suonano in questo disco assieme ai compagni d'etichetta Lento, al loro album di debutto. I due gruppi messi assieme totalizzano una formazione composta da quattro chitarre, un basso, una batteria, voce e synth.\nIl feeling tra i musicisti \u00e8 perfetto, tanto che non sembra affatto di ascoltare un progetto estemporaneo, quanto un gruppo vero e proprio. Le attitudini delle due band si fondono, con l'hard-rock degli Ufomammut che assume tinte industriali (vicine ai Godflesh), mentre il rumore dei Lento viene incanalato in strutture pi\u00f9 ordinate e convenzionali; in entrambi i casi a guadagnarne \u00e8 il lato psichedelico che risplende nei singoli progetti dei due gruppi.\n\"Down\" \u00e8 un brano di doom-metal moderno, ma gi\u00e0 in \"Painful Burns Smoke\" l'ispirazione si sposta verso le cadenze pi\u00f9 ossessive e virulente dei\u00a0Neurosis. Nei brani seguenti sale di tono l'atmosfera psichedelica che comunque non sostituisce, ma integra, le sonorit\u00e0 pi\u00f9 prettamente metal e industriali.\nNel 2008 esce \"Idolum\", forse il pi\u00f9 complesso disco della band. Le atmosfere si scuriscono ulteriormente e si assiste ad una ossessiva ripetizione del riff, una stratificazione dei suoni che rendono questo lavoro il pi\u00f9 \"pesante\" e \"complicato\" dell'intera discografia. Ospiti della band sono l'inglese Rose Kemp e Lorenzer dei Lento.\nIl trio italiano ha un cambiamento sottile quasi accennato rispetto ai dischi precedenti, con riff che spesso si intrecciano con tessiture tastieristiche, aperture quasi melodiche con una voce urlata e distante. Non mancano autentici assalti sonori come in\u00a0\"Destroyer\". C'\u00e8 tempo anche per l'esperimento\u00a0\"Ammonia\"\u00a0che prova ad unire la voce di\u00a0Rose Kemp\u00a0a chitarre in abito doom metal: una traccia che all'inizio potrebbe far storcere il naso ai puristi del genere ma alla lunga si rivela come una delle pi\u00f9 ispirate dell'album.\n\u00ab\"Idolum \u00e8 come uno tsunami. Arriva, demolisce tutto ci\u00f2 che si trova sul proprio cammino, e poi si ritira, non senza i disastrosi effetti provocati dal reflusso. I pochi sopravvissuti non fanno in tempo a gioire per la loro abilit\u00e0, che ecco sopraggiungere un'altra ondata, e poi ancora una, fino a che l'impatto non si assesta del tutto. Per terra solo morte, rovine e desolazione\u00bb.\"\n2010: \"Eve\".\nNel 2010 esce (sempre per Supernatural Cat) il quinto album della band \"Eve\", il disco pi\u00f9 ambizioso per il power trio di Tortona: 45 minuti di musica suddivisa in 5 tracce. Il disco \u00e8 un concept album incentrato sulla figura di Eva come prima donna.\nResta comunque quella dei\u00a0Pink Floyd\u00a0l'influenza principale da dove la band attinge a piene mani, soprattutto in questo lavoro, come gi\u00e0 si capisce dal primo movimento dell'unica lunga take. La prima parte del disco comincia con le chitarre distorte al minimo e parti vocali quasi del tutto assenti, il tutto a lasciare ampio spazio ad atmosfere strazianti e surreali che cederanno poi il passo ad un finale pi\u00f9 \"elettrico\" e caotico. Si procede cos\u00ec anche con i movimenti successivi, in un crescendo di distorsioni sempre pi\u00f9 pesanti, che in alcuni tratti sovrastano anche tutti gli altri strumenti, dove voce e melodia assumono un ruolo secondario, lasciando ai riff monolitici e agli inserti di synth e campionature l'onore di guidare la lenta marcia nell'oscurit\u00e0 pi\u00f9 inquietante ricreata dalla musica degli\u00a0Ufomammut.\n2012: \"Oro: Opus primum\" e \"Opus Alter\".\nNel 2012 la band d\u00e0 vita ad \"Oro\", unica traccia suddivisa in due album: ' uscito ad Aprile e ' uscito a Settembre dello stesso anno, entrambi su Neurot Recordings, etichetta discografica di Scott Kelly dei Neurosis.\nCome dice la scheda di presentazione del disco: \"Oro \u00e8 il processo alchemico che muta la paura umana in pura essenza: in metallo prezioso\"\n\"Oro: Opus Primum\" \u00e8 una lunga composizione divisa in cinque atti che costituisce la prima parte di un'opera pi\u00f9 grande costituita in totale da dieci movimenti. Le sonorit\u00e0 presentate in questi cinque brani appaiono intrinsecamente granulari e organiche, valorizzando al massimo gli arrangiamenti e la loro cura in sede di regia (Lorenzo Stecconi dei Lento). Il denso impasto della band vede in prima linea l'immenso groove creato dai pattern ritmici di Vita, nei quali risuonano i profondissimi echi del basso di Urlo. Occasionali interventi di synth fanno da contraltare alle chitarre di Poia, come sempre impegnate su tonalit\u00e0 e sonorit\u00e0 che, partendo doom, arrivano allo stoner e sludge (Burning Witch, Sunn O))), Tribes Of Neurot).\nCon \"Oro: Opus Alter,\" il viaggio iniziato con \"Opus Primum\" riprende esattamente da dove era terminato. I movimenti musicali si evolvono passando dal rumore puro all'aggressivit\u00e0 pi\u00f9 grezza, con un'attenzione continua all'atmosfera in cui i brani riescono a trasportare per bilanciare tutti gli aspetti peculiari che determinano l'estetica della band: pesantezza, maestosit\u00e0, violenza, ma anche leggerezza e spazio, fantasia, musicalit\u00e0. Il vibrante crescendo di \"Orborus\" si porta dietro brandelli del suo predecessore: la batteria detta un tempo solido, e le distorsioni dei synth la fanno da padrone creando vortici sonori. Si prosegue con \"Luxon\", che avanza con\u00a0un incedere soffocante tra chitarre monocrome e un noise granitico. \"Sulphurdew\" parte soft, con effetti sintetici eterei, quasi sognanti, prontamente trascinati a terra dalla massiccia combinazione di ritmiche violente, rumore sordo al limite della cacofonia e volumi altissimi. Una scossa di terremoto in musica che anticipa i colpi serrati e pesanti di \"Sublime\" e il devastante sludge di \"Deityrant\", conclusione del disco.\n2015-2017: \"Ecate\" ed \"8\".\nNel 2015 la band pubblica l'album \"Ecate\". Oltre alle edizioni in CD e LP su Neurot Recordings, esce anche un'edizione limitata in vinile per Europa e resto del mondo (Stati Uniti esclusi) con Supernatural Cat.\nCon questo disco il trio ha subito ripreso slancio, affermando inequivocabilmente l'intenzione di non fermarsi n\u00e9 di riproporre se stessi nei dischi successivi. Cos\u00ec, senza uscire di un centimetro dalle sonorit\u00e0 stoner/doom/psichedeliche di competenza. Il titolo Ecate viene dalla dea greca Hecate, una figura femminile simbolica controversa che attraversa diversi sistemi mitologici da che abbiamo conoscenza della civilt\u00e0.\nLa forza degli Ufomammut in questo album, sta nell'essere dinamici in modi sempre diversi, come una spirale ipnotica, creando paesaggi sonori di volta in volta\u00a0nuovi con materia che conoscono alla perfezione, non cadendo nello scontato o nel gi\u00e0 sentito, grazie anche ai suoni curati dalla produzione di Lorenzo Stecconi.\u00a0\n\u00ab\"Ecate\u00a0\u00e8 un disco dal valore musicale altissimo, fedele testimonianza della maturit\u00e0 di una band che macina riff e sperimenta da ormai pi\u00f9 di quindici anni: \u00e8 l'ultimo tassello di un percorso musicale in costante evoluzione, nonch\u00e9 testimonianza di una band la cui musica, che pu\u00f2 vantare una schiera massiccia di estimatori soprattutto all'estero (Germania e Stati Uniti in primis), \u00e8 sinonimo di sperimentazione, passione e assoluta libert\u00e0 espressivo-compositiva scevra di alcun tipo di compromesso\u00bb\".\nNello stesso anno seguono un tour europeo in Aprile e in autunno e un tour americano nei mesi di Maggio/Giugno assieme alla band statunitense Usnea. Nell'ottobre 2016 partono per un tour di 6 date in Nuova Zelanda e Australia con la band svedese Monolord.\nIl 2017 \u00e8 l'anno di \"8\"\",\" l'ottavo album full-length in studio. \u00c8 stato pubblicato su Neurot Recordings e Supernatural Cat il 22 Settembre in CD e in vinile (anche in edizione limitata).\nLa costruzione dei brani di questo disco \u00e8 pi\u00f9 strutturata e meno basata su accordi basilari (ma efficaci). La band gioca molto di pi\u00f9 sulle atmosfere dilatate, sugli effetti psych e su una voce pi\u00f9 naturale e meno filtrata. Racconta Urlo \u00ab\"Mai come questa volta, il processo di scrittura, registrazione e realizzazione di \u201c8\u201d, con i suoi elementi visivi come l'artwork e i video, ci ha portati a fare un passo indietro e osservare la continua evoluzione che ha caratterizzato gli Ufomammut nel passato, nel presente, nel futuro, tracciando la nostra linea personale e pensando a tutte le varie possibilit\u00e0\"\u00bb\nIl nuovo lavoro \u00e8 stato registrato presso il Crono Sound Factory Studio di Vimodrone (MI). Le sessioni hanno seguito un nuovo approccio: la band ha registrato suonando nella stessa stanza in presa diretta, avvalendosi del proprio tecnico del suono live Simone Ravasi e di Fabrizio San Pietro, fondatori del collettivo Femore Production. Le sovraincisioni, successivamente, sono state effettuate solo per le voci, i synth e alcuni dettagli.. La masterizzazione\u00a0\u00e8 stata affidata a Lorenzo Caperchi del Red Carpet Studio..\nL'uscita del disco \u00e8 stata anticipata dalla pubblicazione del singolo \"Warsheep\" stampato in edizione limitata in 500 pezzi, con una copertina speciale rosso-oro su carta bianco-perla realizzata da Malleus Rock Art Lab e pubblicato da Supernatural Cat.\nCos\u00ec, senza uscire di un centimetro dalle sonorit\u00e0 stoner/doom/psichedeliche di competenza, ecco che anche \"8\" nei suoi 48 minuti di musica si permette di guardare a una dimensione affine a quelle del passato, ma che sa presentare novit\u00e0 importanti. Ponendo il titolo dell'album in orizzontale si pu\u00f2 ammirare il simbolo dell'infinito, unico obiettivo plausibile a questo punto per un collettivo che sale, deciso ma sommessamente, nei piani nobili del metal estremo.\u00a0\nNel gennaio del 2020 il batterista Vita lascia la band dopo circa 20 anni di attivit\u00e0 e gli Ufomammut annunciano un periodo di pausa dalle attivit\u00e0.\nNell'aprile 2021 viene annunciato l'ingresso nella band del nuovo batterista Levre.\nStile musicale.\nGli Ufomammut hanno ricevuto influenze psichedeliche dai Pink Floyd e influenze sludge/stoner da gruppi come Neurosis e Melvins. Forte \u00e8 anche l'influenza dei God Machine ,soprattutto l'album \"Scenes From a Second Storey\". Il basso suonato da Urlo e la chitarra suonata da Poia sono molto distorti, la batteria di Vita \u00e8 lenta e opprimente, e gli effetti speciali sono psichedelici e ipnotici."}
{"id": "1265457", "revid": "113958", "url": "https://it.wikipedia.org/wiki?curid=1265457", "title": "Colepiocephale", "text": ""}
{"id": "1265458", "revid": "106456", "url": "https://it.wikipedia.org/wiki?curid=1265458", "title": "Frauental an der La\u00dfnitz", "text": "Frauental an der La\u00dfnitz \u00e8 un comune austriaco di 2 880 abitanti nel distretto di Deutschlandsberg, in Stiria; ha lo \"status\" di comune mercato (\"Marktgemeinde\"). "}
{"id": "1265459", "revid": "124908368", "url": "https://it.wikipedia.org/wiki?curid=1265459", "title": "Emmanuel Henri Louis Alexandre de Launay", "text": "Esordi.\nCarriera militare.\nNato a Montpellier (o a Villeneuve-de-Berg, o a Antraigues-sur-Volane, a seconda delle fonti), da una nobile famiglia del Vivarese, il giovane d'Antraigues entr\u00f2 nell'esercito a 14 anni, prima come sottotenente della Guardia del corpo reale a Versailles, poi come capitano nel \"Reggimento del Reale-Piemonte Cavalleira\" grazie alla protezione dello zio, Guignard de Saint-Priest, ambasciatore di Luigi XV a Lisbona e poi di Luigi XV e Luigi XVI a Costantinopoli.\nFrequentazioni letterarie.\nNel 1770 Louis Alexandre conobbe Rousseau, con il quale mantenne una corrispondenza, durata sino alla morte di quest'ultimo, nel 1778.\nNel 1776, trascorse diversi mesi a Ferney, presso Ginevra, in compagnia di Voltaire (che vi risiedeva dal 1759).\nQueste frequentazioni delle grandi figure del Secolo dei lumi, lo fecero disamorare dalla carriera militare, tanto che, nel 1778, prese congedo.\nPoco dopo accompagn\u00f2 lo zio Guignard de Saint-Priest che tornava al suo ufficio a Costantinopoli; ci\u00f2 gli consent\u00ec, lo stesso anno, di proseguire sino in Egitto e, nel corso del viaggio di ritorno del 1779, di visitare Varsavia (allora ancora capitale di un regno indipendente), Cracovia e Vienna.\nMecenate a Parigi.\nDi ritorno a Parigi, torn\u00f2 a frequentazioni fra filosofi e artisti, mettendo a profitto \"la figura gradevole, le maniere eleganti, la cultura che gli valsero un grande successo\".\nSi fece, parimenti, \"mecenate di letterati e artisti\"; ci\u00f2 gli consent\u00ec di divenire amante di Madame Saint-Huberty (prima cantante della Opera Nazionale), di tentare, si disse, di sedurre la giovane regina Maria Antonietta, di legarsi in amicizia con alcuni fra i futuri protagonisti della Grande Rivoluzione, quali Chamfort, Mirabeau, Laharpe e di completare un'educazione decisamente 'moderna', immersa, come si dice, nelle idee del suo secolo.\nLa Grande Rivoluzione.\nUn celebre pamphlet \u2018democratico\u2019.\nL'evento che mut\u00f2 il corso della vita del d'Antraigues, e della Francia, intercorse l'8 agosto 1788, allorch\u00e9 Luigi XVI annunci\u00f2 la convocazione a Versailles degli Stati Generali, per il 5 maggio 1789.\nQueste speciali circostanze gli suggerirono la pubblicazione, gi\u00e0 nel 1788, di un primo \"pamphlet\", intitolato \"Memoria sugli Stati Generali, i loro diritti e la maniera di convocarli\": qui espresse, fra i primi, l'idea, decisamente 'rivoluzionaria', della identificazione del Terzo Stato con la \"nazione\".\nUn celebre passaggio recitava: \"il Terzo Stato \u00e8 il popolo ed il popolo \u00e8 il fondamento dello Stato; esso \u00e8, in effetti, lo Stato stesso... \u00e8 nel popolo che risiede tutto il potere di una nazione ed \u00e8 per il popolo che esistono tutti gli stati\", per poi, pi\u00f9 oltre, rinnegare la propria classe aristocratica: \"la nobilt\u00e0 ereditaria \u00e8 il pi\u00f9 grande flagello che Dio, nella sua collera, abbia sparso sugli esseri umani\".\nDeputato della nobilt\u00e0 agli Stati Generali.\nCi\u00f2 nonostante, egli accett\u00f2 di essere nominato rappresentante del Secondo Stato (i nobili) agli Stati Generali, per il baliato di Villeneuve-de-Berg, ove possedeva terre.\nRiuniti che furono i delegati, gli Stati Generali vennero aperti il 5 maggio.\nSubito il terzo Stato prese a pretendere il voto per testa, mentre il \"regime costituzionale\" vigente prevedeva quello per ordine.\nGli avvenimenti precipitarono a partire dal 20 giugno, con il Giuramento della Pallacorda: il 9 luglio il Terzo Stato si riun\u00ec come \"Assemblea Nazionale Costituente\", il 14 luglio, venne presa la Bastiglia. Nel movimentato contesto d'Antraigues si fece notare fra i nobili 'illuminati': intervenne per incitare il proprio stato a rinunciare ai propri privilegi in materia di imposte, per poi prendere parte alla Giuramento della Pallacorda.\nAllorch\u00e9, il 9 luglio, su istruzione reale del 27 giugno, gli Stati Generali si trasformarono in Costituente, egli accett\u00f2 di sedervi, pur mantenendosi formalmente ostile alla trasformazione. Coerentemente, si pronunci\u00f2 a favore della Dichiarazione dei diritti dell'uomo e del cittadino, nel corso del dibattito del 20-26 agosto.\nLa svolta a destra dopo la insurrezione del 5 ottobre.\nTale decreto non venne ratificato da Luigi XVI se non il 5 ottobre, allorch\u00e9 la Reggia di Versailles venne raggiunta da una gran folla partita da Parigi.\nAll'alba del 6, il palazzo, pur sotto la protezione della guardia nazionale agli ordini del La Fayette, venne investito dalla folla che punt\u00f2 agli appartamenti della regina per linciarla; si salv\u00f2 quasi per caso, ma la corte vennero costretta a trasferirsi a Parigi, alle Tuileries, seguita dall'Assemblea e dai deputati, molti dei quali avevano incoraggiato l'insurrezione.\nTali eventi fecero grande sensazione, inducendo alla fuga i primi \"\u00c9migr\u00e9\", a seguire il primigenio esempio del Principe di Cond\u00e9 e del conte d'Artois (secondo fratello cadetto del re).\nD'Antraigues reag\u00ec abbandonando le proprie posizioni riformatrici: prese ad opporsi alla gestione del ministro Necker e a rivendicare le prerogative della nobilt\u00e0, di concerto con altri deputati, quali il marchese de Bouthillier-Chavigny e de Cazal\u00e8s.\nLa cospirazione del Favras e la fuga.\nLe cose erano a questo punto, quando scoppi\u00f2 il caso dell'abortita congiura del marchese di Favras, mirante liberare Luigi XVI dalle Tuileries e trasferirlo a Metz, lasciando mano libera all'esercito nella capitale, che avrebbe dovuto essere assediata e costretta alla capitolazione per fame; il Conte di Provenza, fratello minore del sovrano, sarebbe stato nominato reggente.\nSi parl\u00f2 anche di un progetto di assassinio dei tre maggiori leader moderati (realisti ma decisamente allineati alla Costituente): Gilbert du Motier de La Fayette capo della guardia nazionale, Bailly, sindaco di Parigi e Jacques Necker, popolare ministro delle finanze.\nFavras era sicuramente un loro avversario ma, se cospirazione vi fu, essa fu maldestra e, il 24 dicembre 1789, La Fayette non ebbe difficolt\u00e0 a procedere all'arresto suo e della moglie; nell'accusa fu coinvolto anche il d'Antraigues, che venne denunciato, cosa che lo indusse a lasciare la Francia a seguito della decapitazione del Favras, il 19 febbraio 1790.\nIl Conte di Provenza fu costretto a disapprovare pubblicamente l'operato del Favras in un discorso di fronte alla Comune di Parigi e in una lettera alla Costituente.\nAgente realista in esilio.\nLa fuga in Svizzera e in Lombardia.\nSi rifugi\u00f2 a Losanna, in Svizzera, ove venne dopo breve raggiunto dalla sua amante, la Saint-Huberty e dove furono ospiti presso il Conte Turconi, a Mendrisio, ove, il 29 dicembre 1790 contrassero matrimonio segreto, dopo sette anni di relazione amorosa.\nSi trasferirono poi in Italia, allora ben lontana dall'essere investita dalle armate rivoluzionarie.\nPresso Milano nacque, il 26 giugno 1792, il figlio.\nAl 1791 risale un secondo \"pamphlet\", intitolato \"Point d'accommodement\": venne pubblicato a Parigi ed ebbe, almeno, cinque edizioni.\n\"Attach\u00e9\" all'ambasciata spagnola a Venezia.\nIn virt\u00f9 della propria posizione ed educazione, d'Antraigues pot\u00e9 trovare impiego come \"attach\u00e9\" della ambasciata a Venezia del Regno di Spagna di Carlo IV.\nNel frattempo in Francia, la situazione politica stava rapidamente precipitando: il 20 aprile 1792 la Francia aveva dichiarato guerra all'Austria del giovane Francesco II, il 10 agosto 1792 la folla aveva assalito le Tuileries, inducendo agli arresti la famiglia reale, il 20 settembre l'esercito rivoluzionario aveva ottenuto l'insperato successo di Valmy e il 21 gennaio 1793 Luigi XVI era stato ghigliottinato.\nDopo il regicidio, i monarchici avevano trovato un nuovo leader nel di lui fratello cadetto, il conte di Provenza: questi si era proclamato reggente, per il nipote, che proclam\u00f2 re con il titolo di Luigi XVII.\nQuest'ultimo, il disgraziato e innocente figlio primogenito di Luigi XVI, di appena sette anni, imprigionato dal 12 agosto 1792 e separato dalla madre, era allora affidato ad un calzolaio, tale Simon, fedelissimo di Robespierre.\nAl servizio del Conte di Provenza in esilio.\nNel rinnovato contesto di quel 1793, d'Antraigues pass\u00f2 al servizio del Conte di Provenza, che conosceva sin dai tempi, per lui, dorati della Parigi di prima della rivoluzione e con il quale doveva aver avuto a che fare ai tempi della congiura del Thomas de Mahy de Favras.\nNel 1794, venne raggiunto dal sovrano in esilio, che, volendosi allontanare dalla precedente sede di Coblenza, minacciata dalle truppe rivoluzionarie, stabil\u00ec la propria corte in esilio proprio a Verona, allora soggetta alla Repubblica di Venezia. La parte del d'Antraigues non dovette essere trascurabile, se \u00e8 vero che questi lo nomin\u00f2 ministro di polizia del governo in esilio.\nLa prima riorganizzazione dei realisti in Francia.\nLe cronache riportano che il suo primo incarico fosse di \"agente segreto\", ma \u00e8 pi\u00f9 probabile che tale attribuzione risalga a ricostruzioni legate, per suggestione, alle vicende successive e che il suo vero ruolo fosse di coordinare le moltissime organizzazioni (politiche o militari) realiste, diffuse sul territorio francese e vogliose di attivarsi la restaurazione del trono.\nOccorre ricordare come, in quegli anni, il Conte di Provenza (che cominci\u00f2 a farsi chiamare \"Conte di Lilla\"), fosse decisamente favorevole ad una prova di forza.\nTale politica appariva forse l'unica possibile nel contesto del Regime del Terrore.\nMa le cose cambiarono profondamente con la caduta, a Parigi, del Robespierre, il 9 termidoro (27 luglio 1794).\nI realisti di Francia, sempre molto popolari e rappresentati alla Convenzione, poterono riorganizzasi, dando vita ad organizzazioni di punta, quali il Club di Clichy e una vasta rete di corrispondenti nelle province.\nIn quei mesi il principale pericolo alla stabilit\u00e0 politica (e alla stessa esistenza in vita dei deputati moderati) era rappresentato dall'eventuale reazione montagnarda e giacobina, che si concretizz\u00f2 nelle due grandi insurrezioni del 12 germinale e 1\u00ba pratile (1\u00ba aprile e 20 maggio 1795) alla cui repressione diedero un contributo decisivo proprio i realisti e le loro sezioni armate di Parigi.\nDopodich\u00e9 l'alleanza fra repubblicani e realisti si distese nel resto della Francia, con la repressione impropriamente ricordata come il \"Terrore bianco\".\nLa \"Dichiarazione di Verona\".\nSi apriva, quindi, la concreta possibilit\u00e0 di un ritorno \"costituzionale\" della monarchia in Francia: o nel senso di una vittoria elettorale, ovvero nel senso di un accordo con la maggioranza moderata della Convenzione nazionale.\nProspettive che non vennero, evidentemente, ritenute realistiche dalla corte in esilio a Verona, che procur\u00f2 di recidere ogni esitazione, emettendo, il 21 giugno 1795, la famosa 'Dichiarazione di Verona', la cui redazione venne affidata al d'Antraigues.\nNel testo reggente rigettava tutti i cambiamenti intercorsi in Francia a partire dal 1789: la rivoluzione veniva identificata con la \"idra dell'anarchia\", veniva promesso il ritorno, per intero, alle antiche costituzione del Regno e proclamate minacce contro i membri 'regicidi' della Convenzione (ovvero coloro che avevano votato a favore della pena di morte di Luigi XVI).\nSenza alcuna considerazione della circostanza che molti di questi avevano scelto sotto la mortale minaccia giacobina, si mostrassero, ora, in parte favorevoli al ritorno alla monarchia costituzionale e, soprattutto, costituissero la maggioranza della assemblea in carica.\nIl Conte di Provenza diviene Luigi XVIII.\nTale passaggio coincise con la morte, nella prigione del Tempio a Parigi, l'8 giugno, appena tredici giorni prima, dell'infante e disgraziato Delfino.\nE tre giorni dopo, il 24 giugno il Conte di Provenza si proclam\u00f2 re con il titolo di Luigi XVIII.\n\u00c8 discusso se tale vicinanza temporale sia frutto di coincidenza.\nCerto \u00e8 che delle disperate condizioni del Delfino si sapeva, a Parigi da almeno un mese e nulla esclude che a Verona ne fossero informati, tramite i molti agenti in azione nella capitale.\nUgualmente certo \u00e8 l'arrivo, il 6 agosto 1795, presso la corte di Verona, dell'importante ambasciatore inglese Macartney, inviato dal ministro degli esteri inglese Lord Grenville.\nIl governo di Pitt il Giovane non riconosceva n\u00e9 Delfino, n\u00e9 Luigi XVIII.\nQuindi la missione del Macartney costituiva una significativa novit\u00e0. Spiegabile in parte con la rinnovata forza del partito realista a Parigi, in parte con la volont\u00e0 di prevenire la pubblicazione della \"Dichiarazione\" che, quindi, era in preparazione gi\u00e0 da una pezza.\nPassaggio dall'ambasciata spagnola all'ambasciata russa.\nPoco dopo la Dichiarazione, d'Antraigues dovette cessare le proprie funzioni con l'ambasciata spagnola presso la Repubblica di Venezia; il Regno di Carlo IV e la Francia della convenzione termidoriana, infatti, avevano sottoscritto, il 22 luglio 1795, la cosiddetta 'seconda pace di Basilea'.\nL'incarico del d'Antraigues doveva essere, comunque, di mera copertura e gli fu possibile sostituirlo con analoga carica di \"attach\u00e9\" presso la legazione dell'Impero russo di Caterina la Grande, ottenendo anche, in quegli anni, un passaporto di quel paese.\nLa grande imperatrice avrebbe, in effetti, riconosciuto Luigi XVIII come legittimo erede del fratello ed era parte, non troppo attiva, della prima coalizione.\nIl fallito tentativo monarchico in Vandea e del 13 vendemmiaio.\nD'Antraigues non fu certamente ostile alla politica \"fondamentalista\" del Conte di Provenza, tanto che proprio a lui viene attribuita la redazione della Dichiarazione.\nIn ogni caso, i risultati furono tutt'altro che positivi. Nei mesi a seguire i monarchici registrarono due grandi fallimenti: la seconda guerra di Vandea (circa 24 giugno \u2013 21 luglio 1795) e la fallimentare insurrezione del 13 vendemmiaio (5 ottobre 1795).\nE il neonominato Direttorio pot\u00e9 ottenere dal Senato della Repubblica di Venezia la espulsione di Luigi XVIII e della sua corte, attorno all'aprile 1795.\nLa seconda riorganizzazione dei realisti in Francia.\nNel frattempo la situazione in Francia era ancora in evoluzione: al 13 vendemmiaio era seguito un breve avvicinamento dei repubblicani moderati (detti 'termidoriani') ai giacobini che ebbe, tuttavia, vita breve, concludendosi con la grande paura scatenata dall'ultimo tentativo giacobino, quello del Gracco Babeuf e la sua famosa 'congiura degli Eguali'.\nEssa fece s\u00ec che la situazione tornasse a rovesciarsi, a favore dei di un rinnovato \"appeasement\" con i monarchici.\nPare certo che, a questo punto, lo stesso Luigi XVIII, ormai privo di una prospettiva militare, si fosse persuaso della opportunit\u00e0 di seguire la via \"costituzionale\" alla restaurazione.\nAcconsent\u00ec, quindi, a che il Club di Clichy (e la vasta rete degli \"Institut Philanthropique\") si dedicassero con grande cura alle elezioni dell'aprile-maggio 1797, per un terzo della camera.\nUna strategia che poteva contare sul vasto consenso popolare alla causa monarchica e che si tradusse nella conquista della maggioranza al Consiglio degli Anziani e dei Cinquecento.\nPichegru venne eletto presidente dei Cinquecento e Barb\u00e9-Marbois, partigiano dichiarato di Luigi XVIII, presidente degli Anziani.\nLa maggioranza realista al parlamento di Parigi.\nSeguirono lunghi mesi nei quali la maggioranza parlamentare pot\u00e9 imporre una decisa 'svolta a destra', segnata dall'abolizione delle leggi contro gli \"\u00e9migr\u00e9s\" e i \u2018preti refrattari\u2019.\nAl perfezionamento del disegno di restaurazione costituzionale mancavano ancora due elementi: il Direttorio e l'esercito.\nAl primo si pose parziale rimedio con la sostituzione, il 20 maggio 1797, del Le Tourneur, con il diplomatico \"realista\" de Barth\u00e9lemy. Mentre, contemporaneamente, veniva acquisito il consenso del Carnot (grande generale ex-giacobino e \"regicida\") e proseguivano gli abboccamenti con il Paul Barras.\nAssai pi\u00f9 difficile appariva la conquista del consenso dell'esercito.\nCi\u00f2 nonostante il prestigio di alcuni fra i maggiori esponenti \u2018realisti\u2019, quali Pichegru e Willot, i quali vennero successivamente accusati di aver diffuso fogli di propaganda realista fra i reparti.\nTali tentativi vennero, tuttavia, condannati al fallimento dagli inattesi e incredibili successi del giovane generale Napoleone Bonaparte, prossimo a concludere la brillantissima Campagna d'Italia (il 17 ottobre 1797, con il Trattato di Campoformio).\nPi\u00f9 vicino a Parigi stava l'armata di Sambre e Mosella, comandata dal, decisamente repubblicano, Hoche.\nL'equilibrio fra i due partiti, repubblicano e realista, restava, quindi, precario. Esso venne deciso, probabilmente, dalla posizione personale di Paul Barras e Napoleone: entrambe avevano da farsi perdonare la repressione del 13 vendemmiaio e, comunque, ben poco avrebbero avuto da guadagnare, rispetto a quanto gi\u00e0 non avessero, da una svolta realista a Parigi.\nL'affaire d'Antraigues.\nI progetti monarchici per una nuova prova di forza.\nIn questo contesto va inserita l'attivit\u00e0 del d'Antraigues: questi, mentre il monarca partiva per raggiungere l'armata del Principe di Cond\u00e9 a Riegel, veniva lasciato a Venezia.\nEgli agiva coperto dalla cittadinanza russa, completata dalla qualifica di diplomatico di quel paese.\nTuttavia, egli si era distinto soprattutto per la famosa Dichiarazione di Verona e, certamente, apparteneva a quella parte del \"partito realista\" meno incline al compromesso; non appare fuori contesto, quindi, l'accusa che egli fosse partecipe della progettazione di una nuova prova di forza, da tentarsi il 4 settembre a Parigi, ad opera dei maggiori esponenti del Club di Clichy (a partire dal Vaublanc e dall'ammiraglio Villaret de Joyeuse).\nIl piano, secondo le successive accuse dei termidoriani, era semplice: Vaublanc avrebbe tenuto un discorso al Consiglio dei Cinquecento, esigendo la messa sotto accusa dei tre direttori repubblicani.\nContemporaneamente, Pichegru, alla testa della guardia del Corpo legislativo avrebbe proceduto al loro arresto.\nLa cattura del d'Antraigues.\nChe tale piano esistesse, o meno, fatto sta che esso venne \"scoperto\" dal Buonaparte dopo aver catturato proprio il d'Antraigues.\nIl fatto accadde nel contesto della conquista francese di Venezia: il 2 maggio 1797 l'antichissima Repubblica aveva capitolato, senza combattere, di fronte alle minacce di Napoleone ed era stata occupata, nella notte dal 15 al 16 maggio, da truppe al comando del Baraguey d'Hilliers.\nCessata la Repubblica, l'ambasciatore russo part\u00ec con il suo \"entourage\", incluso, naturalmente, il d'Antraigues.\nQuesti era protetto dal suo status di diplomatico e dalla cittadinanza russa.\nMa ci\u00f2 non bast\u00f2 allorch\u00e9 venne identificato, a Trieste, dai soldati del Bernadotte.\nLa principale preoccupazione del d'Antraigues fu di non venire separato dalla famiglia, che ottenne di poter portare con s\u00e9, in prigionia, a Milano.\nUfficialmente egli si assicur\u00f2 il risultato rivelando del segreto matrimonio.\nMa la circostanza lasci\u00f2 trasparire pi\u00f9 di un dubbio.\nComunque sia, a Milano d'Antraigues ebbe il dubbio onore di essere interrogato direttamente dal giovane generale. Inizi\u00f2, cos\u00ec, il cosiddetto \"affaire d'Antraigues\".\nLe carte compromettenti attribuite al d'Antraigues.\nNapoleone Bonaparte dichiar\u00f2 di aver trovato, addosso al prigioniero, scottanti documenti che riguardavano la citata cospirazione realista.\nSi trattava di documenti riguardanti colloqui del d'Antraigues con il conte di Montgaillard, un personaggio estremamente controverso, che aveva servito successivamente il Conte di Provenza, Robespierre, ancora Luigi XVIII e, successivamente, Napoleone Imperatore.\nNel giugno 1796 era giunto in Italia per cercare un contatto col Buonaparte.\nSuccessivamente aveva raggiunto Luigi XVIII a Blankenbourg, da dove aveva dovuto, pare, fuggire. Secondo le carte identificate dal Buonaparte, sarebbe stato proprio a questo personaggio che d'Antraigues avrebbe affidato confidenze riguardo alla programmata congiura parigina del Vaublanc e del Pichegru.\nSeguivano annotazioni dettagliate del conte di Montgaillard riguardo ai suoi negoziati con il Pichegru, da lui stesso indotto al tradimento.\nAnche l'enfasi attribuita al ruolo del Pichegru appare sospetta: gi\u00e0 brillante conquistatore dei Paesi Bassi, nel 1793, repressore della insurrezione montagnarda del 12 germinale, infine capo dell'Armata del Reno, era stato accusato di inerzia e fatto dimettere nel marzo 1796.\nCi\u00f2 nonostante, anche come presidente del Consiglio dei Cinquecento egli rappresentava il pi\u00f9 sicuro appoggio dei \u2018realisti\u2019 nell'esercito e un certo concorrente del Buonaparte in quel decisivo ambito di consenso.\nIl colpo di Stato del 18 fruttidoro e la repressione finale dei realisti.\nChe i documenti fossero o non fossero veri, la loro \"scoperta\" offr\u00ec ai direttori repubblicani la migliore delle occasioni per accusare di tradimento i deputati realisti e fermarne l'ascesa politica.\nAccadde cos\u00ec che Buonaparte inviasse a Parigi il generale Augereau, staccato dall'armata d'Italia, per assumervi il comando delle truppe.\nAll'alba del 18 fruttidoro (4 settembre 1797), mentre Augereau faceva occupare dalle truppe il centro di Parigi, venivano affissi migliaia di manifesti, che rivelavano parte del contenuto delle carte del d'Antraigues e proclamavano il tradimento del Pichegru e i capi del Club di Clichy arrestati e, in gran parte, deportati in Guyana.\nRispetto al 13 vendemmiaio, il colpo di Stato del 18 fruttidoro manc\u00f2 degli scontri di strada, ma fu seguito da una repressione politica decisamente pi\u00f9 feroce e profonda.\nLa strana liberazione del d'Antraigues.\nQuanto al d'Antraigues, inspiegabilmente, egli pot\u00e9 partire, con famiglia al seguito, potata seco, in rifugio, in Austria.\nLa Saint-Huberty sostenne di aver venduto, per 10.000 lire, dei diamanti, che le avrebbero consentito di organizzare una riuscita fuga, profittando anche della relativa libert\u00e0 concessa al marito.\nLei l'avrebbe solo successivamente raggiunto.\nLa gran parte dei memorialisti, propendono, invece per un rilascio: d'Antraigues non fugg\u00ec ma venne lasciato partire.\nUn trattamento che fece rumore, in quanto contrastava assai con la durezza della repressione a Parigi.\nE che non si spiega se non con tradimento (d'Antragues che aveva voluto ceduto le carte), luciferina malizia (Buonaparte aveva liberato d'Antragues per comprometterlo definitivamente e gettare ulteriore scompiglio nel partito monarchico) o uno scambio (d'Antragues aveva dovuto cedere le carte in cambio della libert\u00e0 propria, della moglie e dei figli). Una quarta, ma assai poco realistica, spiegazione richiamava la grande ammirazione portata da Giuseppina di Beauharnais, moglie di Napoleone e grande ammiratrice della Saint-Huberty.\nL'allontanamento del d'Antraigues da Luigi XVIII.\nIl licenziamento dal servizio di Luigi XVIII.\nAlla terza interpretazione sembra abbia creduto Luigi XVIII, che licenzi\u00f2 d'Antragues; non vi sono conferme, ma quel che \u00e8 certo \u00e8 che i loro rapporti furono, da quel momento, compromessi.\nIl sovrano aveva lasciato le truppe del Cond\u00e9, dopo essere stato leggermente ferito da un colpo di fucile, nella citt\u00e0 sveva (ma cattolica) di Dillingen an der Donau ed era passato nella citt\u00e0 di Blankenburg am Harz, nel Regno di Prussia, ove risiedette dal 24 agosto 1796 al 10 febbraio 1798, allorch\u00e9 accett\u00f2 l'invito dello zar Paolo I di ospitarlo nel castello di Mittau, in Curlandia, allora parte dell'Impero russo.\nLe accuse del d'Antraigues a Luigi XVIII.\nIl modo in cui d'Antraigues reag\u00ec a tale allontanamento, dice molto della situazione, quasi disperata, in cui venne a trovarsi e della sua ormai consolidata tendenza a qualificarsi come un \u2018uomo dei segreti\u2019: nel corso del 1798 prese a rivelare di possedere delle carte affidategli dal Malesherbes, ultimo difensore di Luigi XVI e martirizzato dal Robespierre insieme alla figlia, al genero e ai nipoti, il 22 aprile 1794.\nTali carte, sostenne il d'Antraigues, avrebbero contenuto l'accusa di Luigi XVI al fratello Conte di Provenza di avere tradito la causa della monarchia per ambizione personale, nonch\u00e9 la disposizione di escludere, su tali basi, il fratello dalla linea di successione.\nSi trattava, ovviamente, di un'asserzione piuttosto sorprendente, se si considera come d'Antraigues fosse in esilio sin dal febbraio 1790, mentre il processo a Luigi XVI si era svolto fra l'ottobre 1792 e il 21 gennaio 1793 (data della decapitazione) e la circostanza che il principale fra i restanti eredi legittimi di Luigi XVI, il conte d'Artois, rinunciasse a servirsene, mentre assolutamente evidenti apparivano le conseguenze politiche di tali asserzioni, ovvero l'esclusione del sovrano \u2018legittimo\u2019 in un momento di estrema debolezza della famiglia e della causa.\nVolendo, tuttavia, ragionare sulla loro possibile fondatezza, non si pu\u00f2 che immaginare un riferimento alla fallita congiura del Thomas de Mahy de Favras, ovvero alla organizzazione della fuga a Varennes. Anche se, a dire la verit\u00e0, i sospetti degli anni successivi si incentrarono, piuttosto, sulla morte del disgraziato Delfino e sulla rinuncia di Luigi XVIII, una volta intronizzato, a partire dal 1814, di ricevere formale e solenne incoronazione.\nD'Antraigues sotto la protezione degli zar.\nIn ogni caso, le accuse del d'Antraigues non ebbero sostanziale influenza sulla posizione di Luigi XVIII, innanzitutto per la posizione responsabile tenuta dal conte d'Artois.\nL'unico indizio di una qualche conseguenza ha a che fare con lo zar Paolo I, figlio di Caterina la Grande e passato alla storia per essere uno squilibrato. Questi, nel 1799, espulse Luigi XVIII, che torn\u00f2 nei domini di Federico Guglielmo III re di Prussia.\nCi\u00f2 proprio mentre Paolo I estendeva la propria protezione al d'Antraigues, sovvenzionandolo e interveniva su Francesco II per garantirgli una tranquilla residenza a Graz e Vienna.\nLa protezione russa consent\u00ec al d'Antraigues di soggiornare in Austria per tutti i cinque anni successivi al 18 fruttidoro.\nN\u00e9 gli mancarono le occasioni mondane, come dimostrano le frequentazioni del Principe di Ligne e del barone Gustav Armfelt, ambasciatore di Svezia presso la corte di Vienna.\nI legami del d'Antraigues con San Pietroburgo, d'altronde, dovevano essere piuttosto solidi, tanto da sopravvivere all'assassinio di Paolo I, il 3 marzo 1801: nel 1802 (o nel 1804, a seconda delle fonti) il nuovo zar Alessandro I lo nomin\u00f2 \"attach\u00e9\" all'ambasciata presso la corte di Sassonia, a Dresda.\nRiavvicinamento ai Borbone.\nUn qualche riavvicinamento dovette aversi anche con i Borbone, come dimostra la circostanza che, il 9 maggio 1800, il Re di Napoli Ferdinando I confer\u00ec al d'Antraigues e al giovanissimo figlio, l\"'Ordine Reale di Costantino\" e una pensione.\nD'altra parte lo zar Alessandro torn\u00f2 a ricevere Luigi XVIII a Mittau, a partire dal 1804.\nI pamphlet anti-napoleonici.\nIl nuovo zar aveva inaugurato una politica decisamente pi\u00f9 ostile nei confronti della Francia rivoluzionaria, denunciando l'accordo del padre e stipulando la pace con la Gran Bretagna (aprile 1801).\nE d'Antraigues non neg\u00f2 la propria collaborazione, pubblicando a Dresda, nel 1806 un famoso pamphlet anti-napoleonico, intitolato \"Frammento di Polibio\".\nUn testo che, insieme al successivo \"Des monstres ravagent partout\", gli provoc\u00f2 la feroce ostilit\u00e0 del Primo Impero: venne esercitata la pi\u00f9 grande pressione su Dresda per l'espulsione del d'Antraigues, ottenendola.\nL'esilio inglese.\nLa pace di Tilsit.\nL'esule pass\u00f2 in Russia, ove sembra pot\u00e9 prendere conoscenza del Trattato di Tilsit, firmato da Alessandro I e Napoleone il 7 luglio 1807.\nIl testo era destinato a restare segreto, ma venne conosciuto, abbastanza presto, in Inghilterra.\nLa divulgazione fece molta impressione e vennero immaginate diverse spiegazioni: la pi\u00f9 memorabile riguarda il caso di un diplomatico inglese che si era immerso sotto il barcone ancorato nel mezzo del fiume Nemunas, che ospitava i due imperatori.\nUna, meno popolare ma pi\u00f9 realistica, interessa il d'Antraigues giunto, poco pi\u00f9 tardi, a Londra\nAl servizio del governo di Londra.\nSia come sia, nella capitale britannica d'Antraigues non ebbe difficolt\u00e0 di accedere alla buona societ\u00e0, legandosi in amicizia con George Canning, allora segretario agli affari esteri e con il duca di Kent, quarto figlio del sovrano Giorgio III.\nNon solo: egli ricevette un cospicuo sussidio dal governo britannico.\nMa non solo di quello, dal momento che, il 16 giugno 1808, l'Imperatrore d'Austria Francesco II, confer\u00ec alla Saint-Huberty la conferma di un appannaggio di mille ducati, in riconoscimento dei servizi prestati come insegnante di musica alla di lui sfortunata zia Maria Antonietta.\nLa permanenza a Londra.\nLa situazione finanziaria della famiglia era, dunque, piuttosto agiata.\nDurante tale ultima permanenza d'Antraigues frequent\u00f2 anche altri notevoli esuli, quali il Dumouriez. Ma non risulta notizia di frequentazioni con Luigi XVIII, il quale aveva dovuto lasciare Mittau a seguito della Pace di Tilsit: dopo una breve permanenza in Svezia, il sovrano in esilio aveva raggiunto l'Inghilterra il 2 novembre 1807.\nQui, ospite dell'unica potenza europea ancora capace di opporsi a Napoleone, si trov\u00f2 ricongiunta l'intera famiglia reale: Luigi XVIII, appunto, il fratello minore conte d'Artois e il cugino Duca di Orl\u00e9ans, \"primo principe di sangue\".\nDal 1809 (e sino al 1814) pot\u00e9 tenere corte nel castello di Hartwell, presso Londra.\nL'interesse dell'Inghilterra verso i Borbone era, in effetti, favorevolmente mutato rispetto ai tempi della missione del Macartney a Verona: come plasticamente dimostrato dai funerali della regina in esilio, Maria-Giuseppina di Savoia, deceduta ad Hartwell il 13 novembre 1810 e sepolta con tutti gli onori e la pompa dovuta ad un monarca.\nD'Antraigues, d'altra parte, si tenne lontano anche dalla residenza di Duca di Orl\u00e9ans, allora piuttosto allineato al cugino Luigi XVIII.\nTragico esito.\nQuali che fossero i programmi del d'Antraigues, essi vennero bruscamente interrotti il 22 luglio 1812, nella loro residenza di Barnes-Terrasse, allora sobborgo agricolo a sud-ovest di Londra.\nQuel giorno essi vennero trovati morti per colpi di stiletto.\nL'autore dell'assassinio venne identificato in un domestico italiano, tale Lorenzo.\nQuesti era stato assunto sulla base di referenze offerte dal Dumouriez, da quel 1812 a Londra, impiegato come consigliere del ministro inglese Castelreagh e del duca di Wellington.\nD'Antraigues lo aveva licenziato, causa il sospetto che questi si fosse venduto come spia al Fouch\u00e9, il potentissimo ministro di polizia del Primo Impero.\nAltri sostennero che la Saint-Huberty trattasse male i domestici, ma un simile comportamento non era certo un'eccezione, per l'epoca.\nLa circostanza curiosa \u00e8 che, insieme ai cadaveri del d'Antraigues e della Saint-Huberty, nella casa venne rinvenuto anche il cadavere del Lorenzo, ucciso (suicidatosi?) da un colpo di pistola; sul caso scese un fitto mistero, infittito dal lungo numero di complotti, veri o presunti, in cui la coppia si era trovata coinvolta."}
{"id": "1265462", "revid": "110157", "url": "https://it.wikipedia.org/wiki?curid=1265462", "title": "Summer Make Good", "text": "Summer Make Good \u00e8 un album del gruppo musicale islandese m\u00fam. \u00c8 stato pubblicato dalla Fat Cat nel 2004.\nLimited Presentation Edition.\nIl 28 giugno 2004, un'edizione limitata dell'album denominata \"Limited Presentation Edition\" \u00e8 stata pubblicata: comprendeva un libretto a copertina rigida con dentro l'artwork, con il cd allocato nel retro di copertina."}
{"id": "1265463", "revid": "110157", "url": "https://it.wikipedia.org/wiki?curid=1265463", "title": "Freiland bei Deutschlandsberg", "text": "Freiland bei Deutschlandsberg \u00e8 una frazione di 153 abitanti del comune austriaco di Deutschlandsberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Deutschlandsberg assieme agli altri ex comuni di Bad Gams, Kloster, Osterwitz e Trah\u00fctten."}
{"id": "1265465", "revid": "439868", "url": "https://it.wikipedia.org/wiki?curid=1265465", "title": "Eccidio di Malga Zonta", "text": "L'eccidio di Malga Zonta fu un strage nazista compiuta nella notte del 12 agosto 1944, nella quale furono fucilate 18 persone, di cui 15 partigiani e tre malgari.\nStoria.\nNella notte del 12 agosto 1944 le truppe naziste, tra queste l'Einsatzkommando B\u00fcrger, supportate dalla 5\u00aa Compagnia del Corpo di sicurezza trentino, iniziarono l'\"Operazione Belvedere\" consistente in un rastrellamento nella zona di Folgaria e di Passo Coe al fine di liberare quelle zone dai partigiani rendendo cos\u00ec agevole le comunicazioni fra il Veneto ed il Trentino. I soldati tedeschi giunsero sul luogo di malga Zonta verso le 2:30, dove alcuni partigiani vicentini si erano rifugiati per passare la notte, perch\u00e9 pioveva.\nNello scontro a fuoco, in cui persero la vita 6 o 7 tedeschi, le truppe germaniche ebbero la meglio e alle ore 8:30 fucilarono 18 persone. Un sottufficiale tedesco (Karl Willmann di sentimenti antinazisti) scatt\u00f2 tre foto dei condannati allineati prima della fucilazione e nell'immediato dopoguerra le invi\u00f2 ad Annetta Rech di Folgaria che aveva conosciuto in quel periodo. Le foto ritraggono anche coloro che successivamente vennero esclusi dalla fucilazione.\nTra i fucilati vi furomo anche alcuni malgari estranei alle attivit\u00e0 belliche. Uno di questi, che avendo lavorato in Germania conosceva qualche parola di tedesco, all'ultimo momento grid\u00f2 al comandante tedesco di guardare i loro pantaloni, sporchi di stallatico. L'ufficiale cap\u00ec e fece togliere otto dei malgari mentre tre invece restarono, in particolare il giovanissimo Dal Maso che, secondo gli altri malgari, disdegnava portare abiti sporchi.\nI 18 corpi vennero provvisoriamente sepolti in una vicina buca dovuta allo scoppio di una bomba durante la prima guerra mondiale.\nL'episodio \u00e8 documentato dai malgari sopravvissuti e dalle due fotografie (una terza \u00e8 andata perduta o distrutta) prese da angolazioni diverse. Dalle foto fu possibile per i familiari identificare i fucilati. Di Bruno Viola \"Marinaio\" invece, nonostante la riesumazione effettuata a fine maggio 1945, i familiari non riconobbero il corpo.\nAnche la questione della lapide, come in altri casi simili, ha dato adito a polemiche. La prima posta sul piccolo monumento eretto nel 1946 portava solo i nomi dei partigiani con alcuni errori e tralasciando totalmente i tre malgari fucilati. Negli anni sessanta l'area fu utilizzata per l'installazione della Base Tuono della NATO e l'edificio fu quindi ricostruito pi\u00f9 a valle. In tale occasione, nel 1962, fu murata una seconda lapide nella quale risultavano incisi i nomi dei 15 partigiani e separatamente quelli dei 3 malgari. Questo aliment\u00f2 nuove polemiche e nell'agosto 1981 le amministrazioni comunali di Folgaria e dei comuni di provenienza delle vittime decisero per la sistemazione della lapide in bronzo con i nomi delle vittime elencati in ordine alfabetico senza alcuna distinzione, salvo il caso di Bruno Viola citato per primo in quanto decorato di medaglia d'oro."}
{"id": "1265471", "revid": "6340", "url": "https://it.wikipedia.org/wiki?curid=1265471", "title": "Post rock", "text": ""}
{"id": "1265474", "revid": "33689", "url": "https://it.wikipedia.org/wiki?curid=1265474", "title": "SCi (azienda)", "text": "SCi (inizialmente The Sales Curve e in seguito Sales Curve Interactive) \u00e8 stata un'azienda britannica di videogiochi attiva tra il 1988 e il 2009. Tra i suoi prodotti pi\u00f9 noti ci sono le serie di \"Carmageddon\" e \"\".\nStoria.\nGli albori.\nL'azienda venne fondata nel 1988 da Jane Cavanagh, un ex esecutivo della Telecomsoft, una divisione della British Telecom, a seguito di un viaggo in Giappone che la convisse sulle potenzialit\u00e0 del mercato videoludico. Jane fond\u00f2 l'azienda utilizzando solo del capitale personale, senza aiuti esterni n\u00e9 economici n\u00e9 nella guida dell'azienda, possendo il 100% delle azioni. A partire da maggio del 1990, fino al 1993, l'azienda inizi\u00f2 pubblicare titoli sul mercato, utilizzando in un primo momento il marchio Storm - Sales Curve. \u00c8 solo agli inizi del 1994 che l'azienda assunse il nome di Sales Curve interactive, abbreviato due anni pi\u00f9 tardi in SCi Entertainment. Verso la fine del millennio, l'azienda riporta un giro d'affari pari che, nel 2003, raggiunge i 3,26 milioni di sterline, duplicando il fatturato rispetto all'anno precedente, complici anche le vendite del loro videogioco \"Conflict Desert Storm\". Nel 2003 l'azienda acquista Pivotal Games Ltd., uno studio di sviluppo videoludico\nl'acquisizione da parte di Eidos.\nNel 2005, la societ\u00e0 \u00e8 entrata in accordi con la Eidos Interactive, concludendo con l'acquisizione di quest'ultima da parte di SCi per la cifra di 103 milioni di sterline, in una trattavia iniziata ad aprile dello stesso anno e conclusasi con la fusione definitiva nel giugno del 2006. In seguito a ricambi interni dell'azienda proprietaria, gli esecutivi di SCi vennero messi a direzione della Eidos, in sostituzione di quelli precedenti, ormai fuori contratto. Nel febbraio dello stesso anno, SCi viene citata come la pi\u00f9 grande compagnia di videogiochi della Gran Bretagna. Nel dicembre 2006 la Warner Bros. Entertainment inizi\u00f2 una trattativa azionaria con Eidos-SCi per prelevarne parte delle azioni, trattativa conclusasi nel settembre successivo, dopo circa un anno, con l'acquisto del 10.3% della controllata SCi Games.\nNello stesso periodo viene ridimensionata la figura di Jane Cavanagh che nel 2006 cessa le sue funzioni presidenziali del gruppo diventandone l'amministratore delegato fino al 2008, anno in cui venne allontanata, assieme al marito, in toto dall'azienda. Con l'uscita di scena di Jane, da un anno nominata Ufficiale dell'Impero Britannico a seguito dei suoi servigi nell'industria videoludica, l'azienda decide di eliminare il marchio SCi, lasciando, di fatto, l'esistenza del solo marchio Edios, ufficializzando il tutto il 3 dicembre 2008. Di fatti, l'ultimo titolo pubblicato sotto marchio unificato Eidos ma sviluppato dalla divisione SCi fu \"Battlestations: Midway\" 16 Febbraio 2007. L'azienda, guidata da Philip Timo Rogers e ormai de facto rinominata Eidos, si accorda nel marzo del 2009, al fine di poter essere acquisita da parte della sussidiaria europea della nipponica Square Enix."}
{"id": "1265478", "revid": "486946", "url": "https://it.wikipedia.org/wiki?curid=1265478", "title": "SCi Entertainment", "text": ""}
{"id": "1265481", "revid": "110157", "url": "https://it.wikipedia.org/wiki?curid=1265481", "title": "Garanas", "text": "Garanas \u00e8 una frazione di 270 abitanti del comune austriaco di Schwanberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Schwanberg assieme agli altri ex comuni di Gressenberg e Hollenegg."}
{"id": "1265482", "revid": "287204", "url": "https://it.wikipedia.org/wiki?curid=1265482", "title": "Mige Amour", "text": ""}
{"id": "1265483", "revid": "110157", "url": "https://it.wikipedia.org/wiki?curid=1265483", "title": "Georgsberg", "text": "Georgsberg \u00e8 una frazione di 2 014 abitanti del comune austriaco di Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Stainz assieme agli altri ex comuni di Marhof, Rassach, Stainztal e Stallhof."}
{"id": "1265484", "revid": "1082210", "url": "https://it.wikipedia.org/wiki?curid=1265484", "title": "Dimetil solfuro", "text": "Il dimetil solfuro, detto anche solfuro di dimetile o metiltiometano o DMS, \u00e8 un tioetere con formula molecolare (CH3)2S. \nLa sua produzione \u00e8 imputabile per il 50% alle attivit\u00e0 antropiche, per il 10% alle attivit\u00e0 vulcaniche, e per il 40% all'azione di alcune alghe. Si ritiene infatti che contribuisca a determinare l'odore di salsedine tipico delle distese marine.\nHa funzione aggregante nei confronti delle particelle di vapore acqueo presenti nell'atmosfera, aiuta quindi la formazione di nubi e la conseguente schermatura dell'atmosfera dalla radiazione solare entrante, \u00e8 ritenuto per questo un limitante dell'effetto serra."}
{"id": "1265485", "revid": "36426", "url": "https://it.wikipedia.org/wiki?curid=1265485", "title": "Oratorio di San Pierino (Lucca)", "text": "L'oratorio di San Pierino \u00e8 una chiesa di Lucca.\nAnnesso alla chiesa di San Paolino, presso il braccio destro del transetto, \u00e8 ricordato nel 1048 come San Pietro in Vincoli, e fu sede nel XIV secolo della Confraternita dei filatori di seta. L'aspetto attuale \u00e8 il risultato di una ristrutturazione cinquecentesca. Le decorazioni interne sono databili tra XVII e XVIII secolo. Negli ultimi anni \u00e8 stata utilizzata come cappella ortodossa ucraina."}
{"id": "1265488", "revid": "158286", "url": "https://it.wikipedia.org/wiki?curid=1265488", "title": "Chiesa di San Paolino (Lucca)", "text": ""}
{"id": "1265489", "revid": "110157", "url": "https://it.wikipedia.org/wiki?curid=1265489", "title": "Go Go Smear the Poison Ivy", "text": "Go Go Smear the Poison Ivy \u00e8 un album del gruppo islandese m\u00fam.\nIl disco.\nLa sua uscita era prevista per il 24 settembre 2007, ma l'album \u00e8 stato reso disponibile in internet a partire dal 10 luglio 2007.\nQuesto album segna un cambiamento nelle abitudini del gruppo musicale, in quanto sono usati di pi\u00f9 strumenti dal vivo piuttosto che elettronici, e anche lo stile pertanto \u00e8 differente."}
{"id": "1265491", "revid": "110157", "url": "https://it.wikipedia.org/wiki?curid=1265491", "title": "Greisdorf", "text": "Greisdorf \u00e8 una frazione di 966 abitanti del comune austriaco di Sankt Stefan ob Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Sankt Stefan ob Stainz assieme all'altro ex comune di Gundersdorf."}
{"id": "1265492", "revid": "767487", "url": "https://it.wikipedia.org/wiki?curid=1265492", "title": "La prigione", "text": "La prigione (\"F\u00e4ngelse\") \u00e8 un film di Ingmar Bergman tratto da un soggetto originale e realizzato nel 1949 su commissione di Lorens Marmstedt.\nTrama.\nIn uno studio dove si sta girando un film si avvicina al regista Martin un vecchio professore di matematica, che egli non vede da molto tempo, reduce da un ospedale psichiatrico che dice di avere un'idea per un film sull'inferno e sul diavolo che dovrebbe iniziare con una dichiarazione del diavolo che, dopo aver conquistato la Terra, ordina che tutto rimanga nello stesso modo.\nIl regista ne parla con Thomas, il giornalista che a sua volta ha un'idea per realizzare un film su una prostituta, Birgitte, che ha conosciuto durante un'intervista.\nA questo punto si assiste ad una interazione tra realt\u00e0 e finzione, tanto che il film da fare viene a confondersi con le vicende del regista e dello scrittore. Birgitte diventa la vittima del fidanzato Peter e della sorella Linnea che le uccidono la figlia appena nata mentre il rapporto tra Thomas e la moglie Sofie diventa sempre pi\u00f9 difficile. Thomas trova conforto nell'amore di Birgitte e insieme a lei trova qualche momento di felicit\u00e0 in una vecchia soffitta dove si sono rinchiusi. Guardano un vecchio film muto con un vecchio proiettore che hanno trovato in un angolo. Il film \u00e8 di una comicit\u00e0 esilarante ma tra i personaggi si nasconde la morte. Intanto Birgitte racconta a Thomas di un sogno che ha fatto il giorno prima popolato di alberi che mormoravano e che in realt\u00e0 si rivelano essere una moltitudine di individui, di una donna che le regala un astuccio con dentro una pietra preziosa.\nThomas e Sofie dopo aver fatto l'amore si addormentano ma Sofie viene svegliata da un incubo e lo spettatore la vede attraverso il suo racconto popolato dagli alberi-persone, dalla donna che le porge la pietra, da Thomas che per\u00f2 non \u00e8 Thomas, da un bambino che piange, da una mano che afferra una bambola da una vasca e la stringe fintanto che essa si trasforma in un pesce quando viene spezzato. Si vede Birgitte che batte inutilmente i pugni contro il soffitto che sembra la stia soffocando.\nNel frattempo Peter e Linnea, che hanno letto sul giornale che \u00e8 stato trovato il cadavere della bambina e hanno paura di essere accusati da Birgitte, la cercano e dopo averla trovata incolpano Thomas della morte della bambina. Birgitte ha paura e ritorna con loro ma arrivata a casa scende in cantina e si uccide con un coltello per poter evadere da quella prigione. Thomas intanto ritorna con Sofie.\nA questo punto ci si ritrova sul set del film dove c'\u00e8 il professore che chiede se la sua idea \u00e8 stata presa in considerazione. Martin risponde che non \u00e8 possibile realizzare il film perch\u00e9 non si saprebbe a chi rivolgerlo. Ci sarebbe una via d'uscita, quella di credere in Dio, ma n\u00e9 il regista n\u00e9 l'attore sono credenti e cos\u00ec il professore conclude che, in questo caso, non c'\u00e8 via d'uscita."}
{"id": "1265493", "revid": "47160854", "url": "https://it.wikipedia.org/wiki?curid=1265493", "title": "Tensore simmetrico", "text": ""}
{"id": "1265494", "revid": "767487", "url": "https://it.wikipedia.org/wiki?curid=1265494", "title": "Mathis Type ZYZZ e Type Z", "text": "La Type ZYZZ e la Type Z erano due autovetture di fascia alta prodotta tra il 1912 ed il 1920 dalla Casa automobilistica francese Mathis.\nProfilo.\nIl 1912 fu un anno prolifico per la Mathis, poich\u00e9 fu l'anno in cui si deline\u00f2 per la prima volta l'intera gamma. Al vertice di tale gamma furono introdotte due vetture: la Type ZYZZ e la Type Z. Queste due vetture condividevano lo stesso telaio da 3.1 m di interasse.\nQueste vetture furono proposte in ben sette varianti di carrozzeria: si andava dalle due versioni torpedo a 4 o a 6 posti alla landaulet. Vi era persino una versione commerciale chiusa ed una con piano posteriore di carico allo scoperto, una sorta di primordiale pick-up.\nLe due vetture montavano due diverse motorizzazioni: la Type ZYZZ era equipaggiata con un 4 cilindri in linea da 2614 cm\u00b3 di cilindrata. La potenza massima era di 28 CV.\nLa Type Z invece era equipaggiata sempre da un 4 cilindri, ma della cilindrata di 3435\u00a0cm\u00b3, in grado di erogare 35 CV di potenza massima.\nLa trasmissione era a giunto cardanico con differenziale al retrotreno. L'impianto frenante agiva su di essa e sulle ruote posteriori. La frizione era a dischi multipli, la trazione era posteriore ed il cambio era a 4 marce.\nLa Type ZYZZ fu tolta di produzione nel 1914, mentre la produzione della Type Z fu solamente interrotta. Venne ripresa nel 1919, al termine della guerra, per essere poi pensionata definitivamente l'anno successivo.\nSar\u00e0 sostituita nel 1928 dalle serie \"FO\" ed \"FON\" della Mathis Emy6."}
{"id": "1265495", "revid": "110157", "url": "https://it.wikipedia.org/wiki?curid=1265495", "title": "Gressenberg", "text": "Gressenberg \u00e8 una frazione di 270 abitanti del comune austriaco di Schwanberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Schwanberg assieme agli altri ex comuni di Garanas e Hollenegg."}
{"id": "1265496", "revid": "287204", "url": "https://it.wikipedia.org/wiki?curid=1265496", "title": "Eccidio di Borga", "text": "L'eccidio di Borga fu un strage nazista compiuta l'11 giugno 1944 nella contrada di Borga, presso la frazione di Fongara del comune di Recoaro Terme, nella quale furono fucilati 17 civili.\nStoria.\nLa contrada di Borga, un gruppo di poche case a 750 metri sul livello del mare, sorge sulla strada che dalla frazione di San Quirico di Valdagno porta a Recoaro Mille, circa 2\u00a0km prima della frazione di Fongara. \nL'11 giugno 1944 quattro soldati tedeschi in libera uscita stavano tornando passando per la contrada. A loro insaputa un gruppo di partigiani (10 o 12) era da poco arrivato all'interno delle case. I tedeschi transitarono ignari per la contrada, ma appena passata l'ultima stalla un gruppo di 3 partigiani apr\u00ec il fuoco alle loro spalle, uccidendone uno (il sergente SS Hermann Georges).\nDopo un paio d'ore arriv\u00f2 la rappresaglia, alla quale nulla pot\u00e9 nemmeno la mediazione del parroco di Fongara, n\u00e9 il tentativo di tre donne della contrada scese a Valdagno per spiegare che gli abitanti non erano responsabili dell'agguato.\nI partigiani nel frattempo se n'erano andati e non tentarono alcuna azione per salvare i civili. Vengono rastrellati casa per casa tutti gli uomini. Donne e bambini vengono allontanati sulla strada per Fongara. Gli uomini sono allineati presso il luogo dell'uccisione del tedesco e fucilati mediante raffiche di mitragliatore.\nVittime.\nTutti maschi con et\u00e0 superiore ai 17 anni:\nBorga Biasio (17 anni) inizialmente aggregato al gruppo destinato alla fucilazione, fu risparmiato dal ten. Stey e mandato nel gruppo delle donne. Un altro abitante della contrada, Cailotto Luigi fino ad allora nascosto, usc\u00ec per salvare il mulo. Subito catturato fu per\u00f2 rilasciato.\nNonostante le ricerche fatte rimangono tuttora sconosciuti i nomi dei tre partigiani che attaccarono i tedeschi, causando la rappresaglia.\nRiconoscimenti.\nNel dopoguerra la contrada mut\u00f2 il nome in \"Borga dei martiri\" e sul luogo dell'esecuzione sorge un monumento a ricordo della strage."}
{"id": "1265497", "revid": "767487", "url": "https://it.wikipedia.org/wiki?curid=1265497", "title": "Deine Lakaien", "text": "I Deine Lakaien sono un gruppo darkwave tedesco composto dal cantante Alexander Veljanov e dal compositore classico, pianista e batterista Ernst Horn.\nBreve storia.\nIl gruppo si \u00e8 formato nel 1985 grazie ad un annuncio su una rivista pubblicato da Ernst Horn che diceva \"\"Si cerca cantante a cui piaccia sperimentare\", a cui rispose Veljanov.\nErnst Horn ha studiato musica classica a Friburgo ed Amburgo e si trovava a Monaco di Baviera per lavorare come pianista e direttore d'orchestra, mentre Veljanov studiava cinematografia e teatro.\nIl nome Deine Lakaien (traducibile come \"I vostri lacch\u00e8\"\") \u00e8 stato preso da una canzone degli Einst\u00fcrzende Neubauten.\nAlexander Veljanov ha pubblicato anche due album come solista, oltre ad uno insieme alla sua rockband Run Run Vanguard, mentre Horn ha fondato due gruppi che suonano musica medievale, i Qntal e gli Helium Vola, anche se attualmente non fa pi\u00f9 parte dei Qntal. Compone inoltre musica per spettacoli teatrali e radiofonici.\nLa maggior parte dei loro dischi \u00e8 stata pubblicata dalla \"Chrom Records\", anche se alcuni dei lavori pi\u00f9 recenti sono stati invece pubblicati con la Sony Music e la EMI.\nNel 2007 si sono esibiti in una tourn\u00e9e in Germania accompagnati dalla Nuova orchestra filarmonica di Francoforte, esperienza da cui \u00e8 stato tratto un doppio Dvd."}
{"id": "1265498", "revid": "399", "url": "https://it.wikipedia.org/wiki?curid=1265498", "title": "Emmanuel Henri Louis Alexandre de Launay, conte di Antraigues", "text": ""}
{"id": "1265500", "revid": "106456", "url": "https://it.wikipedia.org/wiki?curid=1265500", "title": "Gro\u00df Sankt Florian", "text": "Gro\u00df Sankt Florian \u00e8 un comune austriaco di 4 223 abitanti nel distretto di Deutschlandsberg, in Stiria. Il 1\u00ba gennaio 2015 ha inglobato il precedente comune di Unterbergla; ha lo \"status\" di comune mercato (\"Marktgemeinde\"). "}
{"id": "1265501", "revid": "110157", "url": "https://it.wikipedia.org/wiki?curid=1265501", "title": "Gro\u00dfradl", "text": "Gro\u00dfradl \u00e8 una frazione di 1 397 abitanti nella parte sudorientale del comune austriaco di Eibiswald, nel distretto di Deutschlandsberg (Stiria). Gi\u00e0 comune autonomo, nel quadro della riforma amministrativa della Stiria il 1\u00ba gennaio 2015 \u00e8 stato aggregato a Eibiswald assieme agli altri ex comuni di Aibl, Pitschgau, Sankt Oswald ob Eibiswald e Soboth."}
{"id": "1265502", "revid": "287204", "url": "https://it.wikipedia.org/wiki?curid=1265502", "title": "Gross Sankt Florian", "text": ""}
{"id": "1265504", "revid": "287204", "url": "https://it.wikipedia.org/wiki?curid=1265504", "title": "Menerbes", "text": ""}
{"id": "1265507", "revid": "256896", "url": "https://it.wikipedia.org/wiki?curid=1265507", "title": "Elmisaurus rarus", "text": "L'elmisauro era un dinosauro degli oviraptosauri che visse nel Tardo Cretaceo in Asia e America. \u00c8 conosciuto solo per qualche fossile di dita e mani.\nSpecie.\nLa specie, \"E. rarus\" fu descritta da Halszka Osm\u00f3lska nel 1981. Una seconda specie, invece, \"E. elegans\" , \u00e8 stata poi conosciuta come un \"Chirostenotes\"."}
{"id": "1265510", "revid": "113958", "url": "https://it.wikipedia.org/wiki?curid=1265510", "title": "Elmisaurus", "text": ""}
{"id": "1265514", "revid": "287204", "url": "https://it.wikipedia.org/wiki?curid=1265514", "title": "Sankt Polten", "text": ""}
{"id": "1265516", "revid": "10193262", "url": "https://it.wikipedia.org/wiki?curid=1265516", "title": "Sankt Poelten", "text": ""}
{"id": "1265520", "revid": "254059", "url": "https://it.wikipedia.org/wiki?curid=1265520", "title": "Ducato di Verona", "text": "Il Ducato di Verona fu uno dei ducati istituiti dai Longobardi in Italia. Verona fu tra le prime citt\u00e0 a cadere, nell'autunno del 568, sotto il dominio dei Longobardi guidati da Alboino, che ne fece il suo quartier generale. Proprio a Verona Alboino venne ucciso, nel 572, dalla congiura ordita dalla moglie Rosmunda. La costituzione del ducato risale, con ogni probabilit\u00e0, a quegli stessi anni, forse gi\u00e0 nel tardo 568.\nStoria.\nGi\u00e0 sede del palazzo regio di Teodorico il Grande e crocevia delle comunicazioni tra la Langobardia Maior e il Ducato di Baviera, Verona fu tra le principali citt\u00e0 del regno longobardo. Nel 589 la regione fu sconvolta da una catastrofica inondazione, tanto che Paolo Diacono parla di \"un diluvio quale si crede non si fosse pi\u00f9 verificato dai tempi di No\u00e8\". Gli smottamenti distrussero terreni agricoli e ville e cancellarono strade e sentieri, mentre il 17 ottobre l'Adige strarip\u00f2 e sommerse la citt\u00e0, abbattendone in parte le mura. Si salv\u00f2 soltanto, secondo quanto riferito da papa Gregorio I e dallo stesso Paolo Diacono, la basilica di San Zeno, dove l'acqua non sarebbe penetrata nonostante avesse raggiunto l'altezza delle finestre superiori. Due mesi pi\u00f9 tardi, la citt\u00e0 fu nuovamente devastata da un incendio.\nNel 590 Verona ospit\u00f2 le decisive nozze tra re Autari e la principessa bavarese Teodolinda, ma subito dopo il territorio del ducato fu devastato da un'incursione di guerrieri franchi inviati dal loro re Childeberto II. Il successore di Autari, Agilulfo, dovette fin dai primi anni del suo regno fronteggiare la ribellione di diversi duchi. Tra questi, si segnal\u00f2 quello di Verona, Zangrulfo, che venne ucciso dal re intorno al 594, per l'accusa di ribellione. Pochi mesi dopo, intorno al 595, il ducato fu nuovamente sconvolto da una calamit\u00e0 naturale: una violenta epidemia.\nPaolo Diacono ricorda come suo contemporaneo il duca Giselperto, che profan\u00f2 la tomba di Alboino - celata da una rampa di scale contigua al palazzo regio - e la depred\u00f2 della spada e del corredo funerario del grande re. Lo storico lo stigmatizza, affermando che \"per questo, con la solit\u00e0 vanit\u00e0 degli ignoranti\", si gloriava di aver veduto Alboino\". Dei tempi di Liutprando (712-744) ricorda invece il profeta Teudelapio, originario del contado del ducato e capace di prevedere il futuro.\nVi sorsero fondazioni monastiche legate o dipendenti dall'abbazia di Bobbio che crearono le basi per lo sviluppo dell'agricoltura, con la diffusione di vigneti, castagneti, oliveti, mulini e frantoi. Si riaprirono le vie commerciali e di comunicazione: olio, sale, legname, carne, ecc. Fra queste il grande priorato di San Colombano di Bardolino, con il territorio del lago di Garda, dei fiumi Adige, Mincio, la zona della Valpolicella e del veronese.\nNel 774, l'ultimo re dei Longobardi, Desiderio, fu sconfitto a Verona dai Franchi di Carlo Magno, che segn\u00f2 la fine del regno longobardo."}
{"id": "1265524", "revid": "767487", "url": "https://it.wikipedia.org/wiki?curid=1265524", "title": "Mathis Ventillos", "text": "La Type ZM, detta Ventillos era un'autovettura di lusso prodotta tra il 1913 ed il 1914 dalla Casa automobilistica francese Mathis.\nProfilo.\nLanciata nel 1913, la Type ZM era una versione speciale delle Type ZYZZ e Z. Il nome \"Ventillos\" era quello con cui la vettura era nota presso il mercato tedesco: il nome significa letteralmente \"senza valvole\" e lascia trasparire il tipo di motore adottato dalla vettura. Si trattava di un motore Knight con valvole a fodero, soluzione utilizzata molto per esempio dalle Panhard &amp; Levassor dell'epoca. Il motore montato dalla Type ZM era un grosso 4 cilindri da 4396 cm\u00b3 di cilindrata, in grado di erogare 45 CV di potenza massima.\nLa trasmissione era a giunto cardanico con differenziale al retrotreno. L'impianto frenante agiva su di essa e sulle ruote posteriori. La frizione era a dischi multipli, la trazione era posteriore ed il cambio era a 4 marce.\nLa Type ZM fu tolta di produzione alla fine del 1914."}
{"id": "1265525", "revid": "10193370", "url": "https://it.wikipedia.org/wiki?curid=1265525", "title": "Osaka 2007", "text": ""}
{"id": "1265528", "revid": "110157", "url": "https://it.wikipedia.org/wiki?curid=1265528", "title": "Halfway Tree", "text": "Halfway Tree \u00e8 il secondo album del cantante reggae Damian Marley, pubblicato l'11 settembre 2001.\nNel 2002 ha ricevuto un Grammy Award come miglior album reggae.\nL'album \u00e8 stato prodotto dallo stesso Damian e suo fratello Stephen."}
{"id": "1265529", "revid": "210513", "url": "https://it.wikipedia.org/wiki?curid=1265529", "title": "Mathis Type ZM", "text": ""}
{"id": "1265532", "revid": "287204", "url": "https://it.wikipedia.org/wiki?curid=1265532", "title": "Garza (disambigua)", "text": ""}
{"id": "1265533", "revid": "773636", "url": "https://it.wikipedia.org/wiki?curid=1265533", "title": "Pieve di San Lorenzo a Diacceto", "text": "La pieve di San Lorenzo e un edificio sacro situato a Diacceto nel comune di Pelago, in provincia di Firenze. \nStoria e descrizione.\nRicordata come pieve gi\u00e0 dal 1073 con il titolo di \"San Jerusalem\", fu chiesa madre dell'importante piviere di Diacceto. Possesso dei vescovi di Fiesole gi\u00e0 dal 1103, ebbe anche il patronato della famiglia Cattani da Diacceto e successivamente quello dei Moresi. Nel XII secolo la chiesa poteva contare su ben nove suffraganee. Successivamente, per\u00f2, la pieve perse rilevanza e cadde in rovina, fino a quando, nel 1413, dovette cedere il titolo di pieve alla chiesa di San Clemente, nel quale fu spostato anche il fonte battesimale. Successivamente, dopo un restauro realizzato a met\u00e0 del Cinquecento, il fonte battesimale fu tuttavia riportato a San Lorenzo a Diacceto.\nIl vecchio edificio fu completamente demolito e ricostruito fra il 1858 e il 1872 con la trasformazione dell'originario impianto a due navate in un un'unica ampia aula. In quell'occasione la volta fu affrescata da Ferdinando Folchi e Antonio Noferi. La facciata a due spioventi fu rifatta in seguito ad un intervento di restauro del 1950 durante il quale furono aperte le monofore della parete destra e rimossi gli altari ottocenteschi. All'interno si conserva una terracotta invetriata che raffigura \"Maria in trono col Bambino e i santi Giovanni Gualberto e Antonio Abate contornata da angeli\", attribuita alla bottega di Giovanni della Robbia (XVI secolo). Da segnalare anche, sulla parete destra, all'interno di un tabernacolo, il dipinto del primo Seicento che rappresenta la \"Madonna del Buon Consiglio\"."}
{"id": "1265543", "revid": "12420", "url": "https://it.wikipedia.org/wiki?curid=1265543", "title": "Garze", "text": ""}
{"id": "1265546", "revid": "773636", "url": "https://it.wikipedia.org/wiki?curid=1265546", "title": "Chiesa di San Lorenzo (Marradi)", "text": "La chiesa di San Lorenzo si trova nel comune di Marradi.\nDi origine romanica, l'attuale edificio \u00e8 stato radicalmente ricostruito in forme neoclassiche nel 1785. Alla semplice facciata a capanna, scandita da piatte lesene, corrisponde un interno ad unica navata; alle pareti due ricchi altari in stucco con colonne sormontate da eleganti capitelli ionici.\nVi si conservano tre dipinti su tavola attribuiti al Maestro di Marradi, un tempo facenti parte di un unico polittico, smembrato nel XVIII secolo: nell'abside \"San Giovanni Evangelista\" e \"San Lorenzo\", nella cantoria dell'organo la \"Madonna col Bambino\", molto ridipinta."}
{"id": "1265549", "revid": "1546219", "url": "https://it.wikipedia.org/wiki?curid=1265549", "title": "0372", "text": "0372 \u00e8 il prefisso telefonico del distretto di Cremona, appartenente al compartimento di Milano.\nIl distretto comprende la parte sud-occidentale della provincia di Cremona. Confina con i distretti di Brescia (030) a nord, di Mantova (0376) a nord-est, di Casalmaggiore (0375) a est, di Parma (0521) a sud-est, di Fidenza (0524) e di Piacenza (0523) a sud, di Codogno (0377) a ovest e di Soresina (0374) a nord-ovest.\nAree locali e comuni.\nIl distretto di Cremona comprende 36 comuni compresi nelle 2 aree locali di Cremona (ex settori di Cremona e Grumello Cremonese ed Uniti) e Vescovato (ex settori di Robecco d'Oglio, Sospiro e Vescovato). I comuni compresi nel distretto sono: Acquanegra Cremonese, Bonemerse, Bordolano, Cappella de' Picenardi, Castelverde, Cella Dati, Cicognolo, Corte de' Cortesi con Cignone, Corte de' Frati, Cremona, Crotta d'Adda, Derovere, Gabbioneta-Binanuova, Gadesco-Pieve Delmona, Gerre de' Caprioli, Grontardo, Grumello Cremonese ed Uniti, Malagnino, Olmeneta, Ostiano, Persico Dosimo, Pescarolo ed Uniti, Pessina Cremonese, Pieve d'Olmi, Pieve San Giacomo, Pizzighettone, Pozzaglio ed Uniti, Robecco d'Oglio, San Daniele Po, Scandolara Ripa d'Oglio, Sesto ed Uniti, Sospiro, Spinadesco, Stagno Lombardo, Vescovato e Volongo ."}
{"id": "1265551", "revid": "92723", "url": "https://it.wikipedia.org/wiki?curid=1265551", "title": "Contrazione di un tensore", "text": "In geometria differenziale, la contrazione di un tensore \u00e8 un'operazione che trasforma un tensore di tipo formula_1 in un tensore di tipo formula_2. \nQuesta operazione \u00e8 a volte detta \"traccia\". Se il tensore \u00e8 di tipo (1,1), questa equivale effettivamente al calcolo della traccia di una matrice associata.\nDefinizione.\nLa contrazione di un tensore misto di tipo formula_3 \u00e8 definita nel modo seguente: si scrive il tensore iniziale usando gli indici, quindi se ne prendono due, uno superiore e l'altro inferiore, si indicano con la stessa lettera, e si interpreta il tensore risultante secondo la notazione di Einstein. Ad esempio, dato\nponiamo formula_5 e scriviamo\nIl tensore risultante equivale a\nCostruzioni come questa, effettuate usando coordinate, dipendono sempre dalla scelta di una base. Il punto importante in questa costruzione specifica sta nel fatto che non dipende dalla base usata: questo \u00e8 dovuto al fatto che i due indici contratti sono ad altezze diverse, e quindi le due matrici corrispondenti formula_8 e formula_9 nell'espressione che descrive la mutazione del tensore al cambiamento di base sono una inversa dell'altra e si elidono.\nEsempio.\nSe formula_10 \u00e8 un tensore di tipo formula_11, il tensore contratto formula_12 \u00e8 di tipo formula_13, cio\u00e8 uno scalare. Interpretando formula_10 come endomorfismo, lo scalare \u00e8 la traccia dell'endomorfismo, definita come la somma degli elementi formula_12 che stanno sulla diagonale principale di una matrice associata formula_16. "}
{"id": "1265552", "revid": "339392", "url": "https://it.wikipedia.org/wiki?curid=1265552", "title": "101a Divisione Aviotrasportata", "text": ""}
{"id": "1265553", "revid": "773636", "url": "https://it.wikipedia.org/wiki?curid=1265553", "title": "Chiesa di San Pietro a Ferrano", "text": "La chiesa di San Pietro a Ferrano si trova nel comune di Pelago, in provincia di Firenze.\nStoria e descrizione.\nRicordata come dipendenza del piviere di Diacceto gi\u00e0 dal XII secolo, ebbe dal 1364 il patronato della famiglia degli Albizi.\nL'edificio fu rialzato e notevolmente modificato nel 1615: a quest'epoca risalgono il portale di ingresso e il finestrone rettangolare che lo sormonta. L'interno, costituito da un'unica aula su cui si aprono due cappelle laterali, mantiene ancora l'aspetto conseguente al restauro realizzato fra il 1841 e il 1842 dal parroco Francesco Bati.\nDell'originaria costruzione medievale rimane traccia nelle grandi bozze disposte in regolare filaretto del muro settentrionale. All'interno si conserva un trittico di scuola fiorentina degli inizi del XV secolo raffigurante la \"Madonna in trono col Bambino e santi\"."}
{"id": "1265556", "revid": "1504506", "url": "https://it.wikipedia.org/wiki?curid=1265556", "title": "Stati del Sacro Romano Impero (K)", "text": "Questo \u00e8 un elenco degli stati del Sacro Romano Impero, inizianti per la lettera K:"}
{"id": "1265558", "revid": "1924342", "url": "https://it.wikipedia.org/wiki?curid=1265558", "title": "I'm Not Dead", "text": "I'm Not Dead \u00e8 il quarto album della cantante pop Pink. \u00c8 stato pubblicato nella primavera 2006.\nSi tratta di un album pop rock con elementi acustici, rock and roll, hard rock, power pop, funk, dance ed elettronici.\nSono stati estratti ben sette singoli: \"Stupid Girls\", \"Who Knew\", \"U + Ur Hand\", \"Nobody Knows\", \"Dear Mr. President\", \"Leave Me Alone (I'm Lonely)\" e \"'Cuz I Can\". In Italia sono stati pubblicati regolarmente solo i primi tre, mentre \"Nobody Knows\" ha avuto solo qualche passaggio radiofonico. "}
{"id": "1265560", "revid": "110157", "url": "https://it.wikipedia.org/wiki?curid=1265560", "title": "Gundersdorf", "text": "Gundersdorf \u00e8 una frazione di 406 abitanti del comune austriaco di Sankt Stefan ob Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Sankt Stefan ob Stainz assieme all'altro ex comune di Greisdorf."}
{"id": "1265562", "revid": "773636", "url": "https://it.wikipedia.org/wiki?curid=1265562", "title": "Chiesa di San Niccol\u00f2 a Magnale", "text": "La chiesa di San Niccol\u00f2 a Magnale \u00e8 una chiesa del comune di Pelago, in provincia di Firenze.\nStoria e descrizione.\nLa chiesa sorge su un'altura che ospitava un castello dei Conti Guidi oggi quasi del tutto scomparso, gi\u00e0 ricordato in un documento di Vallombrosa gi\u00e0 nel 1029. Il complesso fu ceduto all'abbazia di Vallombrosa nel 1103, e la chiesa fu unita alla chiesa di San Martino a Pagiano nel 1586. \nUn portico risalente al secolo XIX \u00e8 addossato al prospetto, a due spioventi, su cui si aprono due finestre rettangolari e un occhio ovale che d\u00e0 luce alla soffitta dove sopravvivono le antiche capriate. L'interno presenta oggi l'aspetto assunto in seguito alla ristrutturazione avvenuta nel Settecento. Quattro confessionali con ricche cornici in pietra e due altari settecenteschi sono addossati alle pareti laterali dell'unica navata. Nella volta affrescata \u00e8 raffigurata la \"Madonna della Neve, Angeli e committenti\", circondata da architetture illusionistiche. Proviene dalla chiesa un trittico, attribuito a Niccol\u00f2 di Pietro Gerini, attualmente presso la chiesa di San Martino a Pagiano."}
{"id": "1265563", "revid": "110157", "url": "https://it.wikipedia.org/wiki?curid=1265563", "title": "Hollenegg", "text": "Hollenegg \u00e8 una frazione di 2 077 abitanti del comune austriaco di Schwanberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Schwanberg assieme agli altri ex comuni di Garanas e Gressenberg. Qui nacque Aloisio del Liechtenstein"}
{"id": "1265565", "revid": "110157", "url": "https://it.wikipedia.org/wiki?curid=1265565", "title": "Kloster (Deutschlandsberg)", "text": "Kloster \u00e8 una frazione di 194 abitanti del comune austriaco di Deutschlandsberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Deutschlandsberg assieme agli altri ex comuni di Bad Gams, Freiland bei Deutschlandsberg, Osterwitz e Trah\u00fctten."}
{"id": "1265566", "revid": "110157", "url": "https://it.wikipedia.org/wiki?curid=1265566", "title": "Cserh\u00e1t", "text": "Cserh\u00e1t sono delle colline che fanno parte dei Rilievi precarpatici settentrionali in Ungheria.\nIl loro territorio \u00e8 diviso fra le province di Pest e N\u00f3gr\u00e1d e misura circa 2400\u00a0km\u00b2.\nLe colline di Cserh\u00e1t sono delimitate a ovest dai monti B\u00f6rzs\u00f6ny e dal Danubio, a nord dalla valle del fiume Ipoly che segna il confine con la Slovacchia, a est dalla valle del fiume Zagyva che le separa dai monti M\u00e1tra e a sud dalla Grande Pianura Ungherese.\nLa parte centrale \u00e8 montagnosa e coperta da foreste, mentre la parte settentrionale e meridionale hanno un andamento pi\u00f9 dolce.\nLa cima pi\u00f9 alta \u00e8 il monte Nasz\u00e1ly (654\u00a0m) che si trova nella parte occidentale di fronte all'Ansa del Danubio presso V\u00e1c.\nLe citt\u00e0 pi\u00f9 importanti che si trovano sul territorio sono:\nNel territorio dei Cserh\u00e1t, nella parte orientale, si trova il villaggio etnografico di Holl\u00f3k\u0151, facente parte dei patrimoni dell'umanit\u00e0 dell'UNESCO.\nLe colline di Cserh\u00e1t si trovano lungo il percorso nel territorio ungherese del Sentiero Europeo di lunga distanza E4."}
{"id": "1265567", "revid": "6923", "url": "https://it.wikipedia.org/wiki?curid=1265567", "title": "Interplay Entertainment", "text": "Interplay Entertainment Corporation \u00e8 una azienda statunitense produttrice e distributrice di videogiochi. Da met\u00e0 degli anni ottanta, fino a fine anni novanta, \u00e8 stata tra coloro che hanno contribuito maggiormente alla creazione e definizione stessa dell'essenza dei videogiochi di ruolo.\nStoria.\nLe origini prima di Interplay.\nBrian Fargo, cresciuto fin da bambino nell'era mitica degli home computer e da sempre fan di giochi di ruolo come Dungeons &amp; Dragons, nel 1981 decise di creare e pubblicare il suo primo videogioco: \"The Demon's Forge\", un'avventura grafica fantasy per Apple II. Pubblicato sotto la fantomatica \"Saber Software\", Brian scelse di comprare lo spazio di una pagina di una rivista di videogiochi, \"Softalk\", per pubblicizzare il titolo; estremamente scaltro si finse un cliente, e incominci\u00f2 a telefonare a diversi commercianti dicendosi interessato proprio al suo gioco, The Demon's Forge, apparso sulla rivista. Mossa tanto astuta, quanto efficace, si rivel\u00f2 funzionare, permettendo cos\u00ec a Fargo di cominciare a guadagnare delle non indifferenti somme di denaro grazie al suo primo gioco.\nNasce Interplay.\nDopo la vicenda con The Demon's Forge, e grazie al denaro accumulato, Brian e un gruppo di suoi vecchi amici decise di creare una vera software house, nel 1983: Interplay Productions, Inc. Il primo anno di vita dell'azienda si revel\u00f2 piuttosto flebile, in quanto non vi erano giochi in sviluppo, ma solo porting per conto terzi. Tuttavia nel 1985 arriv\u00f2 la vera svolta: con l'appoggio di Electronic Arts, Interplay pubblic\u00f2 un videogioco di ruolo destinato a rimanere nella storia dei videogiochi: Tales of the Unknown: Volume I - The Bard's Tale. Il gioco vendette la grossa cifra di oltre 300.000 copie, mettendo in risalto Interplay in maniera preponderante, tra gli sviluppatori dell'epoca.\nFu questo il periodo pi\u00f9 prolifico per Interplay, che svilupp\u00f2 e pubblic\u00f2 altri due capitoli di \"Tales of the Unknown\", e un videogioco a tema cyberpunk, \"Neuromancer\", basato sul romanzo Neuromante di William Gibson. Da tempo per\u00f2 Brian stava cercando di sviluppare un videogioco di ruolo, un nuovo titolo, che si distaccasse dai temi fantasy per orientarsi invece verso quelli post apocalittici, ripresi da film come \"Alba Rossa\". L'ambizioso progetto prese vita e fu ribattezzato \"Wasteland: Adventure in Post-nuclear America\"; uscito nel 1988, il gioco si dimostr\u00f2 estremamente innovativo e piuttosto ampio sia nella sua componente \"ruolistica\", sia in quella tematica e della trama, permettendosi di costruitsi una notevole fandom in relativamente poco tempo.\nPrimi anni novanta: Fallout.\nA partire dagli anni 90 Interplay svilupp\u00f2 e pubblic\u00f2 ben due giochi relativi alla serie televisiva \"Star Trek\", ovvero \"\" per Nintendo Entertainment System e la sua per home computer. Tuttavia, incominciata l'ascesa dei personal computer, seguita dal declino di Apple II, Commodore 64 e degli 8 bit, Interplay dovette adattarsi di conseguenza, per rimanere al passo con i tempi, e allargare i propri orizzonti. Primo passo in questo senso venne fatto quando Interplay decise di pubblicare \"MDK\", un videogioco d'azione sviluppato da Shiny Entertainment, che nonostante un ottimo responso da parte della critica non riusc\u00ec a vendere come sperato.\nContemporaneamente, per\u00f2, Interplay aveva deciso anche di tornare nuovamente a sviluppare videogiochi di ruolo come aveva sempre fatto. Brian Fargo pens\u00f2 di voler realizzare un nuovo videogioco di ruolo post apocalittico, un nuovo \"Wasteland\", tuttavia dovette confrontarsi col fatto che i diritti d'autore del gioco erano ancora in mano a Electronic Arts; Fargo ebbe dunque l'idea di sviluppare un \"seguito spirituale\" del titolo, partendo da un progetto di nome \"V13\", in mano a otto persone, a cui lavorarono in maniera essenziale soprattutto Tim Cain e Feargus Urquhart. Il progetto ben presto divenne sempre pi\u00f9 importante arrivando a coinvolgere una trentina di dipendenti, sfior\u00f2 il budget di 3 milioni di $ e venne rinominato \"Fallout\", titolo definitivo del gioco riferito alla condizione di \"fallout nucleare\". \"Fallout\" crebbe come un videogioco di ruolo profondo, maturo e violento, con un particolare e iconico stile artistico steampunk e retro-futuristico; si classific\u00f2 come uno dei migliori e pi\u00f9 ambiziosi giochi del 1997, ottenendo voti eccellenti dalla critica, costruendosi un grande fandom, seppure le vendite del gioco bastarono appena a coprire il budget di sviluppo.\nFine anni novanta: Black Isle Studios, Fallout 2 e Planescape: Torment.\nA torto o ragione, indipendentemente dalle vendite, Fallout fu un gioco di successo. I fan chiesero a gran voce un nuovo seguito, un gioco ancora pi\u00f9 vasto e approfondito del primo capitolo e per adempire a tale obiettivo, la diramazione di Interplay che si era occupata del primo Fallout, venne isolata e rinominata Black Isle Studios. Nonostante l'abbandono di Tim Cain, insieme con i Black Isle si sarebbe unito poi anche Chris Avellone, promettente e sveglio informatico, la cui influenza avrebbe pesato enormemente anche sui futuri titoli di Interplay. Black Isle lavor\u00f2 a ritmo martellante e senza sosta per consegnare ai fan, dopo appena meno di un anno di sviluppo, Fallout 2 nel 1998. Riveduto e corretto su alcune componenti del gameplay, esteso e migliorato rispetto al primo capitolo, il gioco ancora una volta riconferm\u00f2 la qualit\u00e0 del lavoro di Interplay e ottenne voti ottimi dalla critica, con un apprezzamento dei fan piuttosto accogliente. Le vendite tuttavia rimasero il tallone d'Achille del gioco, sempre appena sufficienti a coprire i costi di sviluppo.\nIl 1998 fu anche l'anno in cui Interplay pubblic\u00f2 Baldur's Gate, sviluppato dai giovani quanto talentuosi BioWare, che si rivel\u00f2 un successo notevole vendendo ben oltre le 500.000 copie. Tuttavia le cose per Interplay stavano prendendo una pessima piega, tanto che l'azienda fu costretta a entrare in borsa valori al NASDAQ tramite l'emissione di offerte pubbliche di sottoscrizione.\nNel frattempo erano stati portati a termine i lavori sul nuovo videogioco di ruolo di Black Isle Studios: , uscito nel 1999. Sempre pi\u00f9 importante divenne il ruolo di Chris Avellone, in questo caso assolutamente cruciale: considerato un capolavoro di tutto rispetto, acclamatissimo eppure tanto \"atipico\", divenne ben presto un gioco di culto, testimone stesso dell'eredit\u00e0 che Interplay aveva lasciato alla storia dei videogiochi. Allo stesso tempo per\u00f2 si ripeteva la stessa maledizione che assillava i giochi Interplay ormai da anni: le vendite di Planescape: Torment, seppur non disastrose, non riuscirono affatto a coprire quanto il gioco fosse costato. A quel punto Interplay cerc\u00f2 di convertire alcuni titoli di successo in film tramite la diramazione \"Interplay Films\"; titoli come \"Redneck Rampage\", ma che nonostante lo sforzo non giunse mai in porto.\nAnni 2000: il declino.\nAll'alba del terzo millennio Interplay decise di pubblicare , seguito del primo capitolo sviluppato da BioWare, che arriver\u00e0 a vendere la straordinaria cifra di due milioni di copie. Tuttavia lo stesso non pot\u00e9 dirsi del nuovo gioco interno di Interplay, Icewind Dale, sviluppato dai Black Isle, che nonostante buone recensioni e consensi, ripeteva la sorte degli ultimi giochi vendendo piuttosto poco.\nNel 2001 si vide la pubblicazione anche di uno spin-off della serie Fallout, \"\", capitolo tuttavia di scarso valore e risultati. Costretti a lavorare a ritmi ormai serratissimi, con una media di produzione dal 1998, di circa un gioco all'anno, Black Isle finisce di sviluppare nel 2002, Icewind Dale II: anche in questo caso ottime recensioni, ma pessime vendite. In questo momento di grande difficolt\u00e0, Brian Fargo decise di lasciare Interplay, mentre alcuni dei vertici di Black Isle Studios non si diedero per vinti e spesero molte risorse allo sviluppo di un potente motore grafico 3D, che avrebbe dovuto reggere \"Baldur's Gate III\"; tale progetto venne per\u00f2 cancellato da Interplay in quanto ritenuto troppo ambizioso, cosa questa che caus\u00f2 disappunto e una scissione interna ai Black Isle, con Feargus Urquhart e Chris Avellone che lasciarono definitivamente il gruppo, per poi fondare Obsidian Entertainment.\nCon le spalle ormai al muro, l'unica opzione che rimase era quella di utilizzare il nuovo motore grafico 3D per sviluppare un nuovo gioco, o almeno provarci. Quand'ecco che incominci\u00f2 lo sviluppo di un altro spin-off, \"\", un gioco comunque di scarsa importanza, ma che permise a Black Isle di scegliere la sua nuova direzione: un vero e proprio terzo capitolo di Fallout; e non un malriuscito spin-off. Noto con il nome di \"F3\" o \"Van Buren\", il progetto di un terzo Fallout and\u00f2 in porto e i lavori procedevano a ritmo martellante; purtroppo per\u00f2 Black Isle Studios venne a sapere che ormai Interplay aveva accumulato qualcosa come 59 milioni di dollari di debiti. I lavori sul terzo capitolo si fermarono bruscamente, e questo fu il momento in cui effettivamente Interplay e Black Isle morirono, trascinando anche Fallout nel baratro.\nArrivarono i veri guai per Interplay: l'indagine della Securities and Exchange Commission dichiarava che con maggio 2004 la societ\u00e0 non era pi\u00f9 in grado di pagare gli sviluppatori e quindi gli studi interni furono chiusi. I progetti interni vennero cancellati e non vi erano al momento progetti in sviluppo; Interplay dichiar\u00f2 ufficialmente bancarotta. La licenza per sviluppare \"Fallout 3\" fu venduta il 13 ottobre 2004, per un anticipo di 1.175.000 dollari, a Bethesda Softworks, lo studio principalmente conosciuto come lo sviluppatore della serie The Elder Scrolls.\nMa questo era solo l'inizio della rinascita di Fallout: nel 2007, infatti, Bethesda acquis\u00ec interamente tutta la saga di Fallout per 5,75 milioni di dollari; mentre a Interplay non rimase che una piccola autorizzazione per sviluppare un Fallout MMOG, nell'arco di due anni. Nel settembre 2009 Bethesda, rivolgendosi alla corte distrettuale del Maryland, muoveva causa contro Interplay per violazione del marchio registrato, e accusandola di impiegare troppo tempo per avviare i lavori sul progetto MMOG di Fallout.\nAnni 2010: la nuova Interplay.\nIl 10 gennaio 2012 Bethesda vince, in appello, la causa contro Interplay diventando detentrice a tutti gli effetti della propriet\u00e0 intellettuale del marchio \"Fallout\", e di tutti i suoi derivati, ponendo cos\u00ec ufficialmente fine allo sviluppo del gioco MMOG. La 4\u00b0 Corte di Appello Federale di Richmond, Virginia, garantiva comunque a Interplay i diritti di vendita dei marchi \"Fallout\", \"Fallout 2\" e \"\" fino a dicembre 2013, dopo tale data i guadagni ricavati dalle vendite dei titoli classici sarebbero passati a Bethesda.\nConclusasi la vicenda con Bethesda, Interplay avvi\u00f2 un'azione legale contro Targem Games, e il loro videogioco Battle vs. Chess, accusandoli di aver spudoratamente copiato il loro videogioco del 1988, Battle Chess. Interplay vinse la causa, bloccando le vendite del gioco, e ricevendo un risarcimento di ben 200.000 dollari. Interplay, successivamente, decise di intraprendere una campagna di crowdfunding su Kickstarter, pensando di riproporre una nuova versione di Battle Chess, ovvero . La campagna di raccolta fondi si rivel\u00f2 un successo, e questo spinse Interplay a riprovarci con altri giochi. La successiva raccolta fondi per un remake di , chiamato \"FreeSpace Tactics\" non and\u00f2 a buon fine; dunque Interplay opt\u00f2 per cambiare il nome in , cosa questa che port\u00f2 molta attenzione al progetto e che fece arrivare la raccolta fondi a oltre 600.000 dollari, garantendogli il successo in aprile 2015."}
{"id": "1265568", "revid": "10193923", "url": "https://it.wikipedia.org/wiki?curid=1265568", "title": "Olbia - Tempio", "text": ""}
{"id": "1265570", "revid": "773636", "url": "https://it.wikipedia.org/wiki?curid=1265570", "title": "Chiesa di San Niccol\u00f2 a Nipozzano", "text": "La chiesa di San Niccol\u00f2 a Nipozzano si trova nel comune di Pelago, in provincia di Firenze.\nLa chiesa fu edificata, nel luogo in cui ancora adesso sorge, fra il Seicento e il Settecento. Il primitivo edificio, gi\u00e0 dedicato a San Niccol\u00f2 e ricordato fin dal 1217, era sicuramente ubicato all'interno dell'abitato del piccolo borgo.\nLa chiesa rimase praticamente immutata nella sua struttura tardo barocca fino alla seconda guerra mondiale: il crollo della torre principale del Castello Nipozzano ne caus\u00f2 la quasi completa rovina. Fu ricostruita nelle forme attuali verso il 1952, ad un'unica navata senza altari laterali. Del primitivo edificio sono ancora visibili parte della facciata e del portale d'ingresso."}
{"id": "1265571", "revid": "106456", "url": "https://it.wikipedia.org/wiki?curid=1265571", "title": "Lannach", "text": "Lannach \u00e8 un comune austriaco di 3 375 abitanti nel distretto di Deutschlandsberg, in Stiria; ha lo \"status\" di comune mercato (\"Marktgemeinde\"). "}
{"id": "1265573", "revid": "21079", "url": "https://it.wikipedia.org/wiki?curid=1265573", "title": "Teorema di uniformizzazione", "text": ""}
{"id": "1265576", "revid": "880848", "url": "https://it.wikipedia.org/wiki?curid=1265576", "title": "Conducibilit\u00e0", "text": ""}
{"id": "1265577", "revid": "1543377", "url": "https://it.wikipedia.org/wiki?curid=1265577", "title": "0375", "text": "0375 \u00e8 il prefisso telefonico del distretto di Casalmaggiore, appartenente al compartimento di Milano.\nIl distretto comprende la parte orientale della provincia di Cremona, oltre ad alcuni comuni della provincia di Mantova. Confina con i distretti di Mantova (0376) a nord e a est, di Reggio nell'Emilia (0522) a sud-est, di Parma (0521) a sud e di Cremona (0372) a ovest.\nAree locali e comuni.\nIl distretto di Casalmaggiore comprende 24 comuni compresi in 1 area locale, nata dall'aggregazione dei 3 preesistenti settori di Casalmaggiore, San Giovanni in Croce e Viadana: Ca' d'Andrea, Calvatone, Casalmaggiore, Casteldidone, Cingia de' Botti, Dosolo (MN), Drizzona, Gussola, Isola Dovarese, Martignana di Po, Motta Baluffi, Piadena, Pomponesco (MN), Rivarolo del Re ed Uniti, Sabbioneta (MN), San Giovanni in Croce, San Martino del Lago, Scandolara Ravara, Solarolo Rainerio, Tornata, Torre de' Picenardi, Torricella del Pizzo, Viadana (MN) e Voltido ."}
{"id": "1265578", "revid": "110157", "url": "https://it.wikipedia.org/wiki?curid=1265578", "title": "Limberg bei Wies", "text": "Limberg bei Wies \u00e8 una frazione di 950 abitanti del comune austriaco di Wies, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Wies assieme agli altri ex comuni di Wernersdorf e Wielfresen."}
{"id": "1265579", "revid": "22356", "url": "https://it.wikipedia.org/wiki?curid=1265579", "title": "Sinovenator changiae", "text": "Il Sinovenator \u00e8 un genere di dinosauri evolutosi durante il Cretaceo inferiore. Suoi fossili sono stati rinvenuti negli affioramenti di Lujiatun, che fanno parte della Formazione Yixian, in Cina, datati a 125 milioni di anni fa e risalenti all'Aptiano. \nI fossili sono stati descritti nel 2002 a partire da uno scheletro quasi completo.\nIl nome Sinovenator significa \"cacciatore cinese\", mentre il nome specifico, Sinovenator changiae \u00e8 stato assegnato in onore del paleontologo cinese Meemann Chang.\nDescrizione.\nIl Sinovenator fu un teropode e specificatamente un troodontide. I ricercatori hanno notato come le sue ossa siano simili a quelle del raptor cricostanza che rende evidente la stretta parentela tra questi due piccoli carnivori. Il Sinovenator aveva la dimensione di un moderno pollo e possedeva una lunga coda. Si ipotizza che avesse il corpo ricoperto di piume bench\u00e9 i fossili non ci abbiano conservato nessuna traccia di rivestimento cutaneo."}
{"id": "1265580", "revid": "113958", "url": "https://it.wikipedia.org/wiki?curid=1265580", "title": "Sinovenator", "text": ""}
{"id": "1265582", "revid": "93556", "url": "https://it.wikipedia.org/wiki?curid=1265582", "title": "Marhof", "text": "Marhof \u00e8 una frazione di 1 048 abitanti del comune austriaco di Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Stainz assieme agli altri ex comuni di Georgsberg, Rassach, Stainztal e Stallhof."}
{"id": "1265586", "revid": "767487", "url": "https://it.wikipedia.org/wiki?curid=1265586", "title": "Osterwitz", "text": "Osterwitz \u00e8 una frazione di 148 abitanti del comune austriaco di Deutschlandsberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Deutschlandsberg assieme agli altri ex comuni di Bad Gams, Freiland bei Deutschlandsberg, Kloster e Trah\u00fctten."}
{"id": "1265587", "revid": "486946", "url": "https://it.wikipedia.org/wiki?curid=1265587", "title": "Societ\u00e0 Sportiva Chieti", "text": ""}
{"id": "1265588", "revid": "226458", "url": "https://it.wikipedia.org/wiki?curid=1265588", "title": "Pitschgau", "text": "Pitschgau \u00e8 una frazione di 1 568 abitanti del comune austriaco di Eibiswald, nel distretto di Deutschlandsberg (Stiria). Gi\u00e0 comune autonomo, nel quadro della riforma amministrativa della Stiria il 1\u00ba gennaio 2015 \u00e8 stato aggregato a Eibiswald assieme agli altri ex comuni di Aibl, Gro\u00dfradl, Sankt Oswald ob Eibiswald e Soboth."}
{"id": "1265589", "revid": "106456", "url": "https://it.wikipedia.org/wiki?curid=1265589", "title": "P\u00f6lfing-Brunn", "text": "P\u00f6lfing-Brunn \u00e8 un comune austriaco di 1 624 abitanti nel distretto di Deutschlandsberg, in Stiria; ha lo \"status\" di comune mercato (\"Marktgemeinde\"). "}
{"id": "1265590", "revid": "106456", "url": "https://it.wikipedia.org/wiki?curid=1265590", "title": "Preding", "text": "Preding \u00e8 un comune austriaco di 1 728 abitanti nel distretto di Deutschlandsberg, in Stiria; ha lo \"status\" di comune mercato (\"Marktgemeinde\"). "}
{"id": "1265591", "revid": "298055", "url": "https://it.wikipedia.org/wiki?curid=1265591", "title": "Ethan Rayne", "text": ""}
{"id": "1265594", "revid": "110157", "url": "https://it.wikipedia.org/wiki?curid=1265594", "title": "Rassach", "text": "Rassach \u00e8 una frazione di 1 413 abitanti del comune austriaco di Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Stainz assieme agli altri ex comuni di Georgsberg, Marhof, Stainztal e Stallhof."}
{"id": "1265595", "revid": "125725632", "url": "https://it.wikipedia.org/wiki?curid=1265595", "title": "Sanatorio", "text": "Il sanatorio \u00e8 una tipologia di centri ospedalieri strutturati per la cura di malattie croniche a lunga degenza, tipicamente respiratorie come ad esempio la tubercolosi.\nStruttura.\nSi trattava di strutture con spazi molto ampi; tipicamente venivano costruiti in zone favorevoli sia dal punto di vista climatico, che geografico (fuori dai centri abitati). \nAlcune strutture beneficiavano della vicinanza di polmoni verdi esplicitamente per esigenze dei trattamenti: ad esempio, l'ospedale Forlanini di Roma venne circondato da un parco di diversi ettari con alberi secolari.\nStoria.\nOltre alle favorevoli condizioni climatiche, erano in uso terapie blande come quelle del consumo di acque minerali, ginnastica, clisteri, bagni di sole.\nSi tratta per l'Europa di un'istituzione legata soprattutto al passato: in buona parte l'idea del sanatorio si \u00e8 sviluppata nella seconda met\u00e0 dell'Ottocento. \nSi presumeva che il paziente potesse trovare aiuto contro mali reali o presunti (colera, isteria, ).\nIn Italia, a parte poche eccezioni, \nLa diffusione dei sanatori si arrest\u00f2 dopo l'invenzione degli antibiotici.\n con la creazione dei reparti infettivi nei normali ospedali."}
{"id": "1265596", "revid": "493154", "url": "https://it.wikipedia.org/wiki?curid=1265596", "title": "Sankt Josef (Weststeiermark)", "text": "Sankt Josef (Weststeiermark) \u00e8 un comune austriaco di 1 473 abitanti nel distretto di Deutschlandsberg, in Stiria. "}
{"id": "1265597", "revid": "767487", "url": "https://it.wikipedia.org/wiki?curid=1265597", "title": "Sete (film)", "text": "Sete (\"T\u00f6rst\") \u00e8 un film di Ingmar Bergman realizzato nel 1949 su commissione della Svensk Filmindustri.\nTratto dalle novelle di Birgit Tengroth, \u00e8 un dramma familiare a due voci che anticipa l'ambientazione del film Il silenzio e si svolge interamente su un treno nello scompartimento di un vagone letto, tranne la scena iniziale dei due coniugi nella camera di un albergo e due flashback sul passato di entrambi.\nTrama.\nRuth \u00e8 una ex ballerina che ha avuto prima del matrimonio un amante che l'ha messa incinta costringendola a subire un aborto che l'ha resa sterile. L'odio verso gli uomini che Ruth ha ricavato da questa esperienza si ripercuote sul rapporto con il marito Bertil, un impiegato che, prima di sposare Ruth ha amato una donna nevrotica, Viola, che lo ha reso insicuro nei rapporti con le altre donne.\nIl viaggio che stanno compiendo Ruth e Bertil, dall'Europa meridionale alla Svezia, avviene attraverso la Germania ancora sotto gli orrori della guerra. I due coniugi, durante il lungo viaggio sono costretti a guardare dentro se stessi e a confrontarsi riuscendo alla fine, pur dovendo riconoscere i propri limiti, a ritrovare un rapporto pi\u00f9 sereno per poter ricominciare a vivere diversamente.\nIn modo parallelo si svolge la vicenda di Viola che, dopo squallide esperienze con uno psicanalista poco scrupoloso e un'amica che si rivela di tendenze lesbiche, si uccide.\nBertil, uccidendo la moglie con l'immaginazione, comprende che se quello, a livello inconscio, \u00e8 il modo per liberarsi dal vuoto d'amore, l'unico modo per riempirlo \u00e8 quello di cercare di capirsi e amarsi con buona volont\u00e0.\nCritica.\nCome scrive Ernesto G. Laura la sete del titolo \u00e8 la sete d'amore che non pu\u00f2 essere \"colmata artificialmente, con viziose anormalit\u00e0\"."}
{"id": "1265598", "revid": "110157", "url": "https://it.wikipedia.org/wiki?curid=1265598", "title": "Sankt Martin im Sulmtal", "text": "Sankt Martin im Sulmtal \u00e8 un comune austriaco di 3 052 abitanti nel distretto di Deutschlandsberg, in Stiria. Il 1\u00ba gennaio 2015 ha inglobato il precedente comune di Sulmeck-Greith."}
{"id": "1265599", "revid": "1305772", "url": "https://it.wikipedia.org/wiki?curid=1265599", "title": "Io (filosofia)", "text": "L'Io in filosofia \u00e8 il principio della soggettivit\u00e0, attivit\u00e0 di pensiero alla quale \u00e8 stato spesso attribuito un valore particolare poich\u00e9 \u00e8 il fulcro da cui nasce la riflessione filosofica stessa. Il concetto di Io corrisponde infatti al momento in cui \"pensante\" e \"pensato\" sono presenti al pensiero come la medesima realt\u00e0: nel momento in cui mi trovo a riflettere su di me, soggetto e oggetto vengono cio\u00e8 a coincidere e non hanno pi\u00f9 una connotazione che li differenzia. \nQuesta unione immediata di soggetto e oggetto, essere e pensiero, ha rappresentato uno dei principi fondanti che hanno contraddistinto lo sviluppo della filosofia occidentale, evolvendosi progressivamente a partire dagli antichi greci, fino in particolare all'Idealismo di Fichte, il quale pose all'origine della sua filosofia l'autointuizione dell'Io puro, da lui assimilata all'\"io penso\" kantiano. L'io era stato definito da Kant come l'unit\u00e0 sintetica originaria (o \"appercezione\" trascendentale) che ordina e unifica la molteplicit\u00e0 delle informazioni provenienti dai sensi. \nLa coscienza filosofica dell'io.\nLa coscienza dell'\"Io\" \u00e8 stata in genere considerata dai filosofi la prima forma di sapere certo e assoluto, perch\u00e9 innato e non acquisito dall'esterno, grazie al quale poter preservare la filosofia dalle derive del relativismo e dello scetticismo. Si tratta per\u00f2 di un sapere non oggettivabile n\u00e9 comunicabile se non in forma mediata, a prezzo della perdita dell'unit\u00e0 originaria, la quale per poter essere descritta deve sdoppiarsi in un soggetto descrivente e un oggetto descritto. L'\"Io\" infatti non \u00e8 un dato di fatto, una realt\u00e0 statica fissabile una volta per sempre, ma \u00e8 un atto, un continuo \"porre se stesso\". Fichte disse per questo che l\u2019\"Io\" non \u00e8 finito, ma infinito. Come tale non potr\u00e0 mai divenire oggetto di conoscenza, ma \u00e8 piuttosto il principio che rende possibile la conoscenza. L'\"Io\" non pu\u00f2 mai comprendere razionalmente l'origine della propria autocoscienza, per attingere la quale egli deve rinunciare alla coscienza stessa. Si entra cos\u00ec nella dimensione mistica dell'estasi, che \u00e8 l'identificazione dell'\"Io\" col suo Principio fondante. Molti filosofi neoplatonici, come Plotino, Agostino, Duns Scoto, Cusano, Campanella, Schelling, lo stesso Fichte, hanno postulato per questo l'identificazione del soggetto con Dio, visto come un unico grande Io, da cui nascono e a cui ritornano le singole anime degli individui.\n\u00c8 dovuto in particolare alla religione cristiana l'aver insistito su una tale concezione di Dio, come di un Essere non impersonale ma che anzi vive e agisce come Persona.\nLa coscienza dell'Io in antroposofia.\nUna particolare rilevanza \u00e8 attribuita all'Io, nonch\u00e9 alla tradizione filosofica occidentale che ha contribuito a svilupparne la coscienza, da parte della disciplina spirituale dell'antroposofia fondata da Rudolf Steiner. Questi rileva come si debba all'Io la sensazione che, in mezzo al mutare delle esperienze di dolore e piacere, o di fame e di sete, vi sia qualcosa che permane: \u00e8 questo sentimento che differenzia l'uomo dagli animali, e che operando nell'ambito della razionalit\u00e0, consente il perdurare della conoscenza tramite la memoria. Per mezzo dell'Io, infatti, l'uomo \u00e8 in grado di guidare le proprie conoscenze, svincolandosi dagli oggetti presenti della percezione, a cui gli animali limitano le proprie esperienze, diventando capace di richiamare anche quelle del passato.\nL'Io non \u00e8 tuttavia un dono gratuito, ma \u00e8 stato il risultato di una conquista che ha attraversato diverse epoche planetarie, durante le quali l'uomo si trovava inizialmente nella condizione di un minerale, dotato cio\u00e8 soltanto di un corpo fisico, successivamente di una pianta, alla quale si venne aggiungendo un corpo eterico, e quindi di un animale, dotato anche di un corpo astrale. \nAllo stato attuale ogni uomo, a differenza degli animali, possiede un'individualit\u00e0 sua esclusiva, che lo distingue dal concetto generale della specie, cio\u00e8 dall'anima di gruppo da cui si \u00e8 differenziato. Questa sua individualit\u00e0 \u00e8 appunto l'Io, da non intendere come un'entit\u00e0 statica e definita come lo sono i caratteri della specie, ma da sviluppare ulteriormente nell'arco della vita, tramite un lavoro sui corpi inferiori, cercando di esercitare su di essi il proprio dominio. Questo lavoro \u00e8 il destino dell'uomo a cui si oppongono gli spiriti luciferici e arimanici che vorrebbero ricondurlo agli stadi primordiali della sua evoluzione.\nPer poter progredire nel suo destino d'amore, l'Io dovr\u00e0 rendersi sempre pi\u00f9 indipendente, affinch\u00e9 l'amore sia una libera scelta, non pi\u00f9 dettata dalla dipendenza al gruppo o alla comunit\u00e0 cui appartiene; d'altro lato, per\u00f2, questa maggiore indipendenza rischia di farlo precipitare nell'isolamento e nell'egoismo."}
{"id": "1265600", "revid": "110157", "url": "https://it.wikipedia.org/wiki?curid=1265600", "title": "Sankt Oswald ob Eibiswald", "text": "Sankt Oswald ob Eibiswald \u00e8 una frazione di 562 abitanti del comune austriaco di Eibiswald, nel distretto di Deutschlandsberg (Stiria). Gi\u00e0 comune autonomo, nel quadro della riforma amministrativa della Stiria il 1\u00ba gennaio 2015 \u00e8 stato aggregato a Eibiswald assieme agli altri ex comuni di Aibl, Gro\u00dfradl, Pitschgau e Soboth."}
{"id": "1265601", "revid": "118301524", "url": "https://it.wikipedia.org/wiki?curid=1265601", "title": "Circondario di Stendal", "text": "Il circondario di Stendal () \u00e8 uno dei circondari del \"Land\" tedesco della Sassonia-Anhalt.\nComprende 10 citt\u00e0 e 15 comuni.\nSuddivisione amministrativa.\nIl circondario di Stendal comprende 20 citt\u00e0 e 15 comuni:"}
{"id": "1265603", "revid": "110157", "url": "https://it.wikipedia.org/wiki?curid=1265603", "title": "Sankt Peter im Sulmtal", "text": "Sankt Peter im Sulmtal \u00e8 un comune austriaco di 1 322 abitanti nel distretto di Deutschlandsberg, in Stiria. "}
{"id": "1265604", "revid": "110157", "url": "https://it.wikipedia.org/wiki?curid=1265604", "title": "Sankt Stefan ob Stainz", "text": "Sankt Stefan ob Stainz \u00e8 un comune austriaco di 3 569 abitanti nel distretto di Deutschlandsberg, in Stiria. Il 1\u00ba gennaio 2015 ha inglobato i precedenti comuni di Greisdorf e Gundersdorf."}
{"id": "1265607", "revid": "125594256", "url": "https://it.wikipedia.org/wiki?curid=1265607", "title": "Duca degli Abruzzi", "text": "Duca degli Abruzzi \u00e8 un titolo nobiliare di appannaggio di casa Savoia. Esso fu istituito nel 1890 e inizialmente conferito a Luigi Amedeo di Savoia-Aosta \u2014 figlio dell'abdicando re di Spagna Amedeo \u2014 che rivestiva anche il titolo di infante di Spagna.\nNel 2011 Amedeo di Savoia confer\u00ec tale titolo al suo nipote Amedeo, figlio secondogenito di Aimone e di Olga di Grecia.\nTuttavia l'attribuzione di quest'ultimo titolo rientra nelle vicenda riguardanti la disputa dinastica."}
{"id": "1265609", "revid": "110157", "url": "https://it.wikipedia.org/wiki?curid=1265609", "title": "Soboth", "text": "Soboth \u00e8 una frazione di 319 abitanti del comune austriaco di Eibiswald, nel distretto di Deutschlandsberg (Stiria). Gi\u00e0 comune autonomo, nel quadro della riforma amministrativa della Stiria il 1\u00ba gennaio 2015 \u00e8 stato aggregato a Eibiswald assieme agli altri ex comuni di Aibl, Gro\u00dfradl, Pitschgau e Sankt Oswald ob Eibiswald."}
{"id": "1265610", "revid": "449106", "url": "https://it.wikipedia.org/wiki?curid=1265610", "title": "0376", "text": " 0376 \u00e8 il prefisso telefonico del distretto di Mantova, appartenente al compartimento di Milano.\nIl distretto comprende la parte occidentale della provincia di Mantova, oltre al comune di Spineda (CR). Confina con i distretti di Verona (045) a nord-est, di Legnago (0442) e di Ostiglia (0386) a est, di Mirandola (0535) a sud-est, di Modena (059) e di Reggio nell'Emilia (0522) a sud, di Casalmaggiore (0375) e di Cremona (0372) a ovest e di Brescia (030) a nord-ovest.\nAree locali e comuni.\nIl distretto di Mantova comprende 52 comuni compresi nelle 5 aree locali di Asola, Bozzolo (ex settori di Bozzolo e Rodigo), Guidizzolo (ex settori di Castiglione delle Stiviere e Guidizzolo), Mantova (ex settori di Mantova, Roncoferraro e Roverbella) e Suzzara (ex settori di San Benedetto Po e Suzzara). I comuni compresi nel distretto sono: Acquanegra sul Chiese, Asola, Bagnolo San Vito, Bigarello, Borgo Virgilio, Bozzolo, Canneto sull'Oglio, Casalmoro, Casaloldo, Casalromano, Castel d'Ario, Castel Goffredo, Castelbelforte, Castellucchio, Castiglione delle Stiviere, Cavriana, Ceresara, Commessaggio, Curtatone, Gazoldo degli Ippoliti, Gazzuolo, Goito, Gonzaga, Guidizzolo, Mantova, Marcaria, Mariana Mantovana, Marmirolo, Medole, Moglia, Monzambano, Motteggiana, Pegognaga, Piubega, Ponti sul Mincio, Porto Mantovano, Quistello, Redondesco, Rivarolo Mantovano, Rodigo, Roncoferraro, Roverbella, San Benedetto Po, San Giacomo delle Segnate, San Giorgio di Mantova, San Martino dall'Argine, Solferino, Spineda (CR), Suzzara, Villimpenta e Volta Mantovana ."}
{"id": "1265611", "revid": "106456", "url": "https://it.wikipedia.org/wiki?curid=1265611", "title": "Stainz", "text": "Stainz \u00e8 un comune austriaco di 8 590 abitanti nel distretto di Deutschlandsberg, in Stiria. Il 1\u00ba gennaio 2015 ha inglobato i precedenti comuni di Georgsberg, Marhof, Rassach, Stainztal e Stallhof; ha lo \"status\" di comune mercato (\"Marktgemeinde\"). "}
{"id": "1265612", "revid": "123536154", "url": "https://it.wikipedia.org/wiki?curid=1265612", "title": "Autocoscienza", "text": "Lautocoscienza \u00e8 definibile come l'attivit\u00e0 riflessiva del pensiero con cui l'io diventa cosciente di s\u00e9, a partire dalla quale poter avviare un processo di introspezione rivolto alla conoscenza degli aspetti pi\u00f9 profondi dell'essere.\nL'autocoscienza nella filosofia occidentale.\nNell'ambito della storia della filosofia occidentale si rileva come l'autocoscienza sia stata il fondamento della riflessione di numerosi pensatori, i quali hanno espresso l'importanza di approdare a se stessi prima di iniziare l'indagine delle verit\u00e0 assolute: l'autocoscienza cio\u00e8 come presupposto della conoscenza, sintetizzato dal motto delfico \"conosci te stesso\", il quale \u00abha assunto una posizione di esortazione morale di carattere strettamente filosofico soprattutto con Socrate \u2013 il cui messaggio ruota per intero intorno a questo perno teoretico \u2013 e nell'ambito della cultura occidentale ha poi avuto una \"Wirkungsgeschichte\", ossia una \"storia di effetti\" di straordinaria portata\u00bb.\nL'autocoscienza \u00e8 stata quindi considerata (in maniera esplicita almeno a partire dalla riflessione stoica e neoplatonica) la prima e unica forma di sapere certo e assoluto, essendo interiore e non acquisito dall'esterno, col quale preservare la filosofia stessa dalle derive del relativismo e dello scetticismo, tanto da essere anche utilizzata come strumento di intellezione dell'idea di Dio.\nEssa era inoltre ci\u00f2 che contraddistingueva propriamente la filosofia da ogni altra disciplina, essendo indagine rivolta su di s\u00e9 e non sul mondo esterno, che critica e mette in discussione principalmente se stessa.\nNell'antica Grecia.\nGran parte delle riflessioni sull'autocoscienza presero spunto dalle filosofie elaborate nell'antica Grecia, in particolare da Socrate, Platone e Aristotele, sui quali ci si soffermer\u00e0 al fine di introdurre l'argomento. Centrale risulter\u00e0 in proposito il problema sulla natura della conoscenza, se questa sia da ricondurre ad un atto interiore e immediato del pensiero (che coinvolga per l'appunto la libert\u00e0 e la coscienza di s\u00e9), o se invece risulti da un meccanismo automatico di fenomeni che interagiscano tra loro, come sulla scia di Democrito sostenevano gli atomisti, e poi gli empiristi dell'et\u00e0 moderna.\nSocrate.\nMentre l'indagine dei filosofi presocratici era incentrata sulla natura, e riguardava forme di pensiero impersonale (l'intelletto di Anassagora, il numero di Pitagora, l'essere di Parmenide), con Socrate per la prima volta il pensiero si sofferma sull'autocoscienza, ovvero sulla riflessione dell'anima umana su di s\u00e9, intesa come \"io individuale\". Socrate era convinto di non sapere, ma proprio per questo egli si accorse di essere il pi\u00f9 sapiente di tutti. A differenza degli altri, infatti, pur essendo ignorante come loro, Socrate era dotato di autocoscienza, perch\u00e9 \"sapeva\" di non sapere, cio\u00e8 era consapevole di quanto fosse vana e limitata la propria conoscenza della realt\u00e0. Per Socrate tutto il sapere \u00e8 vano se non \u00e8 ricondotto alla coscienza critica del proprio \"io\", che \u00e8 un \"sapere del sapere\". L'autocoscienza \u00e8 quindi per lui il fondamento e la condizione suprema di ogni sapienza. \u00abConosci te stesso\u00bb sar\u00e0 il motto delfico che egli fece proprio, a voler dire: solo la conoscenza di s\u00e9 e dei propri limiti rende l'uomo sapiente, oltre a indicargli la via della virt\u00f9 e il presupposto morale della felicit\u00e0. Per Socrate infatti una vita inconsapevole \u00e8 indegna di essere vissuta.\nUna tale autocoscienza tuttavia non \u00e8 insegnabile n\u00e9 trasmissibile a parole, poich\u00e9 non \u00e8 il prodotto di una tecnica: ognuno deve trovarla da s\u00e9. Il maestro pu\u00f2 solo aiutare i discepoli a farla nascere in loro, all'incirca come l'ostetrica aiuta la madre a partorire il bambino: non lo partorisce lei stessa. Questo metodo socratico era noto come maieutica; e l'oggetto a cui mirava era da lui chiamato \"d\u00e1im\u014dn\", ovvero il demone interiore, lo spirito guida che alberga in ogni persona.\nCon Socrate vennero posti in tal modo i capisaldi di tutta la filosofia successiva, basata sul presupposto che la vera conoscenza non deriva dai sensi, ma nasce dall'uso consapevole della ragione.\nPlatone.\nPlatone, suo allievo, affront\u00f2 esplicitamente il problema dell'autocoscienza oltre che nel \"Filebo\" e nella \"Repubblica\", soprattutto nel \"Carmide\", dove per bocca di Socrate egli prova ad analizzare questa forma peculiare di conoscenza che sembra non avere un oggetto ben definito se non il conoscere in se stesso.\nIn polemica con le teorie atomiste della conoscenza, emerge come in Platone l'autocoscienza sia un fenomeno strettamente legato alla reminiscenza delle \"Idee\", cio\u00e8 di quei fondamenti eterni della sapienza che sono gi\u00e0 presenti nella mente umana, ma sono stati dimenticati all'atto della nascita: conoscere significa dunque ricordare, cio\u00e8 diventare coscienti di questo sapere interiore che giace a livello inconscio dentro la nostra anima, ed \u00e8 perci\u00f2 innato. Gli organi di senso, per Platone, hanno solo la funzione di risvegliare in noi l'autocoscienza sopita, ma questa non dipende dagli oggetti della realt\u00e0 sensibile, ed \u00e8 perci\u00f2 qualcosa di assoluto (da \"ab\" + \"solutus\", ovvero etimologicamente \"sciolto da\", indipendente). Nel diventare coscienti delle Idee, ci si accorge cos\u00ec della relativit\u00e0 e caducit\u00e0 del mondo terreno, nonch\u00e9 dell'impossibilit\u00e0 di fondare una conoscenza certa sulla base di dati acquisiti unicamente dall'esperienza, prescindendo cio\u00e8 dalla libera autocoscienza del pensiero.\nAristotele.\nL'autocoscienza \u00e8 implicitamente presente anche nella riflessione di Aristotele, che parla del \u00abpensiero di pensiero\u00bb non solo come vertice ma anche come presupposto della conoscenza, intesa come \"scienza degli universali\": questa \u00e8 opera dell'intelletto attivo, mentre i sensi possono dare solo una conoscenza limitata e parziale. Si tratta di un processo che avviene per gradi: in una prima fase l'intelletto \u00e8 passivo e si limita a recepire gli aspetti contingenti e transitori della realt\u00e0, ma poi interviene quello attivo che supera criticamente tali particolarit\u00e0 riuscendo a coglierne l'essenza, portando a compimento il processo di consapevolezza facendolo passare dalla potenza all'atto. E l'atto puro, che \u00e8 Dio, sar\u00e0 infine autocoscienza pura, cio\u00e8 \u00abpensiero di pensiero\u00bb, un pensiero che in maniera simile all'Intelletto ordinatore di Anassagora pensa perennemente s\u00e9 stesso, e rappresenta la realizzazione compiuta di ogni ente in divenire pur restando immobile. Scopo della filosofia si colloca per Aristotele proprio nella contemplazione fine a se stessa, ovvero nel raggiungimento di quella capacit\u00e0 di autocoscienza che differenzia l'uomo dagli altri animali.\nStoicismo e neoplatonismo.\nIl tema dell'autocoscienza lo si ritrova nello stoicismo, il quale usa il termine \"oikeiosis\" per indicare quella conoscenza di s\u00e9, che tramite la \"synaesthesis\" (ovvero la percezione interna) consente lo sviluppo del proprio essere in conformit\u00e0 col L\u00f2gos universale.\nEmerge quindi nel sistema filosofico dei neoplatonici e in particolare di Plotino, il quale ne fece la seconda ipostasi del processo di emanazione dall'Uno. Egli adopera il termine \"Nous\" gi\u00e0 utilizzato da Anassagora e Aristotele per indicare appunto l'attivit\u00e0 autocosciente del Pensiero. Con Plotino torna anche la polemica contro le teorie atomiste della conoscenza, essendo l'Autocoscienza per lui il fondamento supremo e immediato del sapere, superiore alla conoscenza di tipo mediato propria della razionalit\u00e0 discorsiva (e superiore alla conoscenza sensibile): qualcosa cio\u00e8 di non componibile. Essa \u00e8 la diretta espressione dell'Uno, il quale traboccando esce fuori da s\u00e9, in uno stato di estasi contemplativa, producendo la propria autocoscienza. Il \"Nous\" o Intelletto \u00e8 appunto questa autocoscienza dell'Uno, che si sdoppia cos\u00ec in un soggetto contemplante e un oggetto contemplato, i quali formano una realt\u00e0 sola, perch\u00e9 il soggetto pensante \u00e8 identico all'oggetto pensato: si tratta dell'identit\u00e0 immediata di Essere e Pensiero di cui aveva parlato Parmenide, situata al di l\u00e0 dell'opera mediatrice della ragione, e quindi raggiungibile solo tramite intuizione.\nL'uomo \u00e8 l'unica creatura vivente in grado di riviverla, prendendo coscienza di s\u00e9: si tratta di un sapere non acquisito n\u00e9 comunicabile oggettivamente, perch\u00e9 non pu\u00f2 essere ridotto a una semplice nozione, ossia a un semplice \"pensato\": esso \u00e8 la coscienza che l'Io ha di s\u00e9 come soggetto \"pensante\", la consapevolezza del pensiero come \"atto\" e non come fatto misurabile o quantificabile. Plotino la paragon\u00f2 alla luce che si rende visibile nel far vedere. Poich\u00e9 tuttavia ogni riflessivit\u00e0 \u00e8 ancora un raddoppio, da questa forma di auto-intuizione occorre risalire pi\u00f9 in alto fino all'Uno assoluto, che \u00e8 l'origine suprema e ineffabile dell'autocoscienza. Nel risalire alla propria origine, il pensiero non pu\u00f2 possederla, perch\u00e9 pensarla significherebbe sdoppiarla in un soggetto pensante e un oggetto pensato (e quindi non sarebbe pi\u00f9 Uno, ma due). La fonte della coscienza rimane quindi non consapevole. Ad essa tuttavia ci si pu\u00f2 avvicinare per gradi tramite il metodo della teologia negativa, secondo un procedimento per certi versi simile a quello usato dalle filosofie orientali, eliminando progressivamente ogni contenuto dalla coscienza. Per approdare all'autocoscienza e da questa all'Uno, occorre diventare consapevoli non di cosa siamo, ma di cosa \"non\" siamo; prendendo coscienza delle false illusioni in cui identificavamo il nostro \"io\", la verit\u00e0 potr\u00e0 finalmente sgorgare da s\u00e9, senza sforzo. Pi\u00f9 che costruire dunque la propria autocoscienza, un tale metodo consiste piuttosto nel rimuovere gli ostacoli che sono di impedimento al suo fluire naturale.\nUna volta che il pensiero sar\u00e0 privato di ogni contenuto, esso stesso si fermer\u00e0, poich\u00e9 non pu\u00f2 esistere un pensiero senza contenuto, e quindi uscendo da s\u00e9 si avr\u00e0 l'estasi, quando la propria individualit\u00e0 si identifichi con quella di Dio. Vivere una tale esperienza \u00e8 dato a pochissimi, a causa della situazione paradossale per cui, come dice Plotino, \u00abper superare s\u00e9 stessi occorre sprofondare in s\u00e9 stessi\u00bb.\nL'autocoscienza nel pensiero cristiano.\nL'autocoscienza divenne quindi un tema di rilievo nell'ambito della riflessione cristiana, essendo vista come la manifestazione pi\u00f9 diretta e immediata di Dio, che secondo il cristianesimo alberga nell'interiorit\u00e0 di ogni essere umano. Diventare coscienti di s\u00e9 significava dunque diventare coscienti della voce divina.\nAgostino.\nAgostino, rifacendosi a Plotino, avvert\u00ec fortemente il richiamo dell'interiorit\u00e0: \u00abGli uomini se ne vanno a contemplare le vette delle montagne, e non pensano a se stessi\u00bb. Egli mise in risalto come Dio, in quanto non \u00e8 oggetto ma Soggetto, sia presente nell'interiorit\u00e0 del nostro io pi\u00f9 di noi stessi, e rappresenti per il nostro pensiero la condizione del suo costituirsi e la sua meta naturale. Nel risalire a Lui, occorre per\u00f2 attraversare la fase del dubbio, che \u00e8 un momento essenziale e indicativo del disvelarsi della verit\u00e0. Nel dubbio si \u00e8 portati a non credere a niente, e tuttavia non si pu\u00f2 dubitare del dubbio stesso, ossia del fatto che sto dubitando. La coscienza del mio dubbio \u00e8 garanzia sicura di verit\u00e0, perch\u00e9 \u00e8 un sapere innato, che presuppone qualcosa di superiore come sua causa. Il dubbio consapevole permette cos\u00ec di riconoscere le false illusioni che sbarravano l'accesso alla verit\u00e0, dopodich\u00e9 l'anima non pu\u00f2 propriamente possedere Dio, ma piuttosto ne verr\u00e0 posseduta. Questa autocoscienza, che si produce in un lampo di intuizione, \u00e8 essenzialmente un dono di Dio.\nDal Medioevo al Rinascimento.\nDopo Agostino l'autocoscienza venne identificata, sulla base dello schema neoplatonico delle tre ipostasi, con la seconda Persona della Trinit\u00e0: il Verbo, eterna Parola di Dio, il Figlio Unigenito attraverso cui il Padre conosce e rivela se stesso. L'autocoscienza rimase quindi, in forme pi\u00f9 o meno velate, al centro degli interessi filosofici e teologici dei pensatori cristiani, ad esempio di Scoto Eriugena: \u00abSe c'\u00e8 qualcosa che pu\u00f2 sapere di non sapere, questa non pu\u00f2 ignorare di esistere; se infatti non esistesse non saprebbe di non sapere. Il che equivale a dire che esiste ci\u00f2 che sa di esistere, oppure chi sa di non sapere di esistere\u00bb. O di Anselmo d'Aosta, per il quale il pensiero di s\u00e9 \u00e8 un'immagine fatta a somiglianza della mente che la produce.\nPer Tommaso d'Aquino l'autocoscienza \u00e8 il vertice delle capacit\u00e0 intellettive, che rende possibile anche il concetto di persona: essa pertanto \u00e8 attribuibile non solo all'uomo, ma prima di tutto a Dio, che pensando se stesso conosce pure tutta la realt\u00e0 in un medesimo atto. L'autocoscienza umana, sebbene diversa da quella divina, rimane sempre connessa per Tommaso alla questione ontologica di un Essere da porre a fondamento della propria intima essenza, e alla cui implicita presenza si deve la possibilit\u00e0 di ogni forma di conoscenza. Anche in Alberto Magno, San Bonaventura, e nel Quattrocento Nicola Cusano, l'autocoscienza sar\u00e0 vista sempre come l'unione immediata di essere e pensiero, fondamento non solo della conoscenza in atto di s\u00e9, ma anche di ogni affermazione filosofica sull'anima e su Dio: \u00abinfatti la verit\u00e0 \u00e8 conosciuta dall'intelletto dopo che esso riflette e ritorna sul proprio atto cognitivo, [...] che a sua volta non pu\u00f2 essere conosciuto se prima non si conosce la natura del principio attivo che \u00e8 l'intelletto stesso\u00bb. Se cio\u00e8 l'intelletto fosse incapace di pensare se stesso, non potrebbe neppure prendere coscienza della verit\u00e0, n\u00e9 coscienza di poterla mai raggiungere.\nPersino nel sensismo naturalista dei pensatori rinascimentali, l'autocoscienza verr\u00e0 posta a fondamento dei nuovi sistemi filosofici. Telesio ne parler\u00e0 come di un \u00absentire di sentire\u00bb, mentre in Tommaso Campanella l'autocoscienza \u00e8 vista come intimamente legata all'essere stesso della realt\u00e0. L'autocoscienza \u00e8 per lui una caratteristica fondamentale di tutti gli enti, a partire da quelli pi\u00f9 inferiori fino all'uomo, in cui giunge a maturare pienamente, e senza la quale un individuo sarebbe simile a una pietra. Essa consiste in un'originaria e innata conoscenza che ogni anima ha di s\u00e9: egli la chiama \"sensus innatus\", o \"notitia indita\", a indicare una visione intuitiva e immediata che viene per\u00f2 offuscata dalle conoscenze esterne sul mondo (le \"notitiae additae\"), diventando \"notitia abdita\". Scopo della filosofia \u00e8 recuperare questa originaria coscienza di s\u00e9, sulla quale \u00e8 possibile costruire le basi del nostro sapere, sconfiggendo il dubbio scettico. Riprendendo Agostino, Campanella osserva questo: anche chi afferma di non sapere nulla, ha per\u00f2 coscienza di s\u00e9 come di persona che non sa. E quindi conosce cosa sia il sapere e la verit\u00e0, perch\u00e9 altrimenti non sarebbe neppure consapevole di ignorarli. Campanella fonda su quest'autocoscienza una metafisica dell'assoluto, mirante a recuperare il concetto di partecipazione a Dio di tutti gli esseri, in cui si rispecchiano le tre primalit\u00e0 divine di Potenza, Sapienza, Amore, reciprocamente intrecciati al punto da fargli dire che il \u00abconoscere \u00e8 essere\u00bb.\nGli sviluppi della filosofia moderna.\nSi pu\u00f2 affermare che fino al Seicento il principio dell'autocoscienza, inteso come condizione fondamentale che sola pu\u00f2 dare coerenza e organicit\u00e0 al pensiero, senza la quale si avrebbe caduta nell'irrazionalismo, si basava sul presupposto che il proprio \"pensare\" deve necessariamente provenire da un \"essere\" che lo rende possibile.\nCon Cartesio avvenne invece una svolta: con lui sar\u00e0 l'essere a venir sottomesso alla coscienza: Cartesio infatti porr\u00e0 l'autocoscienza al di sopra della realt\u00e0 ontologica al fine di oggettivarla. Mentre nella filosofia classica l'autocoscienza era l'atto mai concluso (n\u00e9 esprimibile a parole) con cui il soggetto rifletteva su di s\u00e9, Cartesio ritenne di poterlo oggettivare nella celebre espressione \"Cogito ergo sum\". Il \"Cogito\" per lui non \u00e8 pi\u00f9 l'atto \"pensante\" originario da cui nasce il filosofare, ma diventa un \"pensato\". L'evidenza del \"Cogito\" offre, secondo Cartesio, un metodo sicuro e infallibile di indagine razionale, tramite il quale poter distinguere il vero dal falso. La verit\u00e0 cio\u00e8 risulta sottomessa a tale metodo: esiste solo ci\u00f2 che \u00e8 evidente.\nIn seguito per\u00f2 Spinoza ristabil\u00ec il primato dell'Essere, facendo dell'autocoscienza un \u00abmodo\u00bb della sostanza e riportandola al livello dell'intuizione. \"Deus sive Natura\" \u00e8 la formula che riassume l'esatta corrispondenza di \"io\" come soggetto ed \"io\" come oggetto: \u00e8 l'unione immediata di Dio e Natura, essere e pensiero, superiore al metodo razionale e scientifico.\nAnche Leibniz concep\u00ec l'autocoscienza come la intendeva la filosofia classica: a differenza di Cartesio secondo cui esiste solo ci\u00f2 di cui ho coscienza (e quindi se non ne ho coscienza non esiste), per Leibniz esistono anche pensieri di cui non si ha coscienza. Egli le chiama \"percezioni\", e si trovano a un livello inconscio della mente. Ma nel momento in cui diventano coscienti si ha l'\"appercezione\", che \u00e8 appunto l'autocoscienza, ossia il percepire di percepire. L'autocoscienza pi\u00f9 alta appartiene alla monade suprema che \u00e8 Dio, il quale riassume in s\u00e9 le coscienze di tutte le altre monadi. Leibniz critic\u00f2 anche l'empirismo inglese, secondo il quale le idee della mente erano come oggetti plasmati direttamente dall'esperienza, per cui (in maniera simile a quanto affermava Cartesio) esiste solo ci\u00f2 di cui ho un'idea chiara e oggettiva. Leibniz fu invece un sostenitore dell'innatismo platonico della conoscenza: l'autocoscienza \u00e8 un atto fuori dal tempo, e non un fatto o una semplice nozione.\nKant e l'idealismo tedesco.\nCon Kant l'autocoscienza diventa \"appercezione trascendentale\" o \"io penso\": egli la pose al livello supremo della conoscenza critica. Per Kant l'intelletto non si limita a recepire i dati dell'esperienza, ma li elabora attivamente, sintetizzando il molteplice in unit\u00e0 (l'io). Se non ci fosse questa appercezione di me, cio\u00e8 che io resto sempre identico a me stesso nel rappresentarmi il molteplice, dentro di me non ci sarebbe pensiero di nulla. Questa unit\u00e0, o \"io penso\", \u00e8 \"trascendentale\", cio\u00e8 funzionale al molteplice, nel senso che si attiva solo quando riceve dati da elaborare. Non pu\u00f2 essere ridotta pertanto ad un mero \"dato\"; l'unico modo per pensarla \u00e8 dire: \u00abio penso che io penso che io penso...\u00bb all'infinito. Questo perch\u00e9 l\"io penso\" non \u00e8 una semplice conoscenza empirico-fattuale della realt\u00e0 interiore dell'individuo, ma \u00e8 la condizione formale di ogni conoscenza, il contenitore della coscienza, non un contenuto.\nL'autocoscienza, o Io puro-trascendentale, sar\u00e0 quindi il fondamento dell'idealismo tedesco di Fichte e Schelling: l'Io per Fichte diventa attivit\u00e0 non solo ordinatrice dell'esperienza (com'era in Kant) ma anche creatrice; \u00e8 un'attivit\u00e0 autoponentesi all'infinito: \u00e8 un conoscere e al tempo stesso un produrre perennemente la propria autocoscienza. Essa costituisce il punto di partenza non solo del pensiero ma della stessa realt\u00e0, poich\u00e9 questa non si pu\u00f2 concepire al di fuori dei principi del pensiero. \u00c8 un contenitore che crea da s\u00e9 anche il proprio contenuto, giacch\u00e9 non esiste oggetto se non \"per\" un soggetto, e a sua volta il soggetto \u00e8 tale solo in rapporto a un oggetto. Prendere coscienza di ci\u00f2 vuol dire riappropriarsi di s\u00e9, accorgersi che il non-io \u00e8 in realt\u00e0 un mio prodotto, che l'io non riconosceva ancora come tale perch\u00e9 frutto di una produzione \"inconscia\". Ma questo supremo \"sapere del sapere\" \u00e8 afferrabile solo al di l\u00e0 dell'opera mediatrice della ragione, tramite intuizione intellettuale (un concetto simile per certi versi al \"No\u00f9s\" di Plotino). Ci\u00f2 significa che il pensiero filosofico, che della ragione si serve, si limita solo a ricostruire le condizioni di possibilit\u00e0 della coscienza e della realt\u00e0, non le produce esso stesso: se cos\u00ec fosse, il pensiero filosofico sarebbe creatore, poich\u00e9 coinciderebbe con l'atto creativo dell'Io. L'autocoscienza invece \u00e8 un atto intuitivo, non razionale, nel ricercare l'origine del quale il pensiero deve necessariamente naufragare nell'Uno assoluto, negando s\u00e9 stesso (teologia negativa).\nAnche per Schelling l'autocoscienza \u00e8 l'intuizione intellettuale che l'io ha di s\u00e9, e senza il quale l'idealismo filosofico stesso risulterebbe incomprensibile. Essa consente di cogliere l'Assoluto inteso come unione immediata di essere e pensiero, Spirito e Natura. Quest'ultima in particolare \u00e8 vista da Schelling in un'ottica finalistica, come un'intelligenza potenziale che si evolve dai gradi inferiori verso quelli superiori, fino a diventare piena autocoscienza nell'uomo, il quale rappresenta il vertice in cui la natura prende finalmente coscienza di s\u00e9. Il processo inverso dall'autocoscienza alla natura si attua invece nell'idealismo trascendentale.\nDa Hegel a Marx.\nCon Schelling si ha l'ultima formulazione dell'autocoscienza quale era concepita dalla filosofia classica. Con Hegel infatti essa non \u00e8 pi\u00f9 l'atto originario e immediato situato al di sopra del pensiero oggettivo, ma sar\u00e0 invece il risultato di una mediazione razionale, di un processo tramite il quale la coscienza arriva dialetticamente a farsi autocoscienza; quest'ultima finisce cos\u00ec per coincidere col pensiero filosofico stesso. Ma con Hegel l'autocoscienza acquista soprattutto un valore sociale e politico, venendo appunto raggiunta, secondo Hegel, non pi\u00f9 al livello immediato dell'intuizione, ma tramite il rapportarsi dialettico della nostra singola esistenza con quella degli altri. Il riconoscimento delle altre autocoscienze avviene attraverso la lotta, ossia il confronto, per cui alcuni individui arrivano a sfidare la morte per potersi affermare su quelli che hanno paura e finiscono per subordinarsi ai primi. \u00c8 questo il rapporto di \"signoria-servit\u00f9\".\nL'autocoscienza viene cos\u00ec identificata in un sistema oggettivo, diventando infine Ragione, Spirito assoluto che concilia e rende reciprocamente trasparenti soggetto e oggetto. Dalla filosofia di Hegel, Marx riprender\u00e0 l'idea che l'autocoscienza abbia un valore esclusivamente sociale e politico. Egli la identific\u00f2 con la coscienza di classe, che \u00e8 per lui la coscienza del vero essere (materiale) degli individui. Ad essa si arriva tramite la lotta, cio\u00e8 la contrapposizione dialettica tra classi, che fa nascere nel proletariato la coscienza della propria condizione materiale e dei rapporti economici di produzione. L'autocoscienza pura di tipo divino e intuitivo, su cui si basava la filosofia classica e che aveva un valore universale e trascendente la storia, \u00e8 per Marx una falsa coscienza che ottunderebbe le menti, offuscando la vera e oggettiva coscienza sociale che l'uomo ha di s\u00e9 come individuo storico.\nSchopenhauer.\nSchopenhauer lega invece l'autocoscienza alla volont\u00e0, dandone una descrizione nel saggio \"Sulla libert\u00e0 del volere umano\" (1839): essa \u00e8 per lui la consapevolezza che il vero Io dell'individuo consisterebbe in voleri e moti dell'animo di natura irrazionale, ma \u00e8 proprio questa facolt\u00e0 conoscitiva di s\u00e9 che consente all'uomo di liberarsene. D'altra parte, la denuncia del carattere inautentico di ogni conoscenza, che per Schopenhauer risulta sottomesso ai ciechi impulsi del volere, lo accomuna ai cosiddetti \"maestri del sospetto\" Nietzsche e Freud.\nNel Novecento.\nNel Novecento il concetto di autocoscienza \u00e8 stato ripreso dal neoidealismo, e poi dall'esistenzialismo.\nIn quest'ultimo ambito \u00e8 stato approfondito da Heidegger per analizzare la dimensione dell'essere umano: egli contrappose la situazione di vita inautentica a quella autentica dell'angoscia, in cui l'uomo ha la rivelazione di s\u00e9 come coscienza dell'Essere.\nAnche Jaspers, rifacendosi alle parole di Aristotele (\u00abl'anima \u00e8, in certo qual modo, tutto\u00bb), ha sottolineato l'esigenza di recuperare quella coscienza del reciproco rapportarsi soggetto/oggetto da cui si \u00e8 posta fuori la scienza, che presume di poter prescindere dalla soggettivit\u00e0:\nL'autocoscienza nella filosofia orientale.\nNelle filosofie orientali, quali soprattutto il buddismo, l'autocoscienza \u00e8 stata analizzata nella sua portata pratica pi\u00f9 che teorica, essendo vista come un processo che si realizza attraverso la meditazione, e con cui raggiungere il nirvana. L'analisi dei propri processi mentali conduce prima di tutto all'osservazione degli oggetti fuori di s\u00e9; successivamente ci si sposta verso una coscienza dei pensieri, e alla fine si giunge alla consapevolezza di chi pensa.\nNell'autocoscienza \u00e8 possibile scoprire cos\u00ec la vera natura dell'Io (o del S\u00e9), e coglierne la differenza con l\"ego\". Mentre l\"ego\" \u00e8 una caratterizzazione illusoria nella quale siamo erroneamente portati a identificare il nostro essere, il S\u00e9 \u00e8 un principio spirituale situato al di sopra di ogni possibile contenuto della mente: presso gli induisti \u00e8 chiamato \u0100tman e coincide con l'anima universale del mondo (Brahman). La meditazione autocosciente, permette di capire che l\"ego\" non \u00e8 un nocciolo statico e invariabile, ma \u00e8 soggetto a continui mutamenti, essendo il prodotto di un flusso di pensieri. Jangama dhyana \u00e8 un esempio di tecnica di meditazione autocosciente.\nL'Io supremo invece non pu\u00f2 coincidere con nessun oggetto, n\u00e9 con nessun tipo di pensiero, perch\u00e9 queste sono realt\u00e0 soggette al divenire; il S\u00e9 quindi non pu\u00f2 diventare oggetto di pensiero. Presso i mistici orientali si usa paragonare l'autocoscienza ad una spada che non pu\u00f2 fendere se stessa, o a un occhio che non pu\u00f2 vedere se stesso; ma nel vedere ci\u00f2 che \u00e8 al di fuori di lui, esso pu\u00f2 prendere coscienza di s\u00e9 attraverso ci\u00f2 che non \u00e8, per via negativa, secondo un processo di progressiva esclusione molto simile a quello utilizzato in Occidente dai filosofi neoplatonici. L'autocoscienza quindi non \u00e8 qualcosa che si costruisce, ma risulta semmai dalla de-costruzione dei propri automatismi mentali, riappropriandosi del loro contenuto di energia investita all'esterno sotto forma di proiezioni.\nL'autocoscienza in psicoanalisi.\nL'autocoscienza \u00e8 stata utilizzata anche dal pensiero psicologico e psicoanalitico per analizzare il modo in cui il soggetto si rapporta a s\u00e9 stesso e agli altri. In essa consiste in gran parte il metodo di guarigione dai contenuti conflittuali inconsci della mente, usato dalle scuole freudiane, junghiane, e adleriane. Particolare importanza viene data ad un atteggiamento di osservazione e attenzione al proprio stato emotivo interiore, che sia privo per\u00f2 di senso critico, al fine di evitare filtri mentali che interferiscano col libero fluire dell'autocoscienza.\nLa formazione dell'autocoscienza.\nIn particolare, secondo gli psicoanalisti di scuola junghiana l'autocoscienza \u00e8 una condizione latente che si risveglia nel bambino a seguito dei primi attriti col mondo esterno.\nAll'inizio della vita tutto \u00e8 Uno per il neonato: egli vive in simbiosi totale con ci\u00f2 che lo circonda, senza sentimenti di separazione. Questa originaria forma di autocoscienza gli fa confusamente comprendere che egli \u00e8, ma non gli consente ancora di capire \"chi\" \u00e8.\nCon la ripetizione di piccole frustrazioni, come il biberon che non arriva subito o la mancanza di risposta al suo pianto, il neonato finir\u00e0 per prendere sempre pi\u00f9 coscienza della propria individualit\u00e0 come separata da quella degli altri. Ecco quindi che proprio la separazione col mondo esterno gli permette di dare un contenuto alla propria autocoscienza: egli pu\u00f2 capire \"chi\" \u00e8 in rapporto a ci\u00f2 che egli non \u00e8, solo dopo aver perduto la consapevolezza dell'unione col tutto.\nSar\u00e0 questa tensione tra s\u00e9 e l'universo ad alimentare la vita psicologica dell'individuo e a porre le basi del suo rapporto con gli altri anche nell'et\u00e0 adulta. Una tale tensione rappresenta il respiro fondamentale dell'essere, perch\u00e9 non ci sarebbe vita soggettiva, vale a dire cosciente di s\u00e9, senza questo \"prender forma\" dal caos originario.\nVia via che il bambino cresce l'autocoscienza si stabilizza insieme all'impressione della sua continuit\u00e0 nel tempo. L'Io in un certo senso \"si cristallizza\", passando attraverso il cosiddetto \"stadio dello specchio\" descritto dallo psicoanalista Jacques Lacan, nel quale il bambino prova un piacere narcisistico nel riconoscere la propria immagine riflessa nello specchio. \u00c8 cos\u00ec che nasce il complesso dell'io, che rappresenta il modo in cui noi ci conosciamo, e la cui emozione centrale \u00e8 costituita da questa impressione di identit\u00e0 e durata nel tempo.\nUn complesso dell'Io troppo forte potrebbe finire tuttavia per ostacolare l'adattamento al mondo circostante. Accanto allo sviluppo della propria autonomia, infatti, permane al contempo il bisogno di restare uniti a ci\u00f2 che ci circonda. Il paradosso del \"processo di individuazione\", come \u00e8 stato chiamato da Jung, si basa sul fatto che l'io non potrebbe svilupparsi senza gli altri, cio\u00e8 senza l'amore. Per tutta la vita la nostra individualit\u00e0 ha bisogno degli altri per affermare le differenze e sposarne le somiglianze. Si tratta di un equilibrio costantemente in bilico tra fusione e separazione. Un tale paradosso si risolve solo quando, nell'et\u00e0 adulta, l'io riesca ad entrare in rapporto con il livello pi\u00f9 profondo dell'essere, cio\u00e8 con il s\u00e9: allora egli supera la divisione tra s\u00e9 e gli altri, ed \u00e8 al contempo pi\u00f9 originalmente se stesso e in comunione col mondo. Si tratta del mistero dell'identit\u00e0, coglibile attraverso un lungo lavoro di introspezione e di esercizio della propria autocoscienza, che consiste nel restare Uno nella differenza."}
{"id": "1265613", "revid": "380654", "url": "https://it.wikipedia.org/wiki?curid=1265613", "title": "Cody Rhodes", "text": "\u00c8 ricordato principalmente per i suoi trascorsi tra il 2006 e il 2016 nella WWE, federazione in cui ha vinto due volte l'Intercontinental Championship, tre volte il WWE Tag Team Championship (due volte con Goldust e una volta con Drew McIntyre) e tre volte il World Tag Team Championship (due volte con Ted DiBiase Jr. e una volta con Hardcore Holly).\nNel 2019 \u00e8 stato uno dei membri fondatori della All Elite Wrestling, in cui ha detenuto tre volte il TNT Championship e ha svolto anche il ruolo di vice presidente esecutivo.\nBiografia.\nCody Runnels \u00e8 un wrestler di seconda generazione, essendo il figlio dei Dusty Rhodes e fratellastro di Dustin Rhodes.\nCarriera.\nWWE (2006\u20132016).\nOhio Valley Wrestling (2006\u20132007).\nCody Runnels ha firmato un contratto di sviluppo con la World Wrestling Entertainment nel giugno del 2006, all'et\u00e0 di ventuno anni. Il 13 maggio fatto il suo debutto nel territorio di sviluppo della WWE, l'Ohio Valley Wrestling (OVW), sconfiggendo in coppia con Elijah Burke Jack Bull e Pat Buck. L'11 agosto lui e il padre Dusty Rhodes hanno sconfitto Stevens e James. Insieme a Shawn Spears ha vinto l'OVW Southern Tag Team Championship, ma il titolo \u00e8 stato dichiarato vacante dopo che un match si \u00e8 concluso in pareggio. Il 6 dicembre Runnels e Spears hanno lottato per il titolo vacante contro gli Untouchables (Deuce e Domino), ma non sono riusciti a riconquistare il titolo, che hanno per\u00f2 vinto una settimana pi\u00f9 tardi in uno Street Fight match. Sono rimasti campioni fino all'11 aprile 2007, quando sono stati sconfitto da Charles Evans e Justin LaRouche.\nNel frattempo il 17 febbraio Rhodes aveva sconfitto Mike Kruel per l'OVW Heavyweight Championship e Spears, poco tempo dopo, aveva conquistato anche l'OVW Television Championship, arrivando quindi a detenere tutti i titoli della federazioni contemporaneamente. Dopo aver perso i titoli ha iniziato una faida con Spears che \u00e8 culminata in un Golden Envelope on a Pole match vinto da Rhodes, che ha poi sfidato Spears per il Television Championship che ha vinto il 6 luglio, ma perso una settimana dopo contro lo stesso Spears.\nAlleanza con Hardcore Holly (2007\u20132008).\nNella puntata di \"Raw\" del 2 luglio 2007 Runnels ha fatto il suo debutto televisivo, usando il ring name di Cody Rhodes, in un segmento nel backstage con suo padre Dusty Rhodes e Randy Orton, che ha introdotto se stesso a Rhodes e poi ha schiaffeggiato Dusty per avergli mancato di rispetto. Nella puntata di \"Raw\" del 9 luglio Rhodes si \u00e8 vendicato schiaffeggiando a sua volta Orton, che ha affrontato la settimana seguente a \"Raw\" nel suo match di debutto nella WWE, ma \u00e8 stato sconfitto. Rhodes \u00e8 apparso a The Great American Bash per prevenire un ulteriore attacco di Orton nei confronti di suo padre. La notte successiva a \"Raw\" Rhodes ha sfidato Orton in una rivincita della settimana precedente, ma ha perso nuovamente. Successivamente Rhodes ha iniziato una faida con Daivari, che ha sconfitto nella puntata di \"Raw\" del 30 luglio per ottenere un posto di lavoro. Nel mezzo di questa rivalit\u00e0 Rhodes ne ha iniziata un'altra con il World's Greatest Tag Team, riuscendo a sconfiggere entrambi i membri del tag team, Charlie Haas e Shelton Benjamin, in match singoli. Le rivalit\u00e0 con Daivari e il World's Greatest Tag Team si sono concluse quando Rhodes, Paul London e Brian Kendrick li hanno sconfitti in un six-man tag team match. La settimana successiva a \"Raw\" ha fatto coppia con Mickie James per sconfiggere Daivari e Jillian Hall in un mixed tag team match. Tre settimane pi\u00f9 tardi ha iniziato una faida con Hardcore Holly, con cui ha perso tre match consecutivi, ma nonostante ci\u00f2 ha guadagnato il rispetto di Holly e i due hanno formato un tag team. Rhodes e Holly hanno ottenuto un'opportunit\u00e0 titolata per il World Tag Team Championship dopo aver sconfitto Paul London e Brian Kendrick e gli Highlanders in un match esclusivo sul sito ufficiale della WWE. Alle Survivor Series Rhodes ha fatto il suo debutto in pay-per-view in coppia con Hardcore Holly, ma i due hanno perso contro i campioni in carica, Lance Cade e Trevor Murdoch.\nRhodes ha affrontato Holly per la quarta volta nella puntata di \"Raw\" del 19 novembre ed \u00e8 riuscito a sconfiggerlo per la prima volta, ma successivamente entrambi sono stati attaccati da Randy Orton. Rhodes e Holly hanno vinto il World Tag Team Championship quando hanno sconfitto Lance Cade e Trevor Murdoch nella puntata del quindicesimo anniversario di \"Raw\". La settimana seguente a \"Raw\" hanno difeso con successo il titolo nella loro prima difesa contro gli ex campioni.\nAlleanza con Ted DiBiase Jr. (2008\u20132009).\nNel maggio 2008 Ted DiBiase ha iniziato una faida con Rhodes e Holly per il titolo, ma a Night of Champions Rhodes ha voltato le spalle a Holly rivelandosi il compagno di DiBiase, diventando \"heel\" per la prima volta e conquistando il suo secondo World Tag Team Championship. Dopo aver mantenuto il World Tag Team Championship per un mese, Rhodes e DiBiase hanno perso il titolo contro John Cena e Batista nella puntata di \"Raw\" del 4 agosto. La settimana seguente a \"Raw\", tuttavia, Rhodes e DiBiase hanno usato la loro clausola di rivincita vincendo per la seconda volta il World Tag Team Championship. Nel mese di settembre Rhodes e DiBiase hanno unito le forze con Manu, figlio di Afa, formando una \"stable\" di wrestler multi-generazionali. Rhodes e DiBiase hanno perso il World Tag Team Championship contro Kofi Kingston e CM Punk nella puntata di \"Raw\" del 27 ottobre, . Nella puntata di \"Raw\" del 3 novembre Rhodes, DiBiase e Manu hanno iniziato una \"storyline\" con Randy Orton, il quale gli ha costantemente criticati e insultati attaccando DiBiase. Alle Survivor Series Rhodes, insieme a Orton, \u00e8 stato l'ultimo sopravvissuto della squadra di quest'ultimo nell'annuale 5-on-5 elimination tag team match. Nelle settimane seguenti Rhodes e Manu hanno accettato l'offerta di Orton alleandosi con quest'ultimo e hanno formato la \"Legacy\"; che ha debuttato in un 2-on-3 handicap match contro Batista e Triple H. Orton ha iniziato a fare dei test ai membri della Legacy in cui dovevano dimostrare il loro valore e dopo due settimane Manu e Sim Snuka sono stati esclusi dal gruppo.\nThe Legacy (2009\u20132010).\nNella puntata di \"Raw\" del 12 gennaio 2009 Manu e Snuka hanno dato un'opportunit\u00e0 a Rhodes di unirsi a loro per attaccare Orton, insieme al rientrante DiBiase, ma Rhodes ha rifiutato.&lt;ref name=\"Raw 12/01/09\"&gt;&lt;/ref&gt; DiBiase si \u00e8 poi unito a Orton e Rhodes attaccando Snuka e Manu per diventare un membro della Legacy. In quanto membro della Legacy, Rhodes \u00e8 entrato nel Royal Rumble match per aiutare Orton a vincere il match, riuscendo a rimanere tra gli ultimi tre prima di essere eliminato da Triple H. Rhodes e DiBiase sono stati in seguito coinvolti nella rivalit\u00e0 di Orton con la famiglia McMahon, aiutandolo ad attaccare Shane e Stephanie McMahon. Il 26 aprile a Backlash Rhodes, DiBiase e Orton hanno sconfitto Triple H, Batista e Shane McMahon in un six-man tag team match e, come da stipulazione, Orton ha vinto il WWE Championship. Per tutta la seconda met\u00e0 del 2009, Rhodes e DiBiase hanno continuato a combattere e attaccare i rivali di Orton, soprattutto Triple H. Ci\u00f2 ha portato Triple H a riformare la D-Generation X (DX) con Shawn Michaels, che ha sconfitto Rhodes e DiBiase a SummerSlam. Rhodes e DiBiase hanno sconfitto la DX nel seguente pay-per-view, Breaking Point in un submission count anywhere, ma sono stati sconfitti ancora una volta dalla DX in un Hell in a Cell match nell'omonimo pay-per-view, quando Rhodes \u00e8 stato schienato dopo aver sub\u00ecto un colpo di martello in testa. Dopo il match, Rhodes \u00e8 stato portato via in barella.\nI primi problemi all'interno della Legacy sono iniziati apparentemente alla Royal Rumble del 2010, quando Rhodes ha provato a interferire nell'incontro valido per il WWE Championship tra Orton e Sheamus. L'arbitro ha di fatto squalificato Orton, che ha in seguito attaccato sia Rhodes sia DiBiase. Nella puntata di \"Raw\" del 15 febbraio, Orton ha nuovamente affrontato Sheamus in un non-title match, ma \u00e8 stato squalificato ancora una volta a causa dell'interferenza di Rhodes e DiBiase. A Elimination Chamber, nell'omonimo match per il WWE Championship, Rhodes ha compiuto un'interferenza passando a DiBiase un tubo attraverso la gabbia che ha permesso a DiBiase di colpire Orton sulla testa per poi eliminarlo dall'incontro. La notte seguente a \"Raw\", Orton ha attaccato Rhodes e DiBiase durante il six-man tag team match, per poi essere attaccato da quest'ultimi la settimana successiva a \"Raw\". Ci\u00f2 ha portato a un Triple threat match a WrestleMania XXVI, che \u00e8 stato vinto da Orton.\nAlleanza con Drew McIntyre (2010\u20132011).\nNel draft supplementare svoltosi il 27 luglio 2010, Rhodes \u00e8 passato nel roster di \"SmackDown\". Rhodes ha fatto il suo debutto nella puntata di \"SmackDown\" del 30 aprile sconfiggendo John Morrison. La settimana successiva a \"SmackDown\", Rhodes ha preso parte a un torneo per il vacante Intercontinental Championship, che ha perso contro Christian nelle semifinali. In seguito \u00e8 diventato il Pro di Husky Harris nella seconda stagione di NXT.\nNella puntata di \"SmackDown\" del 25 giugno, Rhodes ha assunto il personaggio di un narcisista, dichiarando di essere il wrestler pi\u00f9 bello della WWE rinominandosi \"Dashing\" Cody Rhodes. Nel mese di settembre, Rhodes e Drew McIntyre hanno attaccato Christian e Matt Hardy dopo un match, formando un'alleanza. A Night of Champions sempre nel mese di settembre, Rhodes e McIntyre hanno conquistato il WWE Tag Team Championship in un Tag Team Turmoil match, che ha incluso la Hart Dynasty, gli Usos, Santino Marella e Vladimir Kozlov, e Evan Bourne e Mark Henry. A Bragging Rights, Rhodes e McIntyre hanno perso il titolo di coppia contro il Nexus (John Cena e David Otunga). Nella puntata di \"SmackDown\" del 29 ottobre, dopo aver perso un tag team match, Rhoes e McIntyre hanno concluso la loro alleanza.\nIntercontinental Champion (2011\u20132012).\nNel gennaio 2011, Rhodes ha affrontato Rey Mysterio in un match, durante il quale Mysterio ha colpito Rhodes sul volto ropendogli il setto nasale, ci\u00f2 ha portato Rhodes a dichiarare di non essere pi\u00f9 affascinante e che ha richiesto un intervento ricostruttivo facciale. Torna nella puntata di SmackDown! del 25 febbraio attaccando brutalmente Rey Mysterio, grazie alla complicit\u00e0 di suo padre Dusty Rhodes, rimuovendo addirittura la maschera al messicano. Fa il suo ritorno sul Ring nelle settimane successive a Smackdown! con un attire diverso, poich\u00e9 oltre alla maschera di protezione al naso, combatte con abito elegante, con grande aggressivit\u00e0 e senza il soprannome \"Dashing\". Il suo obiettivo \u00e8 Rey Mysterio ed i due si affronteranno poi a WrestleMania XXVII, dove a prevalere a sorpresa \u00e8 proprio Cody. Nella puntata di SmackDown! del 15 aprile, partecipa alla battle royal per decretare lo sfidante di Alberto Del Rio a WWE Extreme Rules nel match valido per il World Heavyweight Championship, ma viene eliminato da Rey Mysterio. A Extreme Rules affronta Rey Mysterio in un \"Falls Count Anywhere\" dove viene sconfitto.\nDopo il passaggio di Rey Mysterio a Raw tramite il draft, nella puntata di SmackDown del 13 maggio, sconfigge il suo ex tag team partner Ted DiBiase. Dopo questo match si riunisce a Ted DiBiase. In seguito a ci\u00f2 all'inizio ogni show si fa aiutare da alcuni dipendenti a distribuire al pubblico in prima fila i sacchetti di carta con funzione da maschera (massimo segno di umiliazione) facendogli anche da manager a bordo ring, per poi alla fine del match attaccare ogni volta l'avversario dell'amico con la Cross Rhodes per poi posizionarlo tramortito tra la prima e la seconda corda e mettergli il famoso sacchetto in testa. Le vittime sono state Trent Beretta e Daniel Bryan con cui inizia un feud. Alla fine a vincere la faida sar\u00e0 proprio Bryan.\nIl 1\u00ba luglio, Rhodes ottiene un'importante vittoria contro il Campione Intercontinentale Ezekiel Jackson. A WWE Money in the Bank non riesce a vincere il Ladder Match Money in The Bank di Smackdown vinto da Daniel Bryan. Nella puntata di SmackDown del 12 agosto sconfigge Ezekiel Jackson in un match valido per il WWE Intercontinental Championship conquistando la cintura per la prima volta in carriera. La settimana dopo, difende la sua cintura dall'assalto dell'ex campione. La stessa sera, partecipa alla battle royal per decretare lo sfidante di Randy Orton per il World Heavyweight Championship a WWE Night of Champions ma viene eliminato sempre da Jackson. Nella seguente puntata di SmackDown decide la fine dell'alleanza con Ted DiBiase, attaccandolo dopo il match perso contro Randy Orton. A WWE Night of Champions difende con successo il WWE Intercontinental Championship contro Ted DiBiase. Nella puntata di SmackDown del 23 settembre vince per squalifica contro Randy Orton, ma dopo il match viene attaccato in modo brutale da un furioso The Viper il quale lo riduce letteralmente a una maschera di sangue.\nNella puntata di SmackDown del 23 settembre vince per squalifica contro Randy Orton, ma dopo il match viene attaccato in modo brutale da un furioso The Viper il quale lo riduce letteralmente a una maschera di sangue. Nella puntata di Raw del 26 settembre interrompe un discorso del COO Triple H, lamentandosi dell'attacco di Randy Orton della settimana passata e insulta anche lo stesso King Of Kings che in risposta lo fa combattere in una 10-Men Battle Royal con il titolo intercontinentale in palio. Rhodes riesce a vincere la Battle Royal e a conservare il titolo eliminando per ultimo Sheamus, grazie all'interferenza di Christian. Nella puntata di SmackDown del 23 settembre affronta Sheamus per il Titolo Intercontinentale e perde per squalifica dopo l'intervento di Christian ai danni del Guerriero Celtico, conservando cos\u00ec il titolo. A fine serata attacca Randy Orton dopo il match contro Christian finito in Double Count-out. A Hell in a Cell difende il titolo Intercontinentale contro John Morrison. Inoltre sfoggia una nuova versione del titolo intercontinentale, nelle sembianze dell'originale WWF Intercontinental Heavyweight Championship. A Vengeance perde contro Randy Orton. Da qui in poi si priva della maschera e torna ad essere il personaggio di prima. Il 7 novembre, a Raw, viene annunciato che Cody far\u00e0 parte del Team Barrett, composto da lui, Jack Swagger, Wade Barrett, Hunico e Christian contro il Team Orton, formato da Randy Orton, Sheamus, Sin Cara, Mason Ryan e Kofi Kingston a Survivor Series nel 5-on-5 Traditional Survivor Series Tag Team match. Nel match delle Survivor Series batte il team Orton ed \u00e8 l'unico a sopravvivere insieme a Wade Barrett.\nInizia quindi un feud contro Booker T, feud che coinvolger\u00e0 anche Goldust, suo fratello nella realt\u00e0; a WWE TLC vince contro Booker T e si riconferma Intercontinental Champion. Al pay-per-view Royal Rumble prende parte al match tipico dell'evento, entrando con il numero 4. Dopo un'ottima prestazione (43 minuti sul ring, e 6 eliminazioni) viene eliminato insieme a The Miz da Big Show. Al pay-per-view Elimination Chamber entra con il numero 3 nell'Elimination Chamber Match di Smackdown per il World Heavyweight Championship, ma viene eliminato da Santino Marella con un Roll up.\nIl 20 febbraio a Raw prende parte alla Ten-Man Battle Royal per decidere lo sfidante di CM Punk per il WWE Championship a WrestleMania XXVIII, ma viene eliminato da Big Show. Successivamente aiuta Chris Jericho ad eliminare lo stesso Big Show, concedendogli la vittoria. Quest'ultimo si arrabbia e lo insegue nel backstage dando cos\u00ec inizio a un feud tra i due. A WrestleMania viene sconfitto da Big Show perdendo cos\u00ec la sua cintura.\nA Extreme Rules, vince contro Big Show facendolo scivolare dall'apron-ring. Il gigante, mette la gamba d'appoggio sul tavolo rompendolo quindi a trionfare \u00e8 Cody. A Nella puntata di Raw del 7 maggio, difende il titolo intercontinentale contro Big Show per count-out. A Over the Limit viene sfidato dal rientrante Christian a mettere in palio l'Intercontinental Championship e viene sconfitto perdendo cos\u00ec la cintura. A No Way Out, viene sconfitto da Christian e non riesce a riconquistare il titolo intercontinentale. A Money in the Bank non riesce a conquistare la preziosa valigetta, la quale \u00e8 vinta da Dolph Ziggler.\nInizia quindi una faida contro Sin Cara. Spiega su Twitter la ragione che lo ha spinto ad iniziarlo: la maschera. Infatti Rhodes vuole smascherare il lottatore messicano per far vedere in realt\u00e0 dietro alla maschera di Sin Cara si nasconde un viso brutto e meno affascinante del suo. A Night of Champions non riesce a vincere il titolo ed \u00e8 colui che subisce lo schienamento decisivo. Il 21 settembre a SmackDown sconfigge Daniel Bryan.\nAlleanza con Damien Sandow (2012\u20132013).\nNella puntata di Raw del 24 settembre, Cody e Damien Sandow, attaccano alle spalle Kane e Daniel Bryan. Successivamente, Cody annuncia la sua alleanza ufficiale con Sandow formando il Team Rhodes Scholars e dichiarando che presto saranno i campioni di coppia.\nAd Hell in a Cell i Rhodes Scholars sconfiggono, ma solo per squalifica, il Team Hell No che quindi rimane campione di coppia. Nella puntata di Main Event del 14 novembre, i Rhodes Scholars tentano ancora l'assalto ai titoli, ma vengono sconfitti da Bryan e Kane; durante il match Cody si infortuna dopo aver subito un Back Body Drop da Kane saltando le WWE Survivor Series 2012 il suo posto viene preso da David Otunga.\nAlla Royal Rumble, i Rhodes Scholars vengono sconfitti dal Team Hell No in un match valido per le cinture. La stessa sera, Rhodes prende parte alla Royal Rumble entrando con il numero 3, venendo eliminato dopo 27 minuti da John Cena. A SmackDown, dopo una decisione difficile, Sandow e Rhodes rompono il loro team, aggiungendo per\u00f2 che resteranno sempre migliori amici. Ricominciano dunque le carriere individuali per i due.\nA Money in the Bank, dopo il miglior match di tutta la sua carriera, ricevendo una grandissima ovazione dal pubblico, viene tradito crudelmente dal suo ex miglior amico Damien Sandow, che gli costa la vittoria del Money in the Bank Ladder Match contract per il World Heavyweight Championship. La notte dopo a Raw, Rhodes attacca Sandow e a SmackDown viene chiamato dallo stesso ex amico sul ring. Sandow nomina Rhodes \"protettore della valigetta\" e, dopo un primo momento in cui sembra che questi accetti e si riappacifichi con lui, lo colpisce con la valigetta alla testa confermando il suo turn face. Riesce a sconfiggere Damien Sandow a SummerSlam. Riesce a sconfiggere Damien Sandow a SummerSlam. Nella puntata del 2 settembre viene sconfitto da Randy Orton in un match molto combattuto, dove, per stipulazione, se avesse perso, sarebbe stato licenziato.\nAlleanza con Goldust (2013\u20132014).\nNella puntata del 2 settembre viene sconfitto da Randy Orton in un match molto combattuto, dove, per stipulazione, se avesse perso, sarebbe stato licenziato. Cody perde l'incontro a favore di Randy Orton e viene licenziato (kayfabe). Il 23 settembre a Raw, insieme a suo fratello Goldust, attacca lo Shield. A WWE Battleground 2013 insieme a Goldust batte in un tag team match con stipulazione speciale lo Shield ritornando a lavorare in WWE. Nella puntata di Raw del 14 ottobre diventa campione di coppia insieme a suo fratello sconfiggendo Seth Rollins &amp; Roman Reigns con l'aiuto di Big Show. Nella puntata di Smackdown del 18 ottobre Cody, in coppia con Goldust e Daniel Bryan sconfiggono lo Shield. Nella puntata di Smackdown del 25 ottobre Cody Rhodes insieme a Goldust, Big E Langston e Daniel Bryan sconfiggono lo Shield e Randy Orton in un 8-Man Tag Team Match. A Hell in a Cell Cody Rhodes e Goldust mantengono i titoli di coppia sconfiggendo lo Shield e gli Usos. Nell'edizione di Raw del 28 ottobre i Rhodes Brothers vengono sconfitti dai Real Americans in un Non Title Match. Nella puntata di SmackDown del 1\u00ba novembre i Rhodes Brothers e John Cena sconfiggono Damien Sandow e i Real Americans. Nella puntata di Raw del 4 novembre i due Rhodes e John Cena sconfiggono di nuovo Sandow e i Real American in un 6-Man Tag Team Match. Nella puntata di Raw del 18 novembre i Rhodes Brothers gli Usos, Daniel Bryan e CM Punk sconfiggono la Wyatt Family e lo Shield in un 12-Man Tag Team Match.\nAlle Survivor Series nel 5 vs 5 Traditional Survivor Series Elimination Tag Team match, Cody viene eliminato da Roman Reings e il suo Team perde perch\u00e9 Reings elimina nel finale Rey Mysterio con la Spear. Nella puntata di WWE Raw del 25 novembre due, insieme a Rey Mysterio perdono contro lo Shield in un 6 Man Tag Team Match. Nella puntata di WWE Raw del 2 dicembre la The Rhodes Dynasty e The Big Show perdono contro lo Shield.\nNella puntata di WWE SmackDown del 20 dicembre Cody Rhodes e Goldust perdono contro Luke Harper e Erick Rowan. A fine match la Wyatt Family prova ad attaccare i Tag Team Champion, ma Daniel Bryan interviene in salvataggio. Viene annunciato quindi un Six-Man Tag Team match con Daniel Bryan e i fratelli Rhodes contro la Wyatt Family. Il match viene vinto dal team face grazie ad un Knee Plus di Bryan. Nella puntata di WWE Raw del 23 dicembre Cody Rhodes, Daniel Bryan e Goldust vengono sconfitti dalla Wyatt Family. Nella puntata di WWE SmackDown del 27 dicembre Cody Rhodes perde contro Antonio Cesaro. Alla Royal Rumble 2014 perde insieme a Goldust i Tag Team Champioship contro i New Age Outlaws (Road Dog e Billy Gunn).\nNella puntata di Raw successiva al PPV la \"Brotherhood\" perde contro i New Age Outlaws non riuscendo a riconquistare i titoli di coppia. A Elimination Chamber nel Kickoff Cody e Goldust sconfiggono Curtis Axel e Ryback. A WrestleMania XXX prende parte alla battle royal dedicata ad Andr\u00e9 The Giant non riuscendo a vincerla venendo eliminato da Alberto Del Rio. A Payback la Brotherhood viene sconfitta dai RybAxel. A seguito di questa sconfitta Cody dice al fratello che si sarebbe impegnato a cercargli un tag-team partner migliore di lui: nelle settimane successive gli affianca R-Truth, Sin Cara e Kofi Kingston, senza che per\u00f2 Goldust riesca a vincere.\nPersonaggio di Stardust (2014\u20132016).\nNella puntata di Raw del 16 giugno si presenta con una nuova gimmick, quella di Stardust, con un abbigliamento molto simile a quello di Goldust, al fianco del fratello nel match contro i RybAxel, vincendo il match e ponendo fine alla crisi. A Money in the Bank il duo sconfigge i RybAxel. Nella puntata del 25 agosto alla fine di un match di coppia valevole per i titoli di coppia contro gli Usos, finito per\u00f2 per count-out, Stardust e Goldust decidono di infierire sui fratelli samoani facendo presagire ad un turn heel. A Night of Champios, Stardust e Goldust diventano i nuovi campioni di coppia WWE sconfiggendo gli Usos. A Hell in a Cell difendono con successo i WWE Tag Team Championship dall'assalto degli Usos. Alle Survivor Series perdono i titoli di coppia per mano di The Miz e Damien Mizdow in un Fatal 4-way tag team match che ha incluso gli Usos e i Los Matadores. La notte seguente a Raw non riescono a riconquistare i Titoli venendo sconfitto dai neo campioni The Miz e Damien Mizdow. Nel kick-off di Gold &amp; Stardust vengono sconfitti dai due membri del New Day composto da Big E e Kofi Kingston. Nella puntata di SmackDown del 9 gennaio 2015, partecipano ad un Triple threat tag team match valido per i WWE Tag Team Championship contro The Miz e Damien Mizdow e contro gli Usos dove a vincere sono questi ultimi che mantenendo le cinture. Alla Royal Rumble prende parte al Royal Rumble match entrando con il numero 13, ma viene eliminato da Roman Reigns. Nella puntata di Raw del 2 febbraio, Stardust e Goldust vengono sconfitti dagli Ascension, dopo il match iniziano i primi screzi tra i due dopo che Goldust ha chiamato suo fratello \"Cody\", quest'ultimo dice di non chiamarlo mai pi\u00f9 Cody. Nella puntata di Raw del 16 febbraio, dopo aver perso contro il New Day, Stardust attacca Goldust con una Cross Rhodes. A Fastlane, viene sconfitto da Goldust. A causa dello scarso interesse del pubblico, la faida tra i due fratelli \u00e8 stata subito accantonata e a WrestleMania 31, invece del match definitivo tra i due, Goldust partecipa alla \"Andr\u00e8 the Giant Memorial Battle Royal\", mentre Stardust prende parte al Ladder match valido per l'Intercontinental Championship che viene vinto da Daniel Bryan. Nella puntata di Raw del 6 aprile fallisce l'assalto allo United States Championship venendo sconfitto da John Cena.\nNella puntata di Raw del 27 aprile Stardust partecipa al torneo King of the Ring, venendo sconfitto ai quarti di finale da R-Truth. Proprio per quella sconfitta inizia una faida con quest'ultimo, ma viene sconfitto da R-Truth nel kick-off di Payback. Nel kick-off di Elimination Chamber sconfigge Zack Ryder. A SummerSlam Stardust e King Barrett vengono sconfitti da Neville e Stephen Amell. Nella puntata di SmackDown del 3 settembre si allea con gli Ascension formando i Cosmic Wasteland. A Night of Champions, nel kick-off, Stardust e gli Ascension sconfiggono Neville e Lucha Dragons in un six-man tag team match. All'inizio di dicembre ha cominciato una faida con Titus O'Neil, ma in tutte le occasioni \u00e8 stato quest'ultimo a trionfare.\nNella puntata di \"Raw\" del 15 febbraio 2016 Stardust ha avuto l'opportunit\u00e0 di conquistare l'Intercontinental Championship, senza avere per\u00f2 successo, in un match che includeva anche il campione Dean Ambrose, Tyler Breeze, Kevin Owens e Dolph Ziggler. Ha successivamente una nuova occasione di conquistare l'Intercontinental Championship il 3 aprile a WrestleMania 32 in un Ladder match che includeva, oltre al campione Kevin Owens, anche Dolph Ziggler, Sin Cara, The Miz, Sami Zayn e Zack Ryder, dove \u00e8 quest'ultimo a trionfare. Il 28 aprile a \"SmackDown\" viene sconfitto da Apollo Crews e questo si rivela essere il suo ultimo match in WWE, dato che il 22 maggio Rhodes e sua moglie Eden lasciano la federazione.\nTotal Nonstop Action (2016\u20132017).\nIl 22 settembre viene annunciato dalla compagnia di Nashville la presenza a Bound For Glory di Cody e sua moglie Brandi Rhodes. Il 2 ottobre a Bound for Glory (2016) i due debuttano attaccando Mike Bennett e Maria Kanellis alla fine del match tra quest'ultima e Gail Kim per il TNA Knockout's Championship. Nell'episodio del 6 ottobre di Impact Wrestling Cody dichiara senza giri di parole di essere venuto in TNA per vincere l'alloro massimo della compagnia, ma viene attaccato da Bennett e scoppia una rissa. Nell'episodio del 13 ottobre debutta nel ring sconfiggendo Mike Bennett. La settimana successiva sfida senza successo Eddie Edwards per il TNA World Heavyweight Championship e a fine match lui e sua moglie vengono attaccati alle spalle da Bennett e Maria. Cody e Brandi chiudono la rivalit\u00e0 con The Miracle e consorte la settimana seguente battendoli in un Mixed Tag Team match, ma viene attaccato durante i festeggiamenti da Lashley, il quale ha voluto dargli una lezione per aver osato sfidare Edwards per il titolo prima di lui nonostante sia l'ultimo arrivato. Rhodes si allontana per un po' da Impact per onorare altri impegni nelle indies.\nRitorna on screen nella puntata di Impact del 23 febbraio 2017 per ringraziare Moose, il quale ha aiutato Brandi durante gli ultimi mesi ad Orlando mentre lui era via. Tuttavia, quando scopre che Moose ha dato il suo numero alla moglie, lo attacca accecato dalla gelosia e turna heel. Nella puntata del 2 marzo attacca Moose alle spalle e anche il commentatore Josh Mathews. Nelle settimane seguenti tenta di provocare Moose per convincerlo ad affrontarlo in un match con l'Impact Grand Championship in palio: ottiene ci\u00f2 che vuole dopo aver attaccato alle spalle l'ex giocatore di football con una sedia prima di un incontro con Eli Drake. Il 30 marzo i due si affrontano con l'Impact Grand Championship in palio, ma ad uscirne vittorioso \u00e8 l'atleta di colore. Con questo match Cody conclude gli impegni con Impact Wrestling e lascia la compagnia.\nRing of Honor (2017\u20132019).\nA ROH Honor Reigns Supreme 2017 sconfigge, insieme al compagno del Bullet Club Adam Cole, The Addiction. Prosegue intanto durante gli show televisivi la rivalit\u00e0 con Lethal, il quale, per fronteggiare Cody e il BC, si allea con i Briscoe Brothers. Il 4 marzo il Bullet Club (Cody, Hangman Page e Frankie Kazarian) sconfigge la squadra formata da Jay Lethal, Mark Briscoe e Jay Briscoe a ROH Manhattan Mayhem 2017. La rivalit\u00e0 tra i due sembra concludersi il primo aprile a ROH Supercard of Honor 2017 quando Lethal batte il figlio dell'American Dream in un Texas Bullrope match. La serata per Cody non \u00e8 per\u00f2 finita: infatti alla fine del match che vede Christopher Daniels difendere il ROH World Championship contro Dalton Castle, il Grandson of a Plumber attacca i due ed espone le sue mire al ROH Tile. Il Fallen Angel, desideroso di vendetta, accetta la sfida e decide di mettere il suo titolo in palio durante la terza serata di ROH/NJPW War of the Worlds 2017. Il match viene per\u00f2 stravolto da Jay Lethal che riesce ad inserirsi nel match dopo aver vinto un First Contender 4 Way match. Il match del 12 maggio, divenuto un affare a tre, viene vinto da Daniels che resta campione. Il 23 giugno 2017 sfida Christopher Daniels ad un match titolato all'evento ROH Best in the World 2017 tenutosi nella stessa data: il match ha visto trionfare proprio Cody, che si laurea per la prima volta nella sua carriera campione del mondo.\nLa sera successiva difende il titolo nella rivincita contro Daniels in un 2 out of 3 Falls match. Il 7 luglio difende il ROH Title ad un evento APW contro Willie Mack e due giorni dopo ripete l'impresa allo show Glory War of the New Age contro Michael Elgin. Il 4 agosto il Title vs Title match per il ROH Championship di Cody e il CW World Championship di Elia Markopoulos finisce in no contest, ma la sera successiva difende il titolo contro Scorpio Sky ad un evento WrestleCircus. Il 19 agosto, a ROH War of the Worlds UK: Liverpool, conserva la cintura dall'assalto di Seiya Sanada.Inoltre durante l'evento il Bullet Club (Young Bucks e Hangman Page) sconfigge il team di Dalton Castle e The Boys vincendo i ROH World Six-Man Tag Team Championship che viene difeso secondo la \"Bullet Club Rule\" (Freebird rule). Nella puntata settimanale del 16 settembre Cody effettua un promo nel quale afferma che lo storico Code of Honor della compagnia \u00e8 ormai superato e che il giusto modo per mostrare rispetto ad un campione amato come lui \u00e8 attraverso il bacio al suo \"Ring of Honor\" (gioco di parole basato sull'ambivalenza del termine \"ring\" che significa anche \"anello\" in inglese): inizia cos\u00ec a portare durante i match un anello che fa baciare ai fan come segno di riverenza e agli avversari come sfregio.\nIl 22 settembre, nel main event di ROH Death Before Dishonor 2017, affronta e sconfigge in un incontro per il titolo ROH il leader della Suzuki-gun e NEVER Openweight Champion Minoru Suzuki nel match di debutto negli USA della leggenda nipponica. Il 23 settembre viene annunciato che l'ex Stardust ha firmato un accordo pluriennale con la compagnia che gli permetter\u00e0 di esibirsi anche in NJPW e alcune indies. Nella puntata di ROH TV del 30 settembre mantiene il ROH World Championship contro il vincitore della Honor Rumble 2017 ed ex membro del Bullet Club Frankie Kazarian. Le quattro giornate di ROH/NJPW Global War 2017 si rivelano estremamente positive per l'American Nightmare: nella prima giornata sconfigge il CHAOS (Toru Yano e YOSHI-HASHI) in coppia con Scurll; nella seconda, sempre insieme a The Villain e Kenny Omega, difende i ROH Six Man Tag Team Titles dall'assalto del CHAOS (Toru Hyano, YOSHI-HASHI e Will Ospreay); durante la terza mantiene con successo il titolo massimo contro KUSHIDA; infine nell'ultima batte, insieme ai fratelli Jackson e Adam Page, Search and Destroy (Alex Shelley, Chris Sabin, Jay White e Jonathan Gresham). Nella successiva puntata di ROH TV difende il titolo massimo contro Cheeseburger. Il 15 dicembre, a Final Battle, Cody perde il titolo contro Dalton Castle. A ROH 16th Anniversary vince il suo grudge match contro Matt Taven. A Best in the World 2018 prova ancora l'assalto al titolo mondiale di Castle in un Three Way match assieme a Marty Scurll senza successo. Ci riprova la sera successiva in un Four Corner Survival match tra lui, il campione Castle, Matt Taven e Jay Lethal con quest'ultimo che conquista il titolo. Nella puntata del 28 agosto Cody e gli Young Bucks sconfiggono The Kingdom e riconquistano i ROH World Six-Man Tag Team Titles. I titoli vengono difesi per la prima volta dopo un paio di settimane dall'assalto del team di Silas Young, Beer City Bruiser e Brian Milonas. A Glory by Honor respingono l'assalto dei SoCal Uncensored.\nNew Japan Pro-Wrestling (2017\u20132019).\nIl 10 dicembre 2016 sul canale della NJPW viene annunciato l'ingaggio da parte del Bullet Club di Rhodes. Debutta sconfiggendo Juice Robinson il 4 gennaio a NJPW WrestleKingdom 11 come \"The American Nightmare\" Cody. Il 26 febbraio, nella prima giornata di ROH/NJPW Honor Rising: Japan 2017, il Bullet Club (rappresentato da lui e Hangman Page) perde contro Jay Lethal e Katsuyori Shibata ma, nella seconda giornata, il BC (Cody, Kenny Omega e The Young Bucks) sconfigge il team formato dai Briscoe Brothers e i membri del CHAOS Will Ospreay e Kazuchika Okada. Il 3 maggio batte David Finlay a NJPW Wrestling Dontaku 2017. Nelle prima giornata di ROH/NJPW War of the Worlds 2017 riesce a prevalere contro Will Ospreay e nella seconda, insieme al BC (Hangman Page e The Young Bucks), escono sconfitti dal confronto col CHAOS (Ricky Romero, Will Ospreay, Trent Baretta e Hirooki Goto). A NJPW Road to Dominion 2017, il 9 giugno 2017, il BC (Cody, Tama Tonga, Tanga Loa e Bad Luck Fale) prevale sul team formato dai War Machine, David Finlay e Michael Elgin. Elgin e Cody si affrontano anche a NJPW Dominion in un match che vede The American Nightmare vincitore. Durante la prima giornata di NJPW G1 Special In USA, il 1 luglio, affronta senza successo Kazuchika Okada per l'IWGP Heavyweight Championship mentre nella seconda serata ottiene una piccola rivincita come membro del BC (insieme a Yujiro Takahashi, Bad Luck Fale e Mary Scurll) sconfiggendo il team formato da Briscoe Brothers e CHAOS (Okada e Ospreay). Nonostante il Grandson of a Plumber non partecipi all'annuale G1 Climax per lasciare spazio ad altri membri del Club, combatte spesso in match di coppia. Durante la XVII giornata il team formato da War Machine, Michael Elgin, Ryusuke Taguchi e Ricochet batte il BC (Cody, Chase Owens, Hangman Page e Young Bucks), ma la rivincita del giorno dopo ha esito opposto. Nella serata del XIX giorno del torneo lui e Hangman Page falliscono l'assalto agli IWGP Tag Team Championship detenuti dai War Machine. Anche le tre serate di NJPW/ROH War of the Worlds: UK si rivelano molto impegnative per l'ex Stardust: nonostante il primo giorno il Bullet Club (Cody, Page, Scurll e Young Bucks) perda contro Los Ingobernables de Japon (Tetsuya Naito, EVIL, BUSHI, Sanada e Hiromu Takahashi), il secondo giorno difende l'ROH World Title contro Sanada e il terzo giorno, in coppia con Scurll, sconfigge The Addiction. A Wrestle Kingdom 12 viene sconfitto da K\u014dta Ibushi.\nFin dagli ultimi mesi del 2017, Cody comincia a mostrarsi insofferente nei confronti del leader Kenny Omega, arrivando quasi a mettersi le mani addosso. Il tutto inizia a NJPW Dominion quando, durante il match per il titolo massimo tra il campione Okada e Omega, Cody cerca senza successo di gettare la spugna di sua iniziativa poich\u00e9 ritiene Omega arrivato al limite, facendo per\u00f2 imbestialire il suo alleato. Altra situazione critica \u00e8 quella di ROH/NJPW Global Wars dove stavolta \u00e8 Omega che prova a gettare la spugna per Rhodes durante il match contro Kazuchica Okada, distraendo l'ex Stardust e causandone la sconfitta. La scintilla che fa scoppiare la faida \u00e8 a NJPW New Beginning in Sapporo!! 2018; al termine del main event della serata, in cui il canadese perde l'IWGP United States Heavyweight Championship contro Jay White, i due hanno un acceso diverbio (causato dal Cleaner che ha impedito a Page di sfidare il nuovo campione, con Rhodes che accusa Omega di ostacolare il successo degli altri membri) che viene inizialmente placato dal resto del gruppo, degenera dopo una Cross Rhodes a tradimento in un pestaggio ai danni di Omega, che viene infine salvato da K\u014dta Ibushi, ex tag team partner nei Golden Lovers, a sua volta aiutato da Omega sempre durante un pestaggio a opera di Cody qualche giorno prima. Si formano cos\u00ec due fazioni interne nel BC: quella di Omega, spalleggiato dalla maggioranza dei membri e da Ibushi come esterno, e quella di Cody, supportato da Hangman Page e Marty Scurll. A NJPW/ROH Honor Rising 2018 la coppia Scurll/Cody viene sconfitta dai Golden Lovers. A NJPW Strong Style Evolved 2018 invece sconfiggono i Guerrillas of Destiny (Tama Tonga e Tanga Loa). A Sakura Genesis 2018 stavolta vince, insieme a Hangman Page, contro i Golden Lovers. Omega e Rhodes decidono infine di affrontarsi per stabilire chi sia il vero leader del gruppo. Lo scontro avviene a ROH Supercard of Honor XII dove a prevalere, grazie ad un intervento sbagliato dai Bucks, \u00e8 Cody che cos\u00ec estromette Kenny Omega dalla stable. I due si affrontano nuovamente il 7 luglio all'evento G1 Special in San Francisco, ma stavolta in palio c'\u00e8 anche l'IWGP Heavyweight Championship del canadese, che riesce a mantenerlo dopo un match durissimo.Quando nel finale Omega viene attaccato dai membri tongani del Bullet Club, desiderosi di riportare la stable alle sue origini, Cody interviene in aiuto di Omega ponendo fine alla loro rivalit\u00e0.\nIl successivo 30 settembre, all'evento Fighting Spirit Unleashed, sconfigge Juice Robinson e vince l'IWGP United States Championship, il suo primo titolo nella federazione nipponica. Durante la stessa sera annuncia di essersi inserito nel match per l'IWGP World Title tra Omega e Kota Ibushi di King of Pro Wrestling 2018, dove per\u00f2 \u00e8 proprio lui a subire lo schienamento che permette a Kenny di mantenere il titolo.\nIl 24 ottobre, dopo una serie di scontri incrociati tra Elite e Firing Squad (le due fazioni interne al Bullet Club), Cody annuncia di aver lasciato il gruppo. Durante la Jericho Cruise (evento svoltosi su una nave da crociera organizzato da Chris Jericho) Cody, Omega e Page sconfiggono Y2J e i fratelli Jackson, ma non solo: infatti gli ex membri del BC annunciano il passaggio di The Elite da sottogruppo a stable a s\u00e9 stante con Cody, Adam Page e Marty Scurll come nuovi membri.\nIl 4 gennaio 2019, a Wrestle Kingdom 13, Cody ha perso l'IWGP United States Championship contro Juice Robinson dopo 96 giorni di regno; il mese successivo lascia la federazione.\nAll Elite Wrestling (2019\u20132022).\nIl 1\u00ba gennaio 2019, sulla scia del successo di \"All In\" Cody, assieme agli Young Bucks, annuncia di aver dato vita ad una federazione, la All Elite Wrestling, e fissa il primo pay-per-view della stessa, denominato \"Double or Nothing\", per il 25 maggio successivo. All'evento Cody sconfigge il fratello Dustin Rhodes. All'evento successivo, Fyter Fest, lotta contro Darby Allin in un incontro finito in pareggio per tempo limite. A Fight for the Fallen viene sconfitto dagli Young Bucks in un match di coppia assieme a Dustin. Ad All Out sconfigge Shawn Spears. Risultando il detentore del miglior record di vittorie/sconfitte, Cody guadagna un match per l'AEW World Championship contro Chris Jericho, ma viene sconfitto per sottomissione e tradito dal suo protetto MJF.\nIl 29 febbraio 2020 a \"Revolution\", Cody ha perso, per shienamento, dopo che MJF lo ha colpito scorrettamente in faccia con il suo Dynamite Diamond Ring. Nei mesi successivi, Cody diventer\u00e0 il primo TNT Champion, difendendo il titolo a \"Dynamite\" con cadenza settimanale. Il 22 agosto, durante una delle sue difese nello show del mercold\u00ec perde la cintura contro Mr. Brodie Lee, assentandosi poi per diverse settimane. Tornato per riprendersi il titolo, il 7 ottobre sconfigge il leader del Dark Order conquistando per la seconda volta il titolo. Dopo aver difeso con successo la cintura contro Orange Cassidy, a \"Full Gear\" affronta Darby Allin, che gli strapper\u00e0 via dalla vita il titolo. Allo stesso evento, torna ad esibirsi con il ring name Cody Rhodes, dopo che la WWE (detentrice del nome), non ha rinnovato la licenza.\nIl 25 dicembre 2021 nella puntata di Rampage conquista per la terza volta in carriera il TNT Championship.\nIl contratto di Rhodes con la All Elite Wrestling scadette il 31 dicembre 2021, salvo comparire fino a febbraio 2022 a gettone, dichiarando pi\u00f9 di una volta che il rinnovo era solo una formalit\u00e0. Tuttavia il 15 febbraio 2022, annunci\u00f2 il suo addio alla federazione, insieme alla moglie Brandi."}
{"id": "1265614", "revid": "110157", "url": "https://it.wikipedia.org/wiki?curid=1265614", "title": "Stainztal", "text": "Stainztal \u00e8 una frazione di 1 444 abitanti del comune austriaco di Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Stainz assieme agli altri ex comuni di Georgsberg, Marhof, Rassach e Stallhof."}
{"id": "1265615", "revid": "1573940", "url": "https://it.wikipedia.org/wiki?curid=1265615", "title": "Chiesa di Santo Stefano (Grezzano)", "text": "La chiesa di Santo Stefano \u00e8 un luogo di culto cattolico di Grezzano, frazione del comune di Borgo San Lorenzo, in provincia di Firenze, nel territorio dell'Arcidiocesi di Firenze.\nStoria.\nGi\u00e0 documentata nel 1086, quando il suo rettore \u00e8 ricordato in un contratto enfiteutico, nel corso dei secoli \u00e8 stata oggetto di numerose ristrutturazioni, fino all'ultimo intervento del 1963. Nel 1937 nella chiesa fu posta una lumiera in ferro battuto, nel 1939 fu demolita la cantoria, rimosso l'organo e collocato nel coro.\nDescrizione.\nLo stile \u00e8 romanico, con l'esterno in pietra.\nAll'interno conserva una \"Via Crucis\" in legno, un tabernacolo in terracotta invetriata della bottega di Giovanni della Robbia e un ciborio in pietra serena scolpita di manifattura fiorentina della fine del XV secolo.\nQui si trovava la \"Pala dello Spedalingo\" di Rosso Fiorentino, agli Uffizi dall'anno 1900."}
{"id": "1265616", "revid": "767487", "url": "https://it.wikipedia.org/wiki?curid=1265616", "title": "Stallhof", "text": "Stallhof \u00e8 una frazione di 535 abitanti del comune austriaco di Stainz, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Stainz assieme agli altri ex comuni di Georgsberg, Marhof, Rassach e Stainztal."}
{"id": "1265621", "revid": "110157", "url": "https://it.wikipedia.org/wiki?curid=1265621", "title": "Sulmeck-Greith", "text": "Sulmeck-Greith \u00e8 una frazione di 1 318 abitanti del comune austriaco di Sankt Martin im Sulmtal, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Sankt Martin im Sulmtal."}
{"id": "1265624", "revid": "226458", "url": "https://it.wikipedia.org/wiki?curid=1265624", "title": "Trah\u00fctten", "text": "Trah\u00fctten \u00e8 una frazione di 396 abitanti del comune austriaco di Deutschlandsberg, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Deutschlandsberg assieme agli altri ex comuni di Bad Gams, Freiland bei Deutschlandsberg, Kloster e Osterwitz."}
{"id": "1265625", "revid": "858577", "url": "https://it.wikipedia.org/wiki?curid=1265625", "title": "Unterbergla", "text": "Unterbergla \u00e8 una frazione di 1 338 abitanti del comune austriaco di Gro\u00df Sankt Florian, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Gro\u00df Sankt Florian."}
{"id": "1265628", "revid": "1543377", "url": "https://it.wikipedia.org/wiki?curid=1265628", "title": "Sue Grafton", "text": "Biografia.\nNata nel 1940 a Louisville, Kentucky, Sue Grafton \u00e8 la seconda figlia dell'insegnante Vivian Harnsburger e di C.W. Grafton, avvocato, scrittore occasionale di romanzi gialli. Cresciuta con la sorella Ann, la scrittrice trascorre un'infanzia difficile a causa dei problemi di alcolismo dei genitori. La madre, in particolare, a causa della sua condizione esce di casa solo raramente, e le due sorelle crescono senza il sostegno delle figure genitoriali.\nCome dichiarato dalla stessa Grafton, la sua infanzia fin\u00ecsce all'et\u00e0 di cinque anni, e questa situazione la fa crescere ribelle, indipendente, libera nello spirito, curiosa, ma anche piuttosto ansiosa e paurosa. Nel 1960 la madre viene ricoverata in ospedale e operata per rimuovere un cancro all'esofago. Una volta dimessa si suicida, e il padre dopo un anno si risposa. In quello stesso periodo, all'et\u00e0 di vent'anni, Sue si sposa con l'intenzione di abbandonare al pi\u00f9 presto la casa in cui \u00e8 vissuta. \nFrequenta prima l'Universit\u00e0 di Louisville e poi la Western Kentucky University. Nel 1961 si laurea in letteratura inglese, ma si iscrive anche a corsi di discipline umanistiche come storia dell'arte. \u00c8 inoltre iscritta al Pi Beta Fi (\u03a0\u0392\u03a6), una confraternita femminile internazionale. \nDopo la laurea trova impiego in un ospedale, poi come cassiera e come segretaria in uno studio medico a Santa Monica, in California.\nCarriera.\nSue Grafton inizia a scrivere all'et\u00e0 di 18 anni, dopo aver letto uno dei gialli di Mickey Spillane, padre del genere hard-boiled, che con Agatha Christie diventer\u00e0 il suo ispiratore. Completa il suo primo romanzo quattro anni dopo e negli anni successivi scrive altri sei manoscritti, ma delle sette opere realizzate fino a quel momento solo due vengono pubblicate, \"Keziah Dane\" e \"The Lolly-Madonna War.\" Grafton avrebbe successivamente distrutto i manoscritti dei suoi primi cinque romanzi inediti. \nVisto lo scarso successo ottenuto si orienta verso la scrittura di sceneggiature e per circa quindici anni produce sceneggiature per numerosi film, tra cui \"Sex and the Single Parent\" (1979), \"Mark, I love You\" (1980) e \"Nurse\" (1980). Vende i diritti cinematografici del suo romanzo \"The Lolly-Madonna War\" (1969) e collabora alla scrittura della sceneggiatura del film. \nLa sua sceneggiatura per \"Walking Through the Fire\" vince nel 1979 il premio Christopher Award. In collaborazione con il marito, Steven Humphrey, adatta due romanzi di Agatha Christie per il piccolo schermo, \"Miss Marple nei Caraibi\" e \"Giorno dei morti\", diventato il film \"Agatha Christie. Cianuro a colazione\" (1983), e scrive due ulteriori sceneggiature, \"A\" \"Killer in the family\" (1983) e \"Love on the run\" (1985). \u00c8 anche autrice della storia su cui basa la sceneggiatura del film \"Svengali\" (1983), prodotto per essere distribuito sul piccolo schermo. \nA seguito della sua esperienza come sceneggiatrice e le maggiori conoscenze acquisite su come strutturare una storia, impostare un dialogo, far procedere l'azione narrativa, Grafton si sente pronta per cimentarsi nuovamente con il genere narrativo. Fonte di ispirazione per la sua nuova produzione sono i dissapori vissuti in quel periodo con il marito: prossima al divorzio e in lotta per l'affidamento dei figli, Grafton confessa di aver preso spunto per i suoi romanzi dai modi immaginati per uccidere o menomare l'ex partner. \nL'autrice \u00e8 sempre rimasta molto affascinata dai gialli che contenevano nel titolo un elemento ricorrente, in grado di collegarli ai successivi, come ad esempio le opere di John D. MacDonald, nelle quali l'elemento connotante del titolo \u00e8 rappresentato da un colore, e quelli di Harry Kemelman, nei quali \u00e8 contenuto il riferimento ai giorni della settimana. L'idea di scrivere una serie di romanzi legati dalla successione delle lettere dall'alfabeto, le viene leggendo \"The Gashlycrumb Tinies\" di Edward Gorey, un libro illustrato che in ordine alfabetico presenta le storie di 26 bambini, ognuno identificato da una lettera, e delle loro svariate morti, corredate dalle illustrazioni dello stesso scrittore.\nA partire dal 1982 inizia a pubblicare una serie di gialli, \"Alphabet series\", che ha per protagonista la detective Kinsey Millhone, ambientata nella citt\u00e0 fittizia di Santa Teresa. I titoli sono costituiti da una lettera dell'alfabeto seguita da un termine pertinente al mondo del crimine, ad eccezione del 24\u00b0, chiamato semplicemente \"X\". Dopo l'uscita di \"\"G\" come guai\" (1990) Grafton abbandona l'ambiente di Hollywood e la sua attivit\u00e0 come sceneggiatrice, mai particolarmente amata, per dedicarsi completamente alle sue opere. Dir\u00e0: \"Kinsey Millhone \u00e8 stato il mio piccolissimo piccone con cui sono uscita di prigione\". \nIl 29 dicembre 2017 la scrittrice, da tempo ammalata di cancro, muore senza poter neppure iniziare l'ultimo libro della serie, di cui aveva gi\u00e0 annunciato il titolo nel 1991: \"Z is for Zero.\"\nLa sua famiglia ha escluso ulteriori adattamenti dei suoi libri, o qualsiasi uso di ghostwriter per concludere o continuare la serie.\n\"L'alfabeto del crimine\".\nLa serie di romanzi polizieschi che ha reso Sue Grafton nota al pubblico \u00e8 conosciuta come \"L'alfabeto del crimine (Alphabet series),\" in cui i volumi sono fra loro legati dalla presenza nel titolo di termini che hanno a che fare con il crimine, in successione alfabetica. Il primo romanzo della serie, \"\"A\" come alibi\", scritto ed ambientato nel 1982, \u00e8 seguito da \"\"B\" come bugiardo\", \"\"C\" come cadavere,\" e cos\u00ec via, per giungere a ala Y, il suo ultimo giallo, scritto nel 2016. L'ultimo romanzo della serie, preannunciato dall'autrice, \"\"Z\" is for Zero,\" non verr\u00e0 mai scritto.\nLa serie si svolge nella citt\u00e0 fittizia di Santa Teresa, in California, basata a sua volta sulla citt\u00e0 di Santa Barbara, nelle cui vicinanze, nella periferia a Montecito, viveva la scrittrice. Il nome fittizio risulta essere un tributo allo scrittore statunitense Ross Macdonald che, sempre avendo in mente Santa Barbara, lo invent\u00f2 ed us\u00f2 per primo nel suo romanzo \"Bersaglio mobile\" (\"The moving target\", 1949) e nel successivo \"L'uomo sotterraneo\" (\"The underground man\", 1971). Se il primo romanzo risulta essere ambientato nello stesso anno in cui \u00e8 stato scritto (1982), nei successivi il tempo della storia prosegue pi\u00f9 lentamente del tempo reale. Ad esempio \"\"Q\" come Quore\" \u00e8 ambientato nel 1987, ma \u00e8 stato scritto nel 2002. L'ultimo romanzo, \"\"Y\u201d is for Yesterday,\" pubblicato nel 2017, \u00e8 \"a\"mbientato nel 1989 e risulta particolarmente attuale per le tematiche trattate, come il bullismo e gli abusi anche a sfondo sessuale.\nProtagonista dei romanzi \u00e8 Kinsey Millhone, un'investigatrice privata residente a Santa Teresa: le storie sono raccontate dal suo punto di vista e utilizzano termini diretti e crudi, in modo del tutto ricollegabile alla tradizione del genere poliziesco cosiddetto \"hard-boiled\". Millhone \u00e8 descritta soprattutto nella sua attivit\u00e0 professionale, le informazioni sulla sua vita privata sono scarne, e saranno rivelatie nel corso dei vari capitoli della serie. Caso emblematico \u00e8 la figura di Henry, il suo locatore, che diventer\u00e0 per l'investigatrice una sorta di padre putativo. Ulteriori esempi sono la scoperta di legami di parentela prima sconosciuti, quali i difficoltosi rapporti con la nonna e i cugini in \"\"J\" come Judgement,\" o i riferimenti agli ex-mariti: il primo, Mickey Magruder, in \"\"O\" come Omicidio,\" il secondo, Daniel, raccontato in \"\"E\" come esplosione\". \nSue Grafton non ha negato una sua somiglianza con il suo personaggio, da lei stessa definita il suo alter ego: \"Kinsey \u00e8 come avrei potuto essere se non mi fossi sposato giovane e non avessi avuto figli\". Il legame fra le vicende personali dell'autrice e l'investigatrice privata protagonista della sua serie pi\u00f9 famosa \u00e8 rilevabile in alcuni elementi: Kinsey, come Grafton, \u00e8 sposata e divorziata due volte. \u00c8 orfana, e il tragico evento della morte dei genitori \u00e8 avvenuto quando Kinsey aveva cinque anni, la stessa et\u00e0 in cui Grafton ha dichiarato essersi conclusa la sua infanzia.\nIn vita l'autrice si \u00e8 rifiutata di vendere i diritti per un'eventuale trasposizione cinematografica o televisiva dei suoi romanzi, pur avendo dichiarato in passato di aver immaginato Debra Winger per il ruolo di Kinsey. In un'intervista ha sostenuto di non voler legare il suo personaggio al viso di una particolare attrice, togliendo ai lettori la libert\u00e0 di immaginarla secondo le loro aspettative. Il suo desiderio di mantenere un totale controllo sulle sue opere, unito all'esperienza pregressa, come sceneggiatrice, nel mondo hollywoodiano, l'avrebbero spinta ad allontanarsi dal cinema: anche se in quel contesto ha ammesso di aver maturato esperienze positive, quel periodo non le ha lasciato un buon ricordo, a causa della scarsa libert\u00e0 e del controllo che tradizionalmente veniva esercitato sugli scrittori.\nMetodo di lavoro e rapporto con i lettori.\nLa parte creativa e le ricerche correlate alla stesura di ogni romanzo hanno sempre avuto per l'autrice un ruolo fondamentale. Nella fase ideativa Grafton si \u00e8 sempre basata su un attento e minuzioso lavoro di ricerca e documentazione, testimoniato dall'utilizzo di note e appunti raccolti in una sorta di diario. Ogni caso trattato \u00e8 stato preceduto da letture approfondite di giornali, testi e manuali sui soggetti affrontati o correlati al romanzo in questione, da contatti diretti con le persone coinvolte in prima linea nel mondo del crimine: investigatori privati, poliziotti, amministratori di istituti penitenziari, medici legali, avvocati. Ad esempio la stesura di \"\"O\" come Omicidio\" \u00e8 stata accompagnata dalla scrittura di otto diari e 376 pagine di note, la lettura di una quindicina di libri sul periodo della guerra in Vietnam e il coinvolgimento di un elevato numero di persone, tra cui il primario dei servizi del pronto soccorso dell'UCLA, l'Universit\u00e0 della California, alcuni investigatori privati di Los Angeles, bibliotecari, manager di azienda e un veterano di guerra. I materiali sono poi sottoposti al metodo definito dall'autrice \"gioco di supposizioni\", un procedere a tentativi ed errori finch\u00e9 non viene trovata la soluzione migliore. Il risultato \u00e8 che i suoi romanzi appaiono molto realistici perch\u00e9 il metodo seguito permette di evitare errori di incongruenza con la realt\u00e0. Ad esempio, il titolo originario di \"\"K\" is for kidnap\" (rapimento) \u00e8 stato modificato in itinere in \"\"K\" come Killer,\" dopo che l'autrice, con le sue ricerche, si \u00e8 resa conto che, essendo il caso di rapimento un reato federale, non avrebbe potuto essere affidato ad un investigatore privato.\nFondamentale per Grafton \u00e8 anche il rapporto con i lettori, rivelabile nella struttura stessa dei romanzi della serie \"L'alfabeto del crimine\", pensati come una sorta di resoconto che l\u2019investigatrice presenta ai suoi clienti-lettori, che si concludono sempre con la firma, preceduta da un \u201crispettosamente\u201d. Lo scambio di opinioni e la corrispondenza tenuta con i lettori si sono rivelati spesso occasione per l'individuazione di errori all'interno delle sue opere. Fra questi le \u00e8 stato segnalato, ad esempio, come in \"\"B\" come Bugiardo\" Kinsey avesse utilizzato un mazzo di chiavi per allentare una vite di una porta nel sotterraneo in cui era scesa, mentre tale mazzo era stato dimenticato in precedenza in auto. In \"\"K\" come Killer\" le \u00e8 stato fatto notare come l'albero di limone, essendo una pianta sempreverde, non potesse essere utilizzato come la pianta da cui, in una descrizione, stavano cadendo le foglie.\nStudi critici.\nLa serie \"L'alfabeto del crimine\" ha inserito Grafton tra le personalit\u00e0 pi\u00f9 importanti nel panorama della letteratura gialla, come innovatrice del cosiddetto \u201ctough gal private eye\u201d (genere nato tra la fine degli anni \u201970 e l\u2019inizio degli anni \u201980 in contrapposizione all'hard-boiled). Tra i meriti che le sono riconosciuti vi \u00e8 quello di essere stata una delle pioniere delle investigatrici private e di aver aperto alle donne - e a tematiche femminili - un mondo sessista e per lo pi\u00f9 maschile, caratterizzato dal cosiddetto \u201chard-boiled detective mode\u201d. In tal senso viene collegata al lavoro di altre scrittrici, quali Sara Paretsky e Marcia Muller, Linda Barnes, Lia Matera e Liza Cody. \nLa scrittrice statunitense Carolyn Gold Heilbrun, autrice tra il 1964 e il 2002, sotto lo pseudonimo di Amanda Cross, di 14 romanzi gialli con protagonista la detective Kate Fansler, parlando della comparsa nel sulla scena letteraria di questa nuova figura femminile, nota come essa, pur ereditando le tradizioni del romanzo poliziesco, ne combini gli elementi in una nuova forma: le donne detective, fra cui include Kinsey Millhone, sono da lei paragonate alle prime abitanti di un mondo in parte nuovo, frutto dell'incontro fra il modello statunitense dell'investigatore privato \"macho\", non impegnato, non interessato alla giustizia e al diritto, ma solo al suo lavoro, con il modello del dilettante anglosassone, pieno di manierismi apparentemente effimeri, ma impegnato ad affermare la giustizia e a salvare i pi\u00f9 deboli dalle angherie dei potenti. Secondo Heilbrun le donne rappresentano un'istanza di autonomia simile a quella da sempre esercitata dai loro colleghi: corrono gli stessi rischi e pericoli, rischiano la vita, vengono picchiate e ferite, sparano, fuggono dai legami convenzionali e sperimentano il sesso dove lo trovano, purch\u00e9 \"alleato con tenerezza e rispetto\".\nIl fatto che le detective continuino ad occuparsi di questioni tradizionalmente considerate maschili - violenza, crimine e potere - ha suscitato da parte della critica considerazioni diverse: secondo Nichols e Thompson la riproposizione di questi schemi con protagonisti femminili risulterebbe dannosa e controproducente per la causa del femminismo, e lo stesso parere \u00e8 espresso da KathIeen Gregory Klein, secondo cui l'adozione del modello hard boiled intrappolerebbe i suoi autori, anche se di genere femminile. Sue Matheson ritiene invece che Millhone non rappresenti la versione femminile del detective hardboiled, e che Grafton sottoponga a critica l'ideologia di genere, rifiutando gli stereotipi noir sulle donne. Kinsey, donna solitaria e indipendente, due volte divorziata, senza figli, sessualmente attiva, rivela nei confronti della vita domestica e del matrimonio un atteggiamento decisamente anticonvenzionale. \nIl topos sesso e tradimento, frequente nel genere poliziesco, ed esemplificato nel detective che intrattiene una relazione sessuale con un sospetto che poi risulta essere implicato nel crimine, \u00e8 presente anche nei romanzi di Grafton, ed \u00e8 stato oggetto di uno studio di Patrlcia E. Johnson, in cui vengono evidenziati aspetti del comportamento della detective Millhone che la differenzierebbero dalla precedente tradizione \"maschile\". Secondo la studiosa, Kinsey Millhone si dimostrerebbe cosciente dei pericoli insiti in questa relazione e riuscirebbe a individuare e ristabilire il confine fra relazioni private e responsabilit\u00e0 professionali, pur rimanendone in qualche modo \"contaminata\" emotivamente. Nella scena finale di \"\"A\" come\" \"Alibi,\" quando il responsabile degli omicidi del caso seguito dalla detective, nonch\u00e9 suo occasionale amante, la sta cercando armato di coltello da macellaio per ucciderla, Kinsey sbuca seminuda da un bidone della spazzatura dentro il quale si era nascosta (secondo Johnson metafora del suo stato d'animo) e gli spara senza alcun indugio. \"Avevo letto i libri in cui la femme fatale si rivela essere [una donna] malvagia e viene uccisa e squartata\", dir\u00e0 Grafton in un'intervista, \"stavo prendendo una fantasia maschile molto tradizionale, capovolgendola\".\nScott Christianson, nello studio sul linguaggio usato da Grafton nella sua serie poliziesca, ritiene che Millhone rappresenti un simbolo di autonomia femminile, realizzata attraverso il processo di riappropriazione del linguaggio, ritenuto il carattere distintivo del genere poliziesco. Il detective hard-boiled parla in prima persona in uno stile diretto, evocativo, colloquiale, disinvolto, una combinazione di battute e idioma vernacolare, autoreferenziale: la maggior parte dei romanzi di Sue Grafton inizia nello stesso modo, con un'auto-presentazione di Kinsey Millhone, che spiega ai lettori chi \u00e8 e cosa fa. Come i suoi colleghi maschi, Grafton usa termini crudi - inclusi riferimenti alla violenza o a promesse di violenza - come esercizio di potere: \"il potere di esprimere le proprie emozioni e sensibilit\u00e0, e il potere su situazioni e circostanze\". Da un punto di vista foucaultiano, si impadronisce delle \"regole di formazione\" del \"discorso\" della narrativa hard-boiled, terreno fino a prima riservato ai maschi, per parlare del potere come soggetto e \"come donna\", impegnandosi nel contempo in una sorta di \"racconto della verit\u00e0\". Grafton dir\u00e0 in un'intervista: \"Considero il romanzo giallo un punto di vista privilegiato da cui osservare il mondo in cui viviamo.\" "}
{"id": "1265629", "revid": "123985383", "url": "https://it.wikipedia.org/wiki?curid=1265629", "title": "\u00c9tienne No\u00ebl Damilaville", "text": " \nFu uno dei corrispondenti pi\u00f9 assidui di Voltaire: si conoscono sinora 540 lettere scambiate tra i due durante circa otto anni, ci\u00f2 che ne testimonia la vicinanza addirittura fraterna al filosofista parigino. Tale fraternit\u00e0, pur ancora oggetto di ricerca e d'indagine per definirne con precisione i margini, ne fa uno dei pi\u00f9 devoti del campione dell'Illuminismo, per altro ricambiato dal raro riconoscimento di una parentela intellettuale.\nDamilaville, esperto funzionario statale divenuto responsabile per la raccolta del \"Ventesimo\" (un'imposta del 5% sui redditi introdotta in Francia a partire dal 1750) e collaboratore dell''\"Encyclop\u00e9die\" (per la quale scrisse la voce \"Pace\"), avvi\u00f2 la sua relazione epistolare con Voltaire nel 1760 e mor\u00ec di cancro nel 1768.\nUna corrispondenza complessivamente intensa, riservata all'inizio, ma che prese rapidamente corpo e frequenza.\nAssieme a Jean Baptiste Le Rond d'Alembert e Nicolas-Claude Thi\u00e9riot fu una delle migliori fonti di notizie ed informazioni per Voltaire: nuove pubblicazioni, novit\u00e0 parigine, il tutto accompagnato da un fervore filosofico che sedusse l'inquilino di Ferney. Questi si serv\u00ec volentieri della franchigia postale del \"Ventesimo\" per sfuggire a eventuali indiscrezioni cui era maggiormente soggetta la posta ordinaria.\nIn tal modo Demilaville pot\u00e9 facilitare gli scambi con altri colleghi, come Denis Diderot. \nDa parte sua Voltaire gli confid\u00f2 il proprio turbamento a proposito di casi come quelli di Calas, La Barre, Sirven e simili, gli parla dei suoi progetti, delle sue campagne senza risparmiare i suoi avversari, gli indirizza scritti filosofici gi\u00e0 apparsi o ancora da pubblicare, sempre pregandolo di rispondergli e comunicargli le sue impressioni su quanto ricevuto. Voltaire rilesse le sue \"Honn\u00eatet\u00e9s th\u00e9ologiques\" e le integra nelle opere relative a Belisario, poi lo accoglie a Ferney nel 1765, ove Demilaville si trattenne un mese.\nResta ancora da chiarire il ruolo giocato da Damilaville in seno al gruppo costituito attorno al baron d\u2019Holbach: gli \u00e8 stato a torto attribuito \"Le christianisme d\u00e9voil\u00e9 et l'Essai sur les pr\u00e9jug\u00e9s\" (Il cristianesimo svelato e il Saggio sui pregiudizi). Si pu\u00f2 certo dire che il personaggio meriti un suo posto nell'ambito della battaglia filosofica d'avanguardia in quegli anni, cos\u00ec come si pu\u00f2 ben dire che Demilaville, sul piano del pensiero antireligioso, and\u00f2 persino ben oltre le posizioni di Voltaire. Le divergenze non impediscono ai due uomini di unire i loro sforzi nel pieno della campagna tesa a screditare le loro idee. La morte prematura di Damilaville priv\u00f2 cos\u00ec Voltaire di uno dei suoi pi\u00f9 ardenti compagni di lotta."}
{"id": "1265630", "revid": "1404372", "url": "https://it.wikipedia.org/wiki?curid=1265630", "title": "Wernersdorf", "text": "Wernersdorf \u00e8 una frazione di 634 abitanti del comune austriaco di Wies, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Wies assieme agli altri ex comuni di Limberg bei Wies e Wielfresen."}
{"id": "1265631", "revid": "106456", "url": "https://it.wikipedia.org/wiki?curid=1265631", "title": "Wettmannst\u00e4tten", "text": "Wettmannst\u00e4tten \u00e8 un comune austriaco di 1 553 abitanti nel distretto di Deutschlandsberg, in Stiria; ha lo \"status\" di comune mercato (\"Marktgemeinde\"). "}
{"id": "1265632", "revid": "226458", "url": "https://it.wikipedia.org/wiki?curid=1265632", "title": "Wielfresen", "text": "Wielfresen \u00e8 una frazione di 577 abitanti del comune austriaco di Wies, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Wies assieme agli altri ex comuni di Limberg bei Wies e Wernersdorf."}
{"id": "1265633", "revid": "773636", "url": "https://it.wikipedia.org/wiki?curid=1265633", "title": "Pieve di Santa Felicita a Faltona", "text": "La pieve di Santa Felicita \u00e8 un luogo di culto cattolico situata in localit\u00e0 Faltona, nel comune di Borgo San Lorenzo, in provincia di Firenze, nel territorio dell'Arcidiocesi di Firenze.\nStoria.\nPosta lungo la strada che anche nel Medioevo collegava Firenze al Mugello, la pieve \u00e8 nota fin dal 1016 con il toponimo Larciano. Nel 1305 vi \u00e8 attestata una comunit\u00e0 di canonici, della quale faceva parte Neri, fratello di Sant'Andrea Corsini. Nel 1907 l'edificio ha subito interventi che hanno eliminato le strutture posteriori e hanno comportato il rifacimento di alcune parti. \nDescrizione dell'edificio.\nLa facciata a salienti, realizzata con blocchi squadrati di pietra, presenta nella parte alta un rosone, oggi chiuso, e, in basso, l'unico portale di accesso sormontato da una lunetta, entro la quale si trova un bassorilievo raffigurante il Cristo coronato di spine che tiene la mano destra sul petto, mentre la sinistra sorregge un libro aperto in cui si legge \"liber vitae\". Alla destra del Cristo \u00e8 una croce con tre chiodi, poggiante su un piedistallo e recante all'interno la scritta INRI; alla sinistra \u00e8 la lancia. In alto, sul bordo del bassorilievo, \u00e8 scritto \"PAX TIBI\".\nL'abside richiama modi lombardi presenti in vari edifici protoromanici del territorio fiorentino. All'interno, a tre navate, di cui le laterali pi\u00f9 basse della centrale, si trova il fonte battesimale romanico, di forma esagonale, composto da formelle intarsiate a motivi geometrici. Di grande interesse \u00e8 la vetrata nella cappella a destra dell'abside con \"Santa Felicita e i figli\", forse opera giovanile di Andrea del Castagno."}
{"id": "1265635", "revid": "106456", "url": "https://it.wikipedia.org/wiki?curid=1265635", "title": "Wies (Stiria)", "text": ""}
{"id": "1265636", "revid": "767487", "url": "https://it.wikipedia.org/wiki?curid=1265636", "title": "Verso la gioia", "text": "Verso la gioia (\"Till gl\u00e4dje\") \u00e8 un film diretto da Ingmar Bergman, realizzato nel 1949 per la Svensk Filmindustri.\nTrama.\nUn violinista che per lo scoppio di una stufa a carbone ha perso la moglie ripercorre con la memoria il suo passato, ricordando tutte le illusioni, le delusioni e i ripensamenti e soprattutto il fallimento del suo matrimonio che ha coinciso con il suo fallimento artistico.\nLa critica.\nIl film, che \u00e8 stato sottovalutato dalla critica, viene esaltato nel saggio da Jean-Luc Godard in un confronto che egli fa tra Bergman e Visconti: \"\u00c8 sublime il momento in cui, nelle \"Notti bianche\", la neve cade a larghe falde attorno alla barca di Maria Schell e Marcello Mastroianni! Ma questo sublime non \u00e8 nulla a confronto del vecchio direttore d'orchestra di \"Verso la gioia\" che, steso sull'erba, guarda Stig Olin osservare pieno d'amore Maj-Britt Nilsson sulla sedia a sdraio e pensa: \"Come descrivere uno spettacolo cos\u00ec bello!\""}
{"id": "1265640", "revid": "110157", "url": "https://it.wikipedia.org/wiki?curid=1265640", "title": "Auersbach (Feldbach)", "text": "Auersbach \u00e8 una frazione di 880 abitanti del comune austriaco di Feldbach, nel distretto di S\u00fcdoststeiermark, in Stiria. Gi\u00e0 comune autonomo, il 1\u00ba gennaio 2015 \u00e8 stato aggregato a Feldbach assieme agli altri comuni soppressi di Gniebing-Wei\u00dfenbach, Gossendorf, Leitersdorf im Raabtal, M\u00fchldorf bei Feldbach e Raabau."}
{"id": "1265642", "revid": "124036858", "url": "https://it.wikipedia.org/wiki?curid=1265642", "title": "Hugo Montenegro", "text": "Biografia.\nMontenegro si dedic\u00f2 all'elettronica, e le sue opere furono di grande influenza per le future generazioni di musicisti di quel tipo di musica. Diede una svolta retro/futuristica grazie all'uso del sintetizzatore Moog, e aiut\u00f2 ad accrescerne la popolarit\u00e0.\nMontenegro viene ricordato inoltre per le sue interpretazioni dei classici come il pezzo di Ennio Morricone \"Il buono, il brutto, il cattivo\" che raggiunse nel 1968 la seconda posizione nella classifica di Billboard.\nAlla fine degli anni settanta un enfisema mise fine alla sua carriera musicale, e mor\u00ec di malattia nel 1981."}
{"id": "1265643", "revid": "70173", "url": "https://it.wikipedia.org/wiki?curid=1265643", "title": "Chiesa di Santa Maria delle Vigne", "text": ""}
{"id": "1265646", "revid": "599013", "url": "https://it.wikipedia.org/wiki?curid=1265646", "title": "Suore albertine serve dei poveri", "text": "Le suore albertine serve dei poveri (in latino \"Congregatio Sororum Albertinorum Pauperibus Inservientium\"; in polacco \"Zgromadzenie Si\u00f3str Pos\u0142uguj\u0105cych Ubogim\" o \"Siostry Albertynki\") sono un istituto religioso femminile di diritto pontificio: i membri di questa congregazione pospongono al loro nome la sigla S.A.P.U.\nStoria.\nLa congregazione venne fondata dal terziario francescano polacco Adam Chmielowski (1845-1916), in religione fratel Alberto, con il consenso del cardinale Albin Dunajewski, arcivescovo di Cracovia: le prime due suore del nuovo istituto furono Anna Luba\u0144ska e Maria Cunegonda Silukowska.\nI fini della congregazione erano assistere le donne e i bambini senzatetto e soccorrere la popolazione in caso di epidemie: il fondatore non diede delle regole scritte e l'organizzazione giuridica dell'istituto venne codificata da Bernardina Jab\u0142o\u0144ska (1878-1940), prima superiora generale della congregazione, con l'aiuto del lazzarista Venceslao Lewandowski.\nLa congregazione \u00e8 aggregata all'Ordine dei frati minori cappuccini dal 7 maggio 1927; ha ricevuto il pontificio decreto di lode il 5 settembre 1955 e l'approvazione definitiva della Santa Sede il 6 agosto 1965.\nChmielowski \u00e8 stato canonizzato nel 1989 da papa Giovanni Paolo II, che nel 1997 ha anche beatificato la Jab\u0142o\u0144ska, ritenuta cofondatrice della congregazione.\nAttivit\u00e0 e diffusione.\nLe albertine seguono la regola del Terzo Ordine Regolare di San Francesco: tra le loro attivit\u00e0 vi sono la gestione di ospizi e mense per i senzatetto, di case rifugio per bambini e madri sole, di cliniche per malati terminali e di case di riposo per sacerdoti anziani.\nOltre che in Polonia, sono presenti in Argentina, Bolivia, Italia, Regno Unito, Russia, Slovacchia, Stati Uniti d'America e Ucraina; la sede generalizia \u00e8 a Cracovia.\nAl 31 dicembre 2005 la congregazione contava 633 religiose in 78 case."}
{"id": "1265647", "revid": "1605525", "url": "https://it.wikipedia.org/wiki?curid=1265647", "title": "L'assassino che \u00e8 in me", "text": "L'assassino che \u00e8 in me (\"The Killer Inside Me\") \u00e8 un libro del 1952 a cui pi\u00f9 si deve la fama di Jim Thompson. In Italia \u00e8 stato pubblicato la prima volta nella collana Il Giallo Mondadori (n. 1101) nel 1970 col titolo \"La belva che \u00e8 dentro di me\"; successivamente \u00e8 stato pubblicato con nuova traduzione (di Anna Martini) da Fanucci col titolo \"L'assassino che \u00e8 in me\" (2003 e 2005) e \"The killer inside me\" (2010).\nOpere derivate.\nDal romanzo sono stati tratti due film:\nIl romanzo ha ispirato l'album \"The Killer Inside Me\" della rock band statunitense Green on Red (Mercury/Phonogram, 1987)."}
{"id": "1265649", "revid": "599013", "url": "https://it.wikipedia.org/wiki?curid=1265649", "title": "Suore passioniste di San Paolo della Croce", "text": "Le suore passioniste di San Paolo della Croce (in latino \"Congregatio Sororum Sancti Pauli a Cruce\") sono un istituto religioso femminile di diritto pontificio: i membri di questa congregazione pospongono al loro nome la sigla C.P.\nStoria.\nLe congregazione deriva da quella fondata a Firenze nel 1815 dalla marchesa Maria Maddalena Frescobaldi (1771-1839) che, rimasta vedova, inizi\u00f2 a dedicarsi alla cura delle donne malate presso l'ospedale di San Bonifazio, dove ebbe modo di imbattersi nella realt\u00e0 della prostituzione: decise quindi di dirigere il suo apostolato al recupero delle prostitute e le prime quattro giovani raccolte dalla Frescobaldi si costituirono in congregazione col nome di \"ancille passioniste\" (il titolo di San Paolo della Croce venne aggiunto nel 1817); la fondatrice adatt\u00f2 per la vita attiva la regola data da Paolo della Croce (1694-1775) alle monache Passioniste.\nLa compagnia, insieme agli altri enti ecclesiastici, venne soppressa dal governo italiano nel 1866. Restaurata il 14 settembre 1872 a opera di Giuseppe Fiammetti e di due suore del dissolto istituto, nel 1875 ottenne il riconoscimento dell'arcidiocesi di Firenze.\nLe passioniste ricevettero il pontificio decreto di lode il 17 giugno 1931 e le loro costituzioni vennero approvate definitivamente dalla Santa Sede nel 1939.\nAttivit\u00e0 e diffusione.\nLe suore passioniste hanno come missione quella di indirizzare le persone pi\u00f9 emarginate e soggette allo sfruttamento e al degrado a riscoprire la propria dignit\u00e0 di persone salvate da Ges\u00f9. Operano attraverso diverse forme educative: centri di accoglienza per minori, case-famiglia, scuole, centri sociali e di assistenza, centri per la promozione della donna.\nSono presenti in Europa (Belgio, Bielorussia, Bulgaria, Francia, Italia, Polonia, Portogallo, Spagna), nelle Americhe (Bolivia, Brasile, Canada, Colombia, Cuba, Ecuador, Panama, Paraguay, Per\u00f9), in Asia (Corea del Sud, Filippine, India, Indonesia), in Africa (Repubblica Democratica del Congo, Costa d'Avorio, Kenya, Nigeria, Tanzania) e in Australia. La sede generalizia \u00e8 a Roma.\nAl 31 dicembre 2005, la congregazione contava 1.028 religiose in 160 case."}
{"id": "1265651", "revid": "287204", "url": "https://it.wikipedia.org/wiki?curid=1265651", "title": "Maria Amalia d'Austria", "text": ""}
{"id": "1265652", "revid": "72396", "url": "https://it.wikipedia.org/wiki?curid=1265652", "title": "Palazzo delle Assicurazioni Generali (Firenze)", "text": "Il palazzo delle Assicurazioni Generali, o palazzo Lavison, \u00e8 un edificio civile del centro storico di Firenze, situato in piazza della Signoria 4, angolo via Vacchereccia, vicolo dei Malespini, piazza Santa Cecilia e Calimaruzza.\nStoria.\nL'edificio fu eretto su commissione del possidente barone Edoardo Lavison (in alcuni casi indicato erroneamente come Lavisan o Lawyson) e progetto dell'architetto Giovanni Carlo Landi nel 1871 circa, previa distruzione attorno al 1864 dell'antica torre degli Infangati, della chiesa di Santa Cecilia, della sede dell'Arte del Cambio e della loggia dei Pisani (cos\u00ec detta perch\u00e9 fatta costruire dai prigionieri pisani del 1364) che insistevano su questo lato della piazza. \nOriginariamente occupato al terreno dalla banca di Emanuele Fenzi (ancora presente nel 1922) che gi\u00e0 aveva avuto sede negli ambienti di palazzo Uguccioni di questa stessa piazza, venne acquistato agli inizi del Novecento dalle Assicurazioni Generali di Venezia. \nTra il 2010 e il 2011 l'intero complesso \u00e8 stato oggetto di un intervento di consolidamento strutturale e risanamento conservativo condotto su progetto e direzione dei lavori di Beta Progetti di Firenze, per essere poi inaugurato nel gennaio 2012 con la nuova denominazione di palazzo del Leone e offerto in locazione dal gruppo Generali arredato e attrezzato con moderni spazi ad uso aziendale.\nDescrizione.\nIl palazzo riecheggia le forme delle dimore delle grandi famiglie fiorentine del Rinascimento (Medici, Strozzi e Gondi), con chiare concessioni alle necessit\u00e0 proprie del tempo che, ad esempio, portarono l'edificio a svilupparsi su quattro piani anzich\u00e9 sui consueti tre, e all'apertura di una serie continua di archi al piano terreno per fare spazio ad ampi fondi da destinare ad attivit\u00e0 commerciali. Ulteriore e inusitato segno dei tempi \u00e8 poi il cornicione che, pur riprendendo un tipico modello alla romana, \u00e8 realizzato in ghisa. \nNonostante il tono critico con il quale il palazzo \u00e8 sempre stato segnalato, \u00e8 indubbia la fortuna che l'edificio ha goduto nel corso del tempo, vuoi per l'imponente mole organizzata su nove assi che contrassegna in modo forte e deciso la piazza (tanto da non farsi ignorare) vuoi perch\u00e9, nonostante tutto, si inserisce in una tradizione architettonica che l'Ottocento ha fortemente sentito e appassionatamente interpretato. Indubbia, poi, la qualit\u00e0 costruttiva dell'edificio, a partire dall'impiego della pietra forte per tutta l'altezza dei fronti (e questo anche per le facciate secondarie di non minore importanza, come quella di ben cinque assi su via Calimaruzza), fino all'accuratezza degli elementi di arredo, come il monumentale portone riccamente intagliato. \nSull'angolo con via Vacchereccia ha sede il caff\u00e8 Rivoire, uno dei pi\u00f9 noti locali storici fiorentini, aperto in questi ambienti nel 1872 dal cioccolatiere e pasticciere dell'Alta Savoia Enrico Rivoire, che aveva seguito il Re nella nuova capitale (gli arredi, sebbene in stile primo Novecento, risalgono per lo pi\u00f9 ai lavori di ristrutturazione del locale del 1980). \nSulla vetrata che chiude l'ampio androne del palazzo \u00e8 la data 1831, da intendersi come riferita alla fondazione dell'istituto assicurativo e senza rapporto con le vicende costruttive del nostro palazzo. "}
{"id": "1265654", "revid": "599013", "url": "https://it.wikipedia.org/wiki?curid=1265654", "title": "Pie discepole del Divin Maestro", "text": "Le Pie Discepole del Divin Maestro (in latino \"Piae Discipulae Divini Magistri\") sono un istituto religioso femminile di diritto pontificio: le suore di questa congregazione pospongono al loro nome la sigla P.D.D.M.\nStoria.\nL'istituto venne fondato ad Alba (Cuneo) dal sacerdote italiano Giacomo Alberione (1884-1971): dopo aver istituito il ramo maschile e quello femminile dei paolini, volle dare inizio a un ramo di religiose di vita contemplativa che supportasse con la preghiera (soprattutto mediante l'adorazione eucaristica) l'apostolato dei padri e delle suore.\nNel 1923 Alberione selezion\u00f2 alcune suore paoline, tra cui Orsola Rivata (in religione madre Scolastica, cofondatrice della congregazione) e Metilde Gerlotto (suor Margherita), e il 10 febbraio 1924 (giorno della memoria liturgica di santa Scolastica), diede formalmente inizio alla congregazione delle Pie Discepole del Divin Maestro: le religiose ricevettero un abito di tipo monastico, azzurro, con scapolare bianco, rosario al fianco e soggolo.\nIl 3 aprile 1947 Luigi Maria Grassi, vescovo di Alba, eresse canonicamente le Pie Discepole in congregazione di diritto diocesano, sancendo la loro separazione dalle Figlie di San Paolo: l'istituto ricevette il pontificio decreto di lode il 12 gennaio 1948 e le sue costituzioni vennero approvate definitivamente dalla Santa Sede il 30 agosto 1960.\nAttivit\u00e0 e diffusione.\nLe Pie Discepole del Divin Maestro si dedicano alla preghiera contemplativa e collaborano all'apostolato sacerdotale e liturgico.\nSono presenti in Europa (Repubblica Ceca, Francia, Germania, Irlanda, Italia, Polonia, Portogallo, Spagna, Ucraina), nelle Americhe (Argentina, Brasile, Canada, Cile, Colombia, Ecuador, Messico, Stati Uniti d'America, Venezuela), in Africa (Burkina Faso, Repubblica del Congo, Repubblica Democratica del Congo), in Asia (Corea del Sud, Filippine, Giappone, Hong Kong, India, Palestina, Taiwan) e in Oceania (Nuova Zelanda, Australia); la sede generalizia \u00e8 a Roma.\nAl 31 dicembre 2005 l'istituto contava 1.469 religiose in 181 case."}
{"id": "1265655", "revid": "1305772", "url": "https://it.wikipedia.org/wiki?curid=1265655", "title": "Come Back", "text": "Come Back \u00e8 la dodicesima traccia dell'album omonimo del gruppo grunge/alternative rock statunitense Pearl Jam, pubblicato nel 2006. AllMusic ha definito la canzone come \"una lenta e bruciante cugina di \"Black\" che vede i Pearl Jam incorporare perfettamente la loro anima nel suono\".\nLa canzone fu inclusa in un episodio di \"Friday Night Lights\" e di \"October Road\".\nUna performance live della canzone \u00e8 presente su \"Immagine in cornice\", uscito a settembre 2007.\nEddie Vedder ha dedicato \"Come Back\" a Johnny Ramone.\nIl brano.\nIn accordo con Eddie Vedder, allo show del 1\u00ba giugno 2006 di East Rutherford, New Jersey, la canzone \u00e8 il continuo di \"Man of the Hour\", contenuta nella di \"Big Fish\". In \"Come Back\" \u00e8 protagonista lo stesso giovane di \"Man of the Hour\", che parla sulla tomba del padre morto alcuni mesi dopo l'accaduto."}
{"id": "1265656", "revid": "767487", "url": "https://it.wikipedia.org/wiki?curid=1265656", "title": "Law of the Order", "text": "Law of the Order \u00e8 il secondo album degli Shark Island, uscito il 20 settembre 1989 per l'etichetta discografica Epic Records.\nIl disco contiene la cover dei Fleetwood Mac \"The Chain\", mentre la traccia \"Somebody's Falling\" venne scritta da Black con la collaborazione del chitarrista degli Skid Row Dave Sabo e altre tre tracce co-scritte da Jack Ponti (collaboratore dei Bon Jovi e Baton Rouge).\n\"Law of the Order\" venne poi ristampato il 23 novembre 2004 per la Bad Reputation Records, con l'aggiunta di un secondo cd composto per le prime tre tracce dai brani che composero le colonne sonore dei film \"Bill &amp; Ted's Excellent Adventure\" (con \"\"Father Time\" e \"Dangerous\") e \"Point break - Punto di rottura\" (con \"My City\"\"). Il resto del secondo cd \u00e8 composto dal live album \"Bastille Day - Alive at The Whiskey\" del 1989, ed altre due tracce live aggiuntive."}
{"id": "1265661", "revid": "842", "url": "https://it.wikipedia.org/wiki?curid=1265661", "title": "Interplay", "text": ""}
{"id": "1265663", "revid": "842", "url": "https://it.wikipedia.org/wiki?curid=1265663", "title": "Freespace 2", "text": ""}
{"id": "1265666", "revid": "767487", "url": "https://it.wikipedia.org/wiki?curid=1265666", "title": "Gathering of the Faithful", "text": "Gathering of the Faithful \u00e8 il terzo album degli hark Island, uscito il 4 luglio 2006 per l'etichetta discografica Frontiers Records."}
{"id": "1265669", "revid": "6923", "url": "https://it.wikipedia.org/wiki?curid=1265669", "title": "Netvibes", "text": "Netvibes \u00e8 un portale web personalizzabile basato sull'aggregazione on-line di feed RSS, che utilizza la tecnologia AJAX per i propri contenuti interattivi.\n\u00c8 stato lanciato il 15 settembre 2005 da una startup francese, con sedi a Parigi e Londra, fondata da Tariq Krim e Florent Fr\u00e9mont.\nSul sito viene proposta all'utente una pagina web che potr\u00e0 in seguito essere personalizzata con l'aggiunta di widget che hanno funzioni diverse: dalla lettura di feed RSS, ai motori di ricerca, previsioni meteo ecc. La community di netvibes \u00e8 molto attiva e sviluppa in continuazione nuovi widget, che possono essere trovati nell'\"ecosistema Netvibes\".\nRecentemente sono proposti anche degli \"Universi Netvibes\" che permettono agli utenti di aggiungere del contenuto specifico (Star, siti di informazione, aziende)."}
{"id": "1265671", "revid": "411180", "url": "https://it.wikipedia.org/wiki?curid=1265671", "title": "Lemma di Euclide", "text": "Il lemma di Euclide \u00e8 una generalizzazione della Proposizione 30 del Libro VII degli \"Elementi di Euclide\". Il lemma afferma che\nUtilizzando le usuali notazioni matematiche, ci\u00f2 si pu\u00f2 scrivere come segue:\nLa Proposizione 30, nota anche come primo teorema di Euclide, afferma:\nCi\u00f2 si pu\u00f2 scrivere come:\nNaturalmente, questo risultato si pu\u00f2 dedurre immediatamente dal lemma di Euclide, in quanto un numero primo \u00e8 coprimo con un numero intero se e solo se non lo divide.\nSpesso la Proposizione 30 viene chiamata lemma di Euclide in luogo della generalizzazione sopra citata. Un'applicazione molto comune del lemma di Euclide nei libri di testo di matematica \u00e8 la dimostrazione del teorema fondamentale dell'aritmetica che, peraltro, pu\u00f2 essere dimostrato senza farne uso.\nDimostrazione della Proposizione 30.\nSia \"p\" un fattore primo di \"ab\" e si supponga che non sia un divisore di \"a\". Allora formula_1 per un opportuno intero \"r\". Dal momento che \"p\" \u00e8 primo e non divide \"a\", \"a\" e \"p\" sono coprimi. Pertanto, per l'identit\u00e0 di B\u00e9zout esistono due interi \"x\" ed \"y\" tali che formula_2. Moltiplicando per \"b\" entrambi i membri:\nRicordando che formula_1, segue:\nDi conseguenza, \"p\" \u00e8 un divisore di \"b\". Quindi \"p\" divide necessariamente \"a\" oppure \"b\" (o entrambi). Q.E.D.\nLa stessa dimostrazione si adatta facilmente per il lemma pi\u00f9 generale.\nEsempio.\nSia \"N\"\u00a0=\u00a042 e \"p\"\u00a0=\u00a07. Poich\u00e9 42\u00a0=\u00a07\u00b76, 7 divide 42. Osservando che, ad esempio, \"N\"\u00a0=\u00a03\u00b714, per il lemma di Euclide deve verificarsi necessariamente che 7 divide 14 oppure che 7 divide 3. In questo caso \u00e8 evidentemente vera la prima relazione, essendo 14\u00a0=\u00a07\u00b72."}
{"id": "1265685", "revid": "767487", "url": "https://it.wikipedia.org/wiki?curid=1265685", "title": "Un'estate d'amore", "text": "Un'estate d'amore (\"Sommarlek\") \u00e8 un film di Ingmar Bergman uscito nel 1951, ma realizzato nel 1950\nTrama.\nLa ballerina Marie riceve un plico che contiene il diario di Henrik, un giovane che ha amato durante un'estate di tredici anni prima e che era morto in modo prematuro per un incidente. Durante una giornata in cui non ha prove di balletto, Marie, senza dire nulla a David, il fidanzato, si reca allo chalet sul mare dove aveva vissuto quei giorni d'amore ed \u00e8 presa da nostalgici ricordi.\nScopre intanto che il diario le \u00e8 stato inviato per vendetta da suo zio Erland, che dopo la morte del giovane aveva approfittato del suo smarrimento per coinvolgerla in una squallida relazione. Ritornata in citt\u00e0 per riprendere le prove, si confida con il suo maestro di ballo, che la incoraggia ad abbandonare i ricordi e a guardare in faccia la realt\u00e0 del presente. Marie decide cos\u00ec di consegnare il diario a David, un giornalista che la ama, e lo invita a leggerlo. Se dopo averlo letto la vorr\u00e0 ancora sposare lei accetter\u00e0. Il giovane, dopo aver letto il diario, le assicura il suo amore e Marie si abbandona a lui rompendo cos\u00ec quel muro di egoismo che aveva innalzato dopo la morte di Henrik.\nNote.\nNel film sono presenti alcune scene animate realizzate da Rune Andr\u00e9asson che successivamente divenne famoso per aver realizzato il film d'animazione Bamse."}
{"id": "1265693", "revid": "1543377", "url": "https://it.wikipedia.org/wiki?curid=1265693", "title": "Volo El Al 1862", "text": "Il volo El Al 1862 era un volo cargo da New York a Tel Aviv, con scalo intermedio a Amsterdam. Il 4 ottobre 1992 era operato da un quadrimotore Boeing 747 con a bordo 3 membri di equipaggio e un passeggero. Poco dopo il decollo dall'Aeroporto di Amsterdam-Schiphol l'aereo precipit\u00f2 su un caseggiato del quartiere di Bijlmermeer ad Amsterdam, uccidendo le 4 persone a bordo e 39 persone a terra.\nIl volo.\nL'aereo, un Boeing 747-258F con codice di registrazione 4X-AXG, era in viaggio da New York a Tel Aviv e fece uno scalo all'Aeroporto di Amsterdam-Schiphol. Durante il volo da New York ad Amsterdam furono notati alcuni problemi. Il Boeing atterr\u00f2 a Schiphol alle 14:31. Qui sull'aereo venne imbarcato un carico approvato dagli uffici dogane, ma non controllato completamente, come venne poi scoperto successivamente. Il velivolo fece anche rifornimento di carburante. Il capitano Yitzhak Fuchs, il primo ufficiale Arnon Ohad e il tecnico di volo Gedalya Sofer erano al comando insieme a Anat Solomon, il solo passeggero a bordo, una impiegata di El Al che andava a Tel Aviv per sposare un collega.\nPartenza da Schiphol.\nIl volo 1862 doveva partire alle 17:30, ma la partenza fu spostata alle 18:20. Alle 18:22 il 747 decoll\u00f2 dalla pista 01L (adesso 36L) in direzione nord. Una volta decollato, l'aereo vir\u00f2 a destra per seguire la SID Pampus, aiutato dalla stazione di navigazione di Pampus VOR/DME. Alle 18:27 sorvolando il Gooimeer, un lago vicino ad Amsterdam, si sent\u00ec un rumore molto forte. Il motore 3 si stacc\u00f2 dall'ala di destra danneggiando gli slat e il bordo d'attacco dell'ala destra e colpendo il motore 4 che si stacc\u00f2 dall'ala e cadde anch'esso. Il comandante Fuchs lanci\u00f2 il mayday alla torre di controllo di Schiphol chiedendo un atterraggio di emergenza. Alle 18:28.45 il co-pilota segnal\u00f2:\nEssendo un cargo, dalla cabina i piloti non poterono vedere che i motori non erano guasti, ma si erano staccati fisicamente con parti dell'ala destra, e quindi chiesero un atterraggio di emergenza utilizzando le normali procedure standard, ignorando che sarebbero state a loro fatali. Anche il Controllo del traffico aereo (ATC), in base ad informazioni errate, pens\u00f2 che fosse solo un problema ai motori e autorizz\u00f2 l'atterraggio di emergenza. Successivamente si venne a sapere che i motori furono visti cadere da un ex investigatore, durante una sua gita in barca, il che contribu\u00ec molto alle indagini.\nAtterraggio di emergenza.\nLa sera del 4 ottobre 1992 la pista in uso per atterraggio a Schiphol era la 06 (il \"Kaagbaan\"). Tuttavia il capitano Fuchs chiese la pista 27 (il \"Buitenveldertbaan\"). Poich\u00e9 il vento era abbastanza forte (21 nodi o 38\u00a0km/h) e proveniva da nordest, l'aereo completamente carico sarebbe dovuto atterrare con vento frontale e non con vento al traverso. Il capitano cominci\u00f2 le normali procedure di emergenza; per prima cosa fece uscire il combustibile per alleggerire l'aereo. Per eseguire l'operazione e per scendere di quota il velivolo comp\u00ec un giro nel cielo di Amsterdam. Durante questa discesa il comandante diede al copilota l'ordine di estendere i flap.\nI flap si estesero sull'ala sinistra, ma poich\u00e9 i motori staccandosi avevano danneggiato gravemente il bordo principale dell'ala destra, i flap di destra non poterono essere estesi. Di conseguenza, l'ala di sinistra ebbe molta pi\u00f9 portanza rispetto alla destra e fece virare l'aereo verso destra.\nIl comandante Fuchs, che non poteva vedere cosa era successo all'ala destra, inform\u00f2 la torre dei problemi con i flap di destra. I vigili del fuoco di Schiphol vennero immediatamente posizionati lungo la pista 27 per estinguere eventuali incendi post atterraggio.\nInizialmente, il velivolo rimase sotto controllo, ma appena sceso sotto i 1500 piedi e ridotta la velocit\u00e0, inizi\u00f2 virare verso destra divenendo incontrollabile. Alle 18:35.25 il comandante Fuchs disse all'ATC:\nPrecedentemente si sent\u00ec il comandante dire in ebraico al copilota di tirare su i flap e abbassare il carrello.\nLo schianto.\nAlle 18:35 il Boeing 747, inclinato di quasi novanta gradi, ovvero con l'ala di destra che punta a terra, si schiant\u00f2 contro un condominio di Groeneveen esplodendo e distruggendo 6 piani e decine di appartamenti.\nDurante gli ultimi istanti del volo, i controllori fecero parecchi tentativi per cercare di mettersi in contatto con il velivolo e alle 18:35.45 la torre di controllo segnal\u00f2 ai controllori di volo: \"Het is gebeurd\" (letteralmente: \"\u00e8 accaduto\"). In quel momento una nube enorme di fumo era visibile sopra Amsterdam dalla torre di controllo i controllori di volo segnalarono che l'ultimo contatto col velivolo si era avuto quando questo si trovava ad un miglio ovest da Weesp. Immediatamente, i servizi di emergenza furono mandati nella zona.\nNel momento del disastro due ufficiali di polizia si trovavano a Bijlmer per lavoro. Videro il velivolo scendere e immediatamente diedero l'allarme.\nI primi mezzi dei vigili del fuoco e dei servizi di soccorso arrivarono pochi minuti dopo lo schianto. Gli ospedali vicini vennero avvisati di prepararsi per centinaia di feriti. Questi avvisi furono davvero indovinati, negli appartamenti abitavano anche molti abusivi e quindi fare una stima delle persone coinvolte risultava difficile.\nNei giorni seguenti al disastro, i corpi delle vittime e i pezzi rimanenti dell'aereo furono recuperati dal luogo dello schianto. I pezzi del velivolo furono trasportati a Schiphol per le analisi. Non fu effettuata una ricomposizione dell'aereo con le parti recuperate.\nLe cause.\nGli aerei di linea sono concepiti in modo da poter volare anche con un motore difettoso, o con anche due motori difettosi, come nel caso del 747, che ne ha quattro. In diverse circostanze, ci\u00f2 consente all'aereo di poter atterrare senza gravi conseguenze in caso si presenti un'emergenza di questo tipo.\nNel caso in cui vi siano gravi problemi ai motori del Boeing 747, i perni con cui sono fissati all'ala sono progettati in modo da collassare se le vibrazioni sono eccessive, permettendo al motore di staccarsi e cadere dal velivolo senza danneggiare l'ala. Infatti il danneggiamento dell'ala pu\u00f2 avere conseguenze disastrose. Il consiglio di sicurezza olandese scopr\u00ec un'anomalia proprio a questi perni. Senza motivo apparente, si era staccato un perno facendo andare tutto il peso sull'altro, e causando il distacco rovinoso del motore e di una parte dell'ala dall'aereo. Il motore, che nella fase di decollo era alla massima potenza, staccandosi non cadde semplicemente, ma fece un balzo in avanti a causa della spinta e colp\u00ec il secondo motore facendolo staccare. Non solo i due motori risultarono inutilizzabili, ma strapparono una decina di metri di ala e alettoni e, cosa pi\u00f9 grave, senza che i piloti se ne rendessero conto.\nPer questo motivo l'aereo divenne deportante verso destra e il comandante Fuchs non pot\u00e9 pi\u00f9 controllarlo. Alla velocit\u00e0 di circa 280 nodi l'aereo riusciva a volare livellato, ma quando il comandante alz\u00f2 il muso per rallentare mettendolo in assetto di atterraggio, venne a mancare la portanza e non fu pi\u00f9 possibile controllarlo. Questo \u00e8 dovuto a un limite fisico: i flap servono per rallentare l'aereo in atterraggio e per abbassare la velocit\u00e0 di stallo grazie all'incremento della superficie alare che genera maggiore portanza, per permettergli di atterrare con velocit\u00e0 ridotta; e in decollo per permettere una ridotta corsa prima di staccarsi da terra, infatti i flap estendendosi permettono un incremento della superficie alare, che quindi genera un aumento di portanza e fa sostanzialmente decollare prima l'aereo.\nLe indagini successive appurarono che la causa principale del disastro fu la rottura del perno per usura, questo avvenimento port\u00f2 ad una serie di eventi a catena che resero impossibile evitare il disastro.\nLe ultime comunicazioni.\nDopo la dichiarazione dell'emergenza, l'equipaggio decide di tornare immediatamente all'Aeroporto di Schiphol e atterrare sulla pista 27, anche se la pista 06 era utilizzata per l'atterraggio. La commissione d'inchiesta ha ipotizzato che la scelta da parte del pilota di atterrare sulla pista 27 invece che sulla 06 potesse essere dettata dalla familiarit\u00e0 dell'equipaggio con l'aeroporto. Il pilota potrebbe essere stato a conoscenza che quella pista era la pi\u00f9 lunga e la pi\u00f9 vicina. Inoltre era possibile che non avesse la certezza di poter mantenere un volo livellato, oppure avesse il timore che la situazione potesse precipitare in breve tempo.\nPoich\u00e9 l'aereo era troppo alto e troppo vicino all'aeroporto per compiere un atterraggio diretto, l'equipaggio venne diretto attraverso un percorso di discesa di 360 gradi per intercettare il sentiero finale di discesa.\nDurante la direzione di approccio finale, l'equipaggio comunic\u00f2 al controllo del traffico aereo che avevano problemi con i flap dell'aereo. Poco prima di intercettare l'avvicinamento finale fu riferito anche un problema di controllo.\nDurante i preparativi per l'atterraggio, la riduzione di velocit\u00e0 rese l'aereo incontrollabile.\nIl volo El Al 1862 nei media.\nIl volo El Al 1862 \u00e8 stato analizzato nella puntata \"Catastrofe ad alta quota\" della quindicesima stagione del documentario Indagini ad alta quota trasmesso da National Geographic Channel."}
{"id": "1265694", "revid": "547992", "url": "https://it.wikipedia.org/wiki?curid=1265694", "title": "Francesca Marciano", "text": "Con \"Maledetto il giorno che t'ho incontrato\", pellicola diretta da Carlo Verdone, ha vinto nel 1992 un David di Donatello per la migliore sceneggiatura.\nBiografia.\nFrancesca Marciano \u00e8 una sceneggiatrice, autrice di romanzi, ha fatto brevemente l'attrice e la regista. \u00c8 nata a Roma in una famiglia legata al cinema e alla letteratura. Ha vissuto a Roma, negli Stati Uniti d'America e per un lungo periodo in Kenya.\nGli esordi.\nInizia la sua carriera nel cinema venendo scelta da Lina Wertm\u00fcller per un ruolo nel film \"Pasqualino Settebellezze\", e poi da Pupi Avati (\"La casa dalle finestre che ridono\" e \"Tutti defunti... tranne i morti\"), ma dopo un paio di anni abbandona il ruolo dell'attrice, per approfondire lo studio del cinema. A ventidue anni si trasferisce a New York dove vive per sette anni. Si iscrive ai corsi di regia alla Lee Strasberg's School, seguendo dei seminari di Nicholas Ray. Terminati i corsi inizia a lavorare a New York prima come aiuto regista in piccoli film, e poi come assistente di Nicholas Rogusin per la Impact Film. Inizia quindi a lavorare per la Rai Corporation nella sede di New York e negli anni successivi produce e realizza servizi culturali per la Rai.\nCarriera.\nA New York incontra Stefania Casini con la quale scrive la sceneggiatura del suo primo film, che diventer\u00e0 il film \"Lontano da dove\" prodotto dalla Gaumont Italia, che dirige insieme alla Casini. Il film va in concorso a Venezia nel 1983 ottenendo un discreto successo. Ritornata in Italia in quell'anno, dirige un episodio del film collettivo \"Provvisorio quasi d'amore\" nato da una collaborazione con i filmaker del gruppo Indigena, tra i quali Silvio Soldini, Paolo Rosa, Enrico Ghezzi, Giancarlo Soldi e Daniele Segre. Dopo questa seconda esperienza come regista capisce per\u00f2 che la sua strada \u00e8 quella della scrittura e da questo momento in poi lavora esclusivamente come sceneggiatrice.\nAlla fine degli anni ottanta, dopo aver scritto \"Turn\u00e9 \"per la regia di Gabriele Salvatores, e dopo aver collaborato con Carlo Verdone per tre film, si trasferisce stabilmente in Kenya. Negli anni che seguono viaggia in Ghana, Benin, Togo, Somalia, Sudan, Tanzania, realizzando numerosi reportage per la Rai.\nScrive il suo primo romanzo, in lingua inglese, \"Rules of the Wild\" ambientato in Kenya, che viene acquistato dalla casa editrice Pantheon, pubblicato a New York nel 1998 e tradotto poi in diciassette paesi. Mondadori lo pubblica con il titolo \"Cielo Scoperto\". Seguono poi altri due romanzi \"Casa Rossa\" e \"The End of Manners\", pubblicati in seguito anche in Italia da Longanesi e tradotti in pi\u00f9 di dieci lingue.\nCon il romanzo \"Casa Rossa\" ha vinto il premio Rapallo Carige per la donna scrittrice nel 2003. Il suo libro \"The\" \"Other Language\" \u00e8 uscito negli Stati Uniti nel 2014 con Pantheon, e nel 2015 in Italia con Bompiani, \"Isola grande Isola piccola\"."}
{"id": "1265701", "revid": "2210194", "url": "https://it.wikipedia.org/wiki?curid=1265701", "title": "Ordine della Corona d'Italia", "text": "L'Ordine della Corona d'Italia era un'onorificenza del Regno d'Italia. Prima onorificenza a carattere \"nazionale\" del neonato regno italiano, venne istituita nel 1868 da re Vittorio Emanuele II.\nStoria.\nIstituito dal re Vittorio Emanuele II il 20 febbraio 1868, in occasione delle nozze del figlio Umberto con la principessa Margherita, per consacrare la quasi consolidata unit\u00e0 d'Italia, grazie all'annessione dei territori veneti, l'ordine si presentava come una variante meno elitaria dell'Ordine dei Santi Maurizio e Lazzaro, dal momento che poteva essere conferito sia a civili sia a militari, senza distinzione di religione. L'Ordine per\u00f2 si distingueva da tutti i precedenti creati da Casa Savoia in quanto era il primo ad avere un carattere nazionale, legato indissolubilmente al Regno d'Italia.\nIl decreto del 1868 stabiliva le classi dell'ordine e il loro limite di numero (art. 4): 60 Gran Cordoni, 150 Grandi Ufficiali, 500 Commendatori e Uffiziali (il numero dei Cavalieri rimase indeterminato).\nUmberto I nel 1885 stabil\u00ec un limite nel numero annuo di nomine (12 Cavalieri di Gran Croce, 30 Grandi Ufficiali, 100 Commendatori, 200 Ufficiali e Cavalieri) al fine di porre anche l'Ordine della corona d'Italia sul medesimo piano del ben pi\u00f9 antico Ordine mauriziano (\u00ab\"le due istituzioni cavalleresche si rendano pel ristretto numero e per la qualit\u00e0 dei decorati sempre pi\u00f9 degne della fama che meritano per la loro origine\"\u00bb). Da tali limiti erano escluse le nomine motu proprio del sovrano, le nomine a personalit\u00e0 estere e le nomine per funzionari a riposo.\nI limiti annui furono modificati nel 1890: 12 Cavalieri di Gran Croce, 40 Grandi Ufficiali, 150 Commendatori, 300 Ufficiali e Cavalieri. Un decreto ministeriale della Presidenza del Consiglio dei Ministri stabil\u00ec la ripartizione delle nomine tra i ministeri per l'anno 1892:\nCon decreto del 1911 furono posti nuovi limiti (periodo di due o tre per la nomina a un grado superiore) e l'Ordine della Corona d'Italia divenne propedeutico per l'ammissione nell'Ordine dei Santi Maurizio e Lazzaro. Tale riforma a ogni modo fu mal vista soprattutto in certi ambienti aristocratici in quanto sovente l'Ordine della corona d'Italia era assegnato alla borghesia emergente proprio perch\u00e9 variante meno elitaria dell'Ordine mauriziano.\nNell'Ordine delle precedenze a Corte e nelle funzioni pubbliche, stabilito tramite decreti, i decorati della Corona d'Italia seguivano puntualmente i parigrado sia dell'Ordine militare di Savoia sia dell'Ordine dei Santi Maurizio e Lazzaro.\nCon il decreto del 1911 si garantiva dunque che per essere insigniti dell'Ordine mauriziano fosse necessario essere stati o venire insigniti almeno dello stesso grado dell'Ordine della Corona d'Italia da almeno un anno (art. 4). Da questa regola statutaria erano escluse le nomine \"motu proprio\" del Sovrano, come quelle dei principi di sangue o come quelle dei parenti stretti di casa Savoia.\nAlla cessazione della monarchia, il re Umberto II ha continuato a conferire l'Ordine della Corona d'Italia fino alla morte, avvenuta il 18 marzo 1983. Data la richiesta degli aderenti, anche nel regime repubblicano, coloro che fossero stati insigniti di questa onorificenza poterono continuare a fregiarsene in pubblico con l'accortezza per\u00f2 di sostituire nelle barrette da divisa le corone reali con altrettante stellette a cinque punte. Questo \"status quo\" delle cose rimase sino al 1951 quando l'Ordine venne definitivamente sostituito con l'Ordine al merito della Repubblica Italiana.\nCon la morte di Umberto II, questo ordine cess\u00f2 ufficialmente di esistere e venne formalmente sostituito dall'Ordine al Merito di Savoia, fondato da suo figlio Vittorio Emanuele come ordine dinastico e non pi\u00f9 legato quindi alla corona d'Italia.\nInsegne.\nLe insegne erano descritte negli artt. da 3 a 6 del Regio Decreto del 1868.\nLa \"croce\" dell'Ordine era composta da una croce smussata in smalto bianco, i cui bracci erano uniti da nodi sabaudi d'oro. La decorazione, al centro, portava un tondo raffigurante la Corona Ferrea su campo blu. Sul retro, nello stesso tondo, era raffigurata l'aquila sabauda di nero su fondo oro. Aveva una dimensione di per Cavalieri e Ufficiali e di per Commendatori, Grandi Ufficiali e Gran Cordoni.\nIl nastro dell'ordine era rosso con una striscia bianca centrale della larghezza \u00abdi due ottavi della larghezza del nastro\u00bb.\nI cavalieri portavano la croce dell'Ordine appesa all'occhiello; per gli ufficiali si aggiungeva una rosetta al nastro. I Commendatori e i Grandi Ufficiali la portavano appesa al collo.\nI Grandi Ufficiali portavano anche una \"stella\" sfaccettata in argento a otto punte con al centro la croce dell'Ordine; la \"stella\" aveva dimensione di .\nI Gran Cordone portavano la croce dell'Ordine appesa a una fascia dell'Ordine (portata da destra a sinistra). Portavano inoltre una \"stella\" sfaccettata in argento a otto punte (dimensione di 80mm); il disco centrale della stella riportava la Corona Ferrea su sfondo blu, circondata da un anello a smalto bianco riportante l'iscrizione \"VICT. EMMAN. II REX ITALIAE - MDCCCLXVI\" (\"Vittorio Emanuele II re d'Italia - 1866\") in oro su sfondo bianco. Sopra il disco centrale stava un'aquila di Savoia smaltata di nero.\nNel periodo repubblicano dal 1946 al 1951, quando l'Ordine venne comunque accettato in Italia, le corone sui nastrini militari vennero sostituite con delle stellette. Attualmente la casata di Savoia, che continua a concedere privatamente questo ordine di collazione, concede ai propri insigniti dei nastrini con delle stelle d'oro e d'argento come nel modello del periodo repubblicano.\nGradi.\nL'Ordine della Corona d'Italia era suddiviso nelle cinque classi tradizionali: \"Cavaliere\", \"Ufficiale\", \"Commendatore\", \"Grand'Ufficiale\" e \"Cavaliere di Gran Croce\".\nDecorati dell'Ordine.\nLe nomine a Cavaliere dell'Ordine della Corona d'Italia avvenivano mediante decreto regio.\nNei media.\nL'Ordine della Corona d'Italia viene citato anche in due opere teatrali di Eduardo Scarpetta: \"Il medico dei pazzi\" e \"Un turco napoletano\" e nel film \"Il Gattopardo\" di Luchino Visconti tratto dall'omonimo romanzo di Giuseppe Tomasi di Lampedusa."}
{"id": "1265712", "revid": "767487", "url": "https://it.wikipedia.org/wiki?curid=1265712", "title": "La prima notte di quiete", "text": "La prima notte di quiete \u00e8 un film del 1972 diretto da Valerio Zurlini.\nTrama.\nDaniele Dominici \u00e8 il nuovo supplente di un liceo classico di Rimini. Durante la sua prima lezione assegna ai ragazzi due tracce a scelta per un tema da svolgere in classe: una di argomento libero, la seconda di argomento letterario. Una sola alunna, Vanina Abati, preferisce il secondo tema destando la curiosit\u00e0 e l'interesse dell'insegnante, che comincia a corteggiarla, le regala il libro di Stendhal che porta nel titolo il suo nome e cerca di entrare nella sua vita.\nDaniele comincia a frequentare un giro di \"vitelloni\" di provincia, con i quali trascorre vuote nottate tra droghe, alcool e gioco d'azzardo. Della compagnia fanno parte Gerardo Pavani, un piccolo boss locale al quale Vanina \u00e8 legata da una torbida relazione, e il giovane medico Giorgio Mosca, detto Spider, che dietro un'apparenza cinica e superficiale nasconde un animo sensibile e una grande cultura.\nAll'uscita da scuola, Daniele invita Vanina ad andare con lui a Monterchi: nell'illustrarle la \"Madonna del Parto\" di Piero della Francesca, il professore si trasfigura animandosi di entusiasmo. Anche Vanina sembra rompere quella patina di malinconia e di indifferenza in cui \u00e8 solitamente immersa. Sulla via del ritorno, a notte fatta, si baciano con passione: l'incontro \u00e8 rotto bruscamente quando Vanina vede in distanza l'auto del fidanzato e si allontana in fretta e furia.\nIn una delle serate passate in gruppo si festeggia il compleanno di Spider. In discoteca, le coppie ballano annoiate e distratte; Daniele invita Vanina a ballare, ma lei rifiuta. La compagnia finisce a casa di Gerardo, dove qualcuno decide di scaldare l'ambiente proiettando un filmino amatoriale, con Vanina dapprima in immagini innocenti in gita a Venezia, poi nuda, distesa su un letto in una stanza d'albergo. Vanina, sconvolta e risentita, blocca il proiettore e la compagnia, nell'imbarazzo generale, rapidamente si scioglie. Dal giorno dopo Vanina non si ripresenter\u00e0 pi\u00f9 a scuola.\nSempre pi\u00f9 attirato dalla ragazza e dal suo mistero, Daniele va a casa della madre, una donna crudele e molto ambigua che, dopo averlo invitato a non interessarsi a sua figlia e a non cercarla pi\u00f9, lo congeda minacciandolo. Tornato a casa, subisce una scenata di gelosia da Monica, la donna con cui convive e che viene ritenuta sua moglie e che per lui aveva abbandonato dieci anni prima suo marito.\nSpider cerca intanto di sondare il passato di Dominici, oscuro e apparentemente senza radici. Ritrova una vecchia raccolta di poesie firmate da lui e dedicate a un suo amore adolescenziale, finito con il suicidio della ragazza. Nel chiedere a Daniele il perch\u00e9 del titolo di quella raccolta, \"La prima notte di quiete\" (una frase di Goethe), si sente rispondere che la prima notte di quiete \u00e8 la morte, perch\u00e9 finalmente si dorme senza sogni.\nDopo qualche tempo, Vanina si rif\u00e0 viva e Daniele si incontra con lei in una casa vuota sulla spiaggia che l'amico Marcello mette a loro disposizione. Dopo un'intensa notte d'amore, i due vengono sorpresi da Gerardo che, aggredito da Daniele, si vendica svelandogli i trascorsi di Vanina: vittima di una madre sfruttatrice e di amorali \"clienti\" che pagavano profumatamente per ottenere i favori e il silenzio di una minorenne, Vanina \u00e8 stata l'amante di tutti gli uomini della compagnia, e anche di qualcuna delle donne. Nonostante questa rivelazione, Daniele \u00e8 determinato a fuggire con lei. L'accompagna alla stazione e promette di raggiungerla qualche ora dopo in macchina. Intanto si dirige verso casa, dove ha un'ultima animata discussione con Monica, annunciandole la fine della loro relazione.\nAll'uscita dal solito bar Daniele viene aggredito e picchiato dal convivente della madre di Vanina, che arriva e fugge alla guida della Lamborghini Miura rossa di Gerardo. Soccorso e rifocillato da Spider e da Marcello, decide di mettersi in viaggio per recarsi da Vanina, prova a chiamare molte volte Monica e decide di tornare indietro temendo di aver provocato il suicidio della donna che non risponde al telefono.\nIn una corsa disperata nella nebbia, l'impatto con un camion mette fine alla sua vita. Al funerale, assieme alla madre e a uno sparuto gruppo di anziani elegantemente vestiti, una sola figura conosciuta: \u00e8 Spider, che ha scoperto che Daniele, ultimo discendente di una nobile famiglia, \u00e8 il figlio del famoso comandante Dominici, eroe di guerra morto in combattimento a El Alamein."}
{"id": "1265714", "revid": "547992", "url": "https://it.wikipedia.org/wiki?curid=1265714", "title": "Gianni Cavina", "text": "Nel 1997 ha vinto il Nastro d'argento al migliore attore non protagonista con il film \"Festival\" di Pupi Avati.\nCarriera.\nGli inizi.\nCome attore teatrale si \u00e8 formato, sotto la direzione di Franco Parenti, presso il Teatro Stabile di Bologna.\nLa sua prima apparizione cinematografica \u00e8 stata nel film \"Flashback\" (1968) di Raffaele Andreassi. Agli inizi della sua carriera ha interpretato ruoli da caratterista comico in molti film della commedia sexy all'italiana, che col tempo hanno subito un'ampia rivalutazione da parte della critica.\n\u00c8 legato da amicizia profonda al regista Pupi Avati, con il quale nascer\u00e0 un lungo sodalizio artistico nel corso della sua carriera, partecipando a molti dei suoi film, sia in veste di sceneggiatore che di attore.\nAnni settanta.\nCon il suo concittadino ha lavorato nell'Horror \"Thomas e gli indemoniati\" (1970), nel Fantasy \"Balsamus, l'uomo di Satana\" e successivamente \"La mazurka del barone, della santa e del fico fiorone\" (1975), del quale ha curato anche la sceneggiatura e dove ha recitato da protagonista con Ugo Tognazzi e Paolo Villaggio.\nSempre con Avati, negli anni successivi ha scritto la sceneggiatura del film Bordella del 1976, che racconta alcune avventure erotiche in una casa di piacere per donne. Nello stesso anno, insieme a Maurizio Costanzo e al fratello di Pupi Avati ha scritto il film \"La casa dalle finestre che ridono\", un horror-giallo che racconta la storia di un giovane restauratore che d\u00e0 la caccia a un assassino.\nLa collaborazione con il regista \u00e8 proseguita per i film \"Tutti defunti... tranne i morti\" del 1977, dove ha recitato al fianco di Carlo Delle Piane e Francesca Marciano, e \"Le strelle nel fosso\" del 1978 dove ha recitato con Lino Capolicchio.\nNel 1974 ha preso parte ai film drammatici \"Il bacio\" e \"Il figlio della sepolta viva\", a cui sono seguiti il film comico \"Buttiglione diventa capo del servizio segreto\", \"Il genio\", \"Passi furtivi in una notte boia\", \"San Pasquale Baylonne protettore delle donne\" tutti del 1976.\nIn qualit\u00e0 di sceneggiatore, ha lavorato anche per la televisione, come autore della mini-serie \"Jazz band\", di \"Cinema!!!\" e pi\u00f9 avanti di \"Hamburger Serenade\", e come attore in \"Il prigioniero\" del 1978 di Aldo Lado.\nSpecializzato in ruoli tragicomici da caratterista, nel 1978 si \u00e8 confrontato con un genere, per lui nuovo, del biopic storico, recitando da protagonista in \"Atsalut pader\" di Paolo Cavara, dove interpreta l'anticonformista padre Lino da Parma dei Frati Minori, un personaggio buono e generoso che combatt\u00e9 contro la povert\u00e0 trasformandosi in un simbolo della pi\u00f9 autentica carit\u00e0 evangelica nelle campagne parmensi del primo Novecento.\nNel 1979 prende parte al film \"L'ingorgo - Una storia impossibile\" di Luigi Comencini, dove ha recitato con grandi attori degli anni d'oro del cinema italiano, Alberto Sordi, Ugo Tognazzi, e Marcello Mastroianni.\nAnni ottanta.\nNel 1981 \u00e8 stato interprete televisivo ne \"L'usura\". Sempre nello stesso anno ha recitato in numerosi film tra cui: \"Il turno\" di Tonino Cervi, la commedia \"Per favore, occupati di Amelia\", \"La locandiera\" di Paolo Cavara e la commedia sexy con Lino Banfi ed Edwige Fenech \"Cornetti alla crema\" di Sergio Martino.\n\u00c8 ritornato a lavorare con Avati nella serie televisiva \"Dancing Paradise\" (1982) e nel film biografico su Mozart \"Noi tre\" (1984).\nIn quegli anni \u00e8 ritornato a lavorare per la televisione, dapprima nel variet\u00e0 della Rete 1 \"Le regine\", dove in ogni puntata ospitava le pi\u00f9 grandi vedettes dello spettacolo italiano (Valeria Moriconi, Loretta Goggi, Paola Borboni, Moira Orfei, Paola Pitagora e Monica Vitti), e successivamente in molti sceneggiati televisivi come \"La bella Otero\", \"L'albero dei diamanti\" entrambi del 1984, \"Casa di bambola\" del (1986), le mini-serie \"Facciaffittasi\" (1987), e \"Appuntamento a Trieste\" del (1989).\nHa lavorato anche all'estero, comparendo in un episodio del francese \"Les Enqu\u00eates Cam\u00e9l\u00e9on\" (1987) ed \u00e8 uno dei protagonisti della miniserie televisiva \"Una lepre con la faccia di bambina\" (1989).\nNel 1986 \u00e8 uno dei giocatori di poker nel film \"Regalo di Natale\" di nuovo per Pupi Avati, ed ha continuato ad apparire come ospite in molte trasmissioni televisive. Nel 1987 ha inciso un LP intitolato Faccia Affittasi.\nAnni novanta.\nAncora per la Tv recita nella serie di successo \"L'ispettore Sarti\" dal 1991 al 1994, nella commedia \"Non chiamarmi Omar\" del 1992 di Sergio Staino e in \"Festival\" del 1996 di Pupi Avati, che gli vale il Nastro d'argento come migliore attore non protagonista.\nNel 1997 \u00e8 apparso in \"Porzus\" di \"Renzo Martinelli\".\nNel 1998 ha recitato nel film \"Omega Doom\" e \"Il pi\u00f9 lungo giorno\" di Roberto Riviello.\nHa concluso il decennio in \"La via degli angeli\" del 1999, sempre per Pupi Avati.\n\u00c8 stato anche protagonista di una serie di pubblicit\u00e0 televisive di surgelati, in cui ha interpretato Giove, indispettito quando le altre divinit\u00e0 gli rivolgono la battuta \"Giove, cucini da Dio!\"\nAnni duemila.\nNel 2001 ha preso parte al film \"Sole negli occhi\" di Andrea Porporati.\nNel 2003 ha preso parte al film-tv \"L'inganno\".\nNel 2004 ha lavorato ancora una volta con Pupi Avati nel film \"La rivincita di Natale\".\nNel 2006 ha recitato ne \"Il regista di matrimoni\" di Marco Bellocchio e, sempre nello stesso anno, ha recitato una piccola parte in \"Baciami piccina\" di Roberto Cimpanelli.\nNel 2009 ha recitato in \"Gli amici del bar Margherita\" di Pupi Avati, ambientato a Bologna negli anni cinquanta.\nAnni 2010.\nNel 2010 e 2011 continua il sodalizio con Pupi Avati che lo ha diretto nel drammatico \"Una sconfinata giovinezza\" e nel romantico \"Il cuore grande delle ragazze\".\nNel 2012 \u00e8 ritornato a lavorare in TV, come \"Ernesto Rengoni\", uno dei protagonisti della serie di Rai 1 \"Una grande famiglia\"."}
{"id": "1265725", "revid": "767487", "url": "https://it.wikipedia.org/wiki?curid=1265725", "title": "The Unseen (gruppo musicale)", "text": "Gli Unseen sono un gruppo musicale hardcore punk con radici street punk formatosi nel 1993 in Massachusetts, USA. Originariamente la formazione comprendeva cinque membri, ma nel 2003 con l'abbandono del cantante Marc Carlson sono rimasti in quattro (oltre, solo nelle esibizioni dal vivo, il secondo chitarrista). La band ha iniziato la sua carriera musicale col nome \"The Extinct\".\nLa band ha pubblicato i suoi lavori con diverse etichette discografiche, tra cui la Epitaph Records e la Hellcat Records e gode attualmente di una discreta popolarit\u00e0 all'interno del circuito punk rock e street punk in particolare. Ha infatti suonato in diverse occasioni con band street punk molto note come i Rancid e i The Virus, oltre che con altri gruppi hardcore e punk in genere come Sick of It All, Bouncing Souls, Hatebreed e Strike Anywhere."}
{"id": "1265732", "revid": "547992", "url": "https://it.wikipedia.org/wiki?curid=1265732", "title": "Estella Blain", "text": "Biografia.\nNata in una modesta famiglia basca, trascorse l'infanzia nel quartiere parigino di Montmartre, vicino agli studi di Path\u00e9-Cin\u00e9ma e successivamente nella Francia orientale. Rientrata a Parigi, per tentare, contro il parere della famiglia la carriera cinematografica, si iscrisse al Cours Simon (uno dei pi\u00f9 antichi corsi di formazione teatrale per attori professionisti). A Parigi conobbe e spos\u00f2 nel 1950 l'attore G\u00e9rard Blain, da cui divorzio dopo poco, nel 1953. Il suo nome d'arte deriva unendo i due cognomi da nubile e da sposata, diventando Estella Blain .\nLa sua carriera cinematografica inizi\u00f2 nel 1954 e si svolse in un primo tempo esclusivamente in Francia, dove recit\u00f2 in ruoli di primo piano, spesso in thriller commerciali. Negli anni sessanta inizi\u00f2 a lavorare in coproduzioni europee, in Austria, Italia (prese parte a \"Tot\u00f2truffa '62\") e Spagna, dove diretta da Jes\u00fas Franco interpret\u00f2 uno dei suoi ruoli pi\u00f9 importanti, quello della protagonista di \"Miss Muerte\" (1965). La sua carriera di attrice fu affiancata da quella di cantante (\"Djimbo l'\u00e9l\u00e9phant\", \"Solitude\"). In questo ruolo debutt\u00f2 al seguito di Nana Mouskouri all'Olympia.\nNel 1959 ebbe un figlio, Michel Blain-Estellat, divenuto poi attore e regista, e per il quale scrisse la serie TV \"Un enfant nomm\u00e9 Michel\". Per la televisione francese scrisse la serie \"Les aventures extraordinaries de Michel et Chantal\" e partecip\u00f2 ad alcuni variet\u00e0, tra cui \"Lumi\u00e8re dans la nuit\". Recit\u00f2 anche in teatro nella compagnia di Jean-Louis Barrault, tra l'altro interpretando Margherita nel \"Faust\". All'inizio degli anni settanta la sua carriera di attrice cinematografica volse al tramonto. Nel 1971 prese parte a un film turco, \"\u00c7iplaktar\". Nel 1976 tent\u00f2 di uccidersi con i sonniferi. Nel 1981 apparve un'ultima volta alla tv francese in \"L'uccellino azzurro\" di Maurice Maeterlinck, che fu trasmesso il giorno di Natale. Sei giorni pi\u00f9 tardi, la notte di Capodanno, si uccise con un colpo di pistola alla tempia sulla spiaggia di fronte alla sua villa a Port-Vendres, all'et\u00e0 di 51 anni."}
{"id": "1265735", "revid": "10195878", "url": "https://it.wikipedia.org/wiki?curid=1265735", "title": "Blue Chip", "text": ""}
{"id": "1265739", "revid": "11694", "url": "https://it.wikipedia.org/wiki?curid=1265739", "title": "Veneto centrale", "text": ""}
{"id": "1265741", "revid": "36426", "url": "https://it.wikipedia.org/wiki?curid=1265741", "title": "Pieve di San Giovanni Battista (Lucca)", "text": "La pieve di San Giovanni Battista o pieve vecchia \u00e8 una chiesa di Lucca che si trova in localit\u00e0 Santa Maria del Giudice.\nStoria e descrizione.\nLa prima menzione della pieve risale al 918. L'edificio, che si caratterizza per la struttura a tre navate, con unica abside illuminata da tre monofore e, all'interno, colonne sormontate da capitelli classicheggianti, \u00e8 databile agli anni 1160-1170, come conferma l'iscrizione sull'architrave del portone. La decorazione del paramento e il motivo della facciata a doppio ordine di loggette cieche rimandano a soluzioni decorative di origine pisana. Forse pi\u00f9 antica \u00e8 la torre campanaria (XI secolo).\nNel 1360 avvenne l'unione fra la pieve suddetta e la chiesa di S. Maria Assunta costruita dalla famiglia di Santa Maria del Giudice \u201cLeone\u201d. In quest'ultima venne autorizzata la costruzione del fonte battesimale nel sec. XVI. Al termine dell\u2019edificazione della nuova chiesa l'antica Pieve di S. Giovanni Battista fu soprannominata dai paesani \"Pieve Vecchia\"."}
{"id": "1265743", "revid": "404449", "url": "https://it.wikipedia.org/wiki?curid=1265743", "title": "Pieve vecchia", "text": ""}
{"id": "1265747", "revid": "125357643", "url": "https://it.wikipedia.org/wiki?curid=1265747", "title": "Pieve di San Giorgio a Br\u00e0ncoli", "text": "La pieve di San Giorgio a Brancoli \u00e8 un luogo di culto cattolico di Lucca che si trova nella localit\u00e0 omonima.\nStoria.\nI documenti prevenutici menzionano la chiesa dipendente dalla pieve di Sesto a partire dal 772, ma la prima notizia della chiesa come pieve indipendente risale al 1092. Fu proprio nella seconda met\u00e0 dell'XI secolo che l'intera area della Brancoleria ebbe un importante sviluppo demografico e grazie alla fervida attivit\u00e0 del vescovo Anselmo da Baggio, poi divenuto Papa Alessandro II, e agli investimenti di Matilde di Canossa, venne iniziata la costruzione della chiesa come la vediamo ancora oggi. La pieve \u00e8 uno degli esempi pi\u00f9 significativi del linguaggio architettonico maturato tra l'XI e il XII secolo.\nTipica di questo orientamento \u00e8 la scelta di paramenti murari a grandi blocchi marmorei inquadrati alle estremit\u00e0 da paraste angolari, e di volumi chiaramente definiti, come per l'abside semicilindrica. Il massiccio campanile merlato in stile lucchese copre parzialmente la facciata; la sua architettura richiama il romanico lombardo ed \u00e8 scandito da monofore nei piani pi\u00f9 bassi bifore in quelli pi\u00f9 alti.\nInterno.\nAll'interno, la chiesa ha tre navate di impianto basilicale articolate su cinque campate, il transetto \u00e8 assente e il presbiterio \u00e8 leggermente rialzato e diviso ancora da un tramezzo, una recinzione che nel medioevo divideva i sacerdoti dai fedeli. Termina la chiesa un'abside semicircolare. Le colonne e i pilastri sono sormontati da capitelli con decorazioni fitomorfe di impronta classicheggiante e reggono archi a tutto sesto. La copertura \u00e8 a capriate lignee in tutte e tre le navate. Piccole monofore illuminano la chiesa a livello delle pareti laterali e nel cleristorio, sopra gli archi.\nIl fonte battesimale ottagonale del XII secolo, nella navata sinistra \u00e8 dovuto, come il pulpito, a una maestranza lombardo-lucchese legata a Guidetto, ed \u00e8 decorato da motivi vegetali e testine; singolare \u00e8 la presenza di un frutto scolpito ad ciascuno spigolo del bordo.\nIl pezzo scultoreo pi\u00f9 importante \u00e8 comunque l'ambone, datato 1194 e opera del maestro Guidetto. \u00c8 a pianta quadrangolare, con colonne corinzie che lo sorreggono, due delle quali poggiano su altrettanti leoni scolpiti.\nSono invece due le sculture risalenti all'XI secolo: l'altare con sei colonnine e figura umana al centro e l'acquasantiera con decorazioni vegetali e protomi zoomorfe. Quest'ultima portava la firma dello scultore, \"Raitus\", ed \u00e8 stata purtroppo trafugata nel giugno 2000.\nAlla parete destra si trova una terracotta invetriata quattrocentesca attribuita ad Andrea della Robbia con \"San Giorgio, il drago e la principessa\".\nSopra l'altare \u00e8 posta una \"Croce\" dipinta di scuola lucchese del XIII secolo e un affresco di un\"'Annunciazione\" di fine trecento di Giuliano di Simone si trova alla fine della navata sinistra.\nIl tabernacolo in capo alla navata destra, in pietra, \u00e8 rinascimentale. La sagrestia conserva una croce astile del XVI secolo."}
{"id": "1265748", "revid": "709565", "url": "https://it.wikipedia.org/wiki?curid=1265748", "title": "Laura Hope Crews", "text": "Biografia.\nFiglia di un'attrice teatrale e di un falegname, inizi\u00f2 a recitare all'et\u00e0 di quattro anni. Sugli schermi cinematografici, esordisce a 36 anni nel 1915, protagonista in \"The Fighting Hope\", diretta da George Melford per la Jesse L. Lasky Feature Play Company.\nLa sua interpretazione pi\u00f9 famosa \u00e8 quella della Zia PittyPat in \"Via col vento\". Pi\u00f9 attiva a teatro che al cinema ha lavorato a Broadway per gran parte della sua carriera, al momento della sua morte stava recitando in una riduzione di \"Arsenico e vecchi merletti\".\nLa sua carriera cinematografica inizia nel 1915, ma vi \u00e8 una pausa significativa fra il 1915 e il 1929 anno in cui ricompare sul grande schermo per continuare a lavorarvi fino a un anno prima della morte per lo pi\u00f9 nella parte della matrona.\nMuore nel 1942 a New York, all'et\u00e0 di 62 anni.\nRiconoscimenti.\nAl suo nome \u00e8 dedicata una stella nella Hollywood Walk of Fame."}
{"id": "1265751", "revid": "287204", "url": "https://it.wikipedia.org/wiki?curid=1265751", "title": "Pieve di San Giorgio a Brancoli", "text": ""}
{"id": "1265755", "revid": "123592410", "url": "https://it.wikipedia.org/wiki?curid=1265755", "title": "Spedizione Nordenskj\u00f6ld-Larsen", "text": "La spedizione Nordenskj\u00f6ld-Larsen \u00e8 stata una missione di esplorativa finanziata dalla Svezia diretta verso le regioni antartiche. Svoltasi negli anni 1901-1904 la missione era comandata da Otto Nordenskj\u00f6ld e da Carl Anton Larsen (quest'ultimo nelle funzioni di capitano della nave \"Antarctic\").\nNella rotta verso l'Antartide la nave fece scalo a Buenos Aires dove il governo argentino prest\u00f2 tutta l'assistenza necessaria e riforn\u00ec la spedizione di viveri, in cambio della presenza a bordo di un giovane ufficiale di marina argentina: il tenente Jos\u00e9 Sobral.\nIl nome della spedizione \u00e8 associato con quello di due isole antartiche. La prima \u00e8 l'isola Snow Hill (), dove Nordenskj\u00f6ld ed altri cinque uomini passarono due inverni (uno pianificato ed uno a causa dell'affondamento della nave \"Antarctic\", stritolata dal ghiaccio). \nLa seconda \u00e8 l'isola Paulet () dove Carl Larsen e gli altri marinai dell\"'Antarctic\" approdarono con le loro scialuppe dopo l'affondamento della loro nave. Il gruppo rest\u00f2 sull'isola dal febbraio al novembre 1903 e vi costru\u00ec un rifugio in pietra, visibile ancora oggi. Oltre che con le poche provviste scampate al naufragio l'equipaggio sopravvisse nutrendosi grazie alle migliaia di pinguini ed uccelli presenti sull'isola.\nLa presenza del tenente Sobral contribu\u00ec probabilmente alla decisione del governo argentino di inviare la corvetta \"Uruguay\" su entrambe le isole a recuperare i superstiti. "}
{"id": "1265758", "revid": "125147322", "url": "https://it.wikipedia.org/wiki?curid=1265758", "title": "Chiesa di San Gemignano di Moriano", "text": "La chiesa di San Gemignano di Moriano \u00e8 una chiesa di Lucca che si trova nella localit\u00e0 omonima.\nStoria e descrizione.\nFu edificata nel XIV secolo seguendo una tipologia arcaica che si pu\u00f2 genericamente definire romanica. La nuova chiesa, ampliata alla fine del XIX secolo, ingloba dell'antica costruzione parte della facciata e il campanile. All'interno \u00e8 una tavola di Agostino Marti che raffigura la \"Madonna con il bambino tra i santi Gemignano e Caterina\". L'opera ricalca gli schemi tipici del pittore lucchese e conserva il suo accentuato interesse sia per la novit\u00e0 di Fra' Bartolomeo che per il linguaggio emiliano che si andava diffondendo in citt\u00e0. Peculiare il brano di paesaggio che appare dietro il drappo alle spalle della Madonna, asimmetricamente sollevato solo da una parte. Il campanile ospita un doppio di quattro campane in Solb3 maggiore, fuse da Luigi Magni di Lucca nel 1949; il peso della campana maggiore \u00e8 di 595 kg mentre il peso complessivo delle campane ammonta a 16 quintali."}
{"id": "1265760", "revid": "773636", "url": "https://it.wikipedia.org/wiki?curid=1265760", "title": "Chiesa di San Giorgio (Lucca)", "text": "La chiesa di San Giorgio \u00e8 una chiesa di Lucca che si trova in localit\u00e0 Sorbano del Giudice.\nStoria e descrizione.\nRicostruita quasi integralmente nel XIX secolo, conserva resti di un arredo medievale che testimoniano l'importanza della costruzione. I due leoni accovacciati sostenevano probabilmente le colonne di un pulpito che aggettava dal presbiterio. Ora sono collocati sotto il fonte battesimale, una semplice vasca circolare attorno alla quale si snoda il corpo di un drago. L'epigrafe che vi \u00e8 incisa rivela in Biduino l'artefice dell'opera, databile alla seconda met\u00e0 del XII secolo."}
{"id": "1265764", "revid": "36426", "url": "https://it.wikipedia.org/wiki?curid=1265764", "title": "Chiesa di San Lorenzo (Lucca)", "text": "La chiesa di San Lorenzo \u00e8 una chiesa di Lucca che si trova in localit\u00e0 Sorbano del Vescovo.\nStoria e deascrizione.\nIl nome della localit\u00e0 deriva dai possedimenti che nel Medioevo vi aveva la Diocesi; fino al 1975 era parroco della chiesa il vescovo di Lucca. \nLa chiesa medievale, dopo ripetute trasformazioni, fu sostituita da un nuovo edificio nella seconda met\u00e0 del Cinquecento, ma successivi interventi ne hanno ulteriormente modificato l'aspetto. \n&lt;br&gt;Sono conservare le tre tele che ornavano gli altari dopo la ricostruzione cinquecentesca: all'altare maggiore \u00e8 una \"Madonna con i Santi Lorenzo, Domenico, Biagio e Francesco\" di Gaspare Mannucci, e dello stesso autore \u00e8 la pala dell'altare della navata destra, la \"Madonna tra i Santi Marco e Luca\". Alla parete \u00e8 una tela con la \"Madonna tra i Santi Rocco e Sebastiano\"."}
{"id": "1265767", "revid": "36426", "url": "https://it.wikipedia.org/wiki?curid=1265767", "title": "Chiesa di Santa Maria a Sesto di Moriano", "text": "La chiesa di Santa Maria a Sesto di Moriano \u00e8 una chiesa di Lucca che si trova in localit\u00e0 Sesto di Moriano.\nStoria e descrizione.\nDi origine medioevale, a navata unica con abside, presenta nel catino absidale un affresco con \"Cristo benedicente tra angeli\" riferibile al \"Maestro di San Frediano\", il pittore pi\u00f9 significativo della prima met\u00e0 del Trecento a Lucca. La chiesa, che conserva un semplice fonte battesimale del XII secolo, oggi non \u00e8 pi\u00f9 officiata ed \u00e8 usata come sala parrocchiale.\nAccanto \u00e8 stato costruito nel Cinquecento un altro edificio, modificato tra Settecento e Ottocento. All'interno la zona presbiteriale \u00e8 affrescata a motivi di finte architetture da riferire a Bartolomeo de Santi. All'altare maggiore \u00e8 una \"Assunzione della Vergine\" di Alessandro Ardenti (seconda met\u00e0 del Cinquecento).Chiamata anche l'Antica Pieve."}
{"id": "1265770", "revid": "1543377", "url": "https://it.wikipedia.org/wiki?curid=1265770", "title": "NGC 5466", "text": "NGC 5466 \u00e8 un ammasso globulare visibile nella costellazione del Boote.\nSi pu\u00f2 individuare anche con piccoli strumenti come binocoli o telescopi amatoriali, 5 gradi a WSW della stella ; un telescopio riflettore da 250mm permette di iniziare la risoluzione. \u00c8 uno degli ammassi alla portata di piccoli strumenti pi\u00f9 lontani e meno concentrati che si conoscano: appartiene alla classe XII e dista dal sole oltre 50\u00a0000 anni-luce.\nSembra che sia la fonte di una corrente stellare scoperta nel 2006, a cui le \u00e8 stato dato il nome dell'ammasso."}
{"id": "1265771", "revid": "146644", "url": "https://it.wikipedia.org/wiki?curid=1265771", "title": "Spedizione antartica svedese", "text": ""}
{"id": "1265775", "revid": "773636", "url": "https://it.wikipedia.org/wiki?curid=1265775", "title": "Chiesa di Santa Maria Forisportam", "text": "La chiesa di Santa Maria Forisportam o chiesa di Santa Maria Bianca \u00e8 una chiesa di Lucca che si trova in piazza Santa Maria Forisportam.\nStoria e descrizione.\nA tre navate con transetto e abside, venne conclusa entro il XII secolo. Il primo ordine \u00e8 articolato in loggiati ciechi retti da semicolonne in facciata e nell'abside, da lesene nei fianchi e nei transetti, di evidente imitazione pisana. Una loggetta architravata completa l'abside. In facciata si aprono tre portali sui cui architravi compaiono motivi decorativi di gusto classico. Il secondo ordine della facciata, articolato in una doppia serie di loggette, \u00e8 probabilmente opera di una maestranza di cultura guidettesca. L'interno mostra ancora i colonnati medievali con capitelli, ma consistenti furono le modifiche cui fu sottoposto nel corso dei secoli, soprattutto nel Cinquecento, quando vi furono collocate nuove opere, fra le quali due del Guercino, una \"Santa Lucia\" e un\"Assunta\".\nIl nome di \"Chiesa di Santa Maria Forisportam\" \u00e8 legato al fatto che rispetto alla cerchia muraria pi\u00f9 antica, ovvero quella di epoca romana, questa chiesa risiedeva all'esterno della citt\u00e0, da cui \"foris portam\" (fuori porta).\nAll'interno della chiesa si trova una meridiana a \"camera oscura\". In alto, sulla parete orientale, vi \u00e8 il foro d'illuminazione mentre la linea oraria \u00e8 tracciata sul pavimento. Quando il fascio di luce incontra la linea oraria significa che il Sole ha raggiunto l'altezza massima, indicando cos\u00ec il mezzogiorno vero del luogo (7'55\" indietro rispetto all'ora solare di Roma)."}
{"id": "1265777", "revid": "1305772", "url": "https://it.wikipedia.org/wiki?curid=1265777", "title": "Chiesa di Santa Maria Bianca", "text": ""}
