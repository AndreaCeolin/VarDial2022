{"id": "1261459", "revid": "1543377", "url": "https://it.wikipedia.org/wiki?curid=1261459", "title": "Autodenuncia di solidariet\u00e0 a Lotta Continua", "text": "Nell'ottobre 1971 il quotidiano \"Lotta Continua\", legato alle posizioni dell'omonima formazione extraparlamentare di estrema sinistra, pubblica un'autodenuncia (sottoscritta da numerosi noti intellettuali) indirizzata al Procuratore della Repubblica di Torino che aveva inquisito alcuni suoi militanti ed ex-direttori per istigazione a delinquere. In un suo significativo passaggio il documento cos\u00ec recitava:\nPresupposti.\nL'anarchico Giuseppe Pinelli, indagato per la Strage di Piazza Fontana, era morto in circostanze mai del tutto chiarite il 15 dicembre 1969 mentre era trattenuto in questura per essere interrogato. La Questura di Milano, che stava allora indagando principalmente negli ambienti anarchici e della sinistra, afferm\u00f2 in un primo tempo che Pinelli, gi\u00e0 interrogato anche in occasione di alcuni attentati avvenuti nella primavera (poi col tempo rivelatisi di probabile matrice nera), si era suicidato perch\u00e9 era stato dimostrato il suo coinvolgimento nella strage e caduti i suoi alibi. Questa versione venne smentita dalle stesse autorit\u00e0 dopo pochi giorni, quando l'alibi dell'anarchico risult\u00f2 essere in realt\u00e0 autentico.\nSuccessivamente alla morte di Pinelli, \"Lotta Continua\" ritenne il commissario Luigi Calabresi il maggiore responsabile della morte di Pinelli (era il responsabile dell'interrogatorio) e proprio contro di lui venne condotta una campagna dai toni molto accesi. Ad es. si pubblicava:\nIn quel periodo diversi giornalisti, non necessariamente legati a \"Lotta Continua\", prestavano il loro nome firmando il giornale come direttore responsabile per consentirne la pubblicazione (Marco Pannella, Aloisio Rendi, Marcello Baraghini ed altri). A causa dei contenuti dei loro articoli, furono tutti inquisiti, insieme ad altri militanti, dai magistrati di Torino per \"reati a mezzo stampa\" come vilipendio all'esercito, istigazione alla diserzione ed a delinquere ed altri reati d'opinione."}
{"id": "1261460", "revid": "404449", "url": "https://it.wikipedia.org/wiki?curid=1261460", "title": "Argiano", "text": "Con Argiano si possono indicare diversi toponimi italiani."}
{"id": "1261461", "revid": "767487", "url": "https://it.wikipedia.org/wiki?curid=1261461", "title": "Halltal", "text": "Halltal \u00e8 una frazione di 321 abitanti del comune austriaco di Mariazell, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Mariazell assieme agli altri ex comuni di Gu\u00dfwerk e Sankt Sebastian."}
{"id": "1261462", "revid": "773636", "url": "https://it.wikipedia.org/wiki?curid=1261462", "title": "Chiesa di San Piero (Montepaldi)", "text": "La chiesa di San Piero si trova in localit\u00e0 Montepaldi, nel comune di San Casciano in Val di Pesa, in provincia di Firenze.\nStoria.\nLa chiesa sorge a breve distanza dalla Villa di Montepaldi che fino agli anni ottanta del Novecento apparteneva alla famiglia Corsini.\nIn antico fu patronato della famiglia Salviati e successivamente nel 1617 della famiglia Borghese.\nDescrizione.\nLa chiesa, oggi non pi\u00f9 officiata, si presenta con l'aspetto datogli nel Settecento, quando fu sottoposta ad un radicale restauro.\nHa un'unica navata con il campanile a vela impostato sul tetto della canonica."}
{"id": "1261463", "revid": "110157", "url": "https://it.wikipedia.org/wiki?curid=1261463", "title": "Kama (Fukuoka)", "text": "Kama \u00e8 una citt\u00e0 giapponese della prefettura di Fukuoka.\nStoria.\nLa moderna citt\u00e0 di Kama \u00e8 stata costituita il 27 marzo 2006, dalla fusione della citt\u00e0 di Yamada, e le citt\u00e0 di Inatsuki, Kaho e Usui (tutte all'interno del distrietto di Kaho)."}
{"id": "1261465", "revid": "110157", "url": "https://it.wikipedia.org/wiki?curid=1261465", "title": "Kapfenberg", "text": "Kapfenberg \u00e8 un comune austriaco di 23 181 abitanti nel distretto di Bruck-M\u00fcrzzuschlag, in Stiria. Il 1\u00ba gennaio 2015 ha inglobato il precedente comune di Parschlug; ha lo status di citt\u00e0 (\"Stadt\"). \nSport.\nNel calcio, il club cittadino principale \u00e8 il Kapfenberger SV, che milita nella Bundesliga austriaca.\nNella Pallacanestro, il club cittadino principale \u00e8 il Kapfenberg Bulls, che milita nel massimo campionato."}
{"id": "1261468", "revid": "1428919", "url": "https://it.wikipedia.org/wiki?curid=1261468", "title": "Mariazell", "text": "Mariazell \u00e8 un comune austriaco di 3\u00a0886 abitanti nel distretto di Bruck-M\u00fcrzzuschlag, in Stiria. Il 1\u00ba gennaio 2015 ha inglobato i precedenti comuni di Gu\u00dfwerk, Halltal e Sankt Sebastian; ha lo status di citt\u00e0 (\"Stadt\") ed \u00e8 famoso per il Santuario di Mariazell."}
{"id": "1261469", "revid": "767487", "url": "https://it.wikipedia.org/wiki?curid=1261469", "title": "V\u00e1clav Je\u017eek", "text": "\u00c8 noto per aver vinto da CT della Cecoslovacchia l'Europeo del 1976 contro la deciso dal rigore a cucchiaio segnato da Anton\u00edn Panenka.\nCarriera.\nDa allenatore ha vinto quattro campionati cecoslovacchi con lo nel 1965, 1967, 1984 e 1990 e una Coppa d'Olanda al nel 1980.\n\u00c8 ricordato soprattutto per aver vinto nel 1976 il Campionato europeo di calcio con la Cecoslovacchia, battendo nella finale di Belgrado la Germania Ovest (Campione d'Europa nel 1972 e Campione del Mondo nel 1974) per 7-6 ai rigori dopo il 2-2 dei 120 minuti di gioco.\n\u00c8 stato l'ultimo allenatore della Nazionale cecoslovacca, nel 1993.\nStatistiche da allenatore.\nClub.\n\"In grassetto le competizioni vinte.\""}
{"id": "1261470", "revid": "697352", "url": "https://it.wikipedia.org/wiki?curid=1261470", "title": "Kasuga", "text": "Kasuga \u00e8 una citt\u00e0 giapponese della prefettura di Fukuoka."}
{"id": "1261472", "revid": "110157", "url": "https://it.wikipedia.org/wiki?curid=1261472", "title": "Oberaich", "text": "Oberaich \u00e8 una frazione di 3 189 abitanti del comune austriaco di Bruck an der Mur, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Bruck an der Mur."}
{"id": "1261473", "revid": "767487", "url": "https://it.wikipedia.org/wiki?curid=1261473", "title": "Koga (Fukuoka)", "text": "Koga \u00e8 una citt\u00e0 giapponese della prefettura di Fukuoka."}
{"id": "1261474", "revid": "110157", "url": "https://it.wikipedia.org/wiki?curid=1261474", "title": "Parschlug", "text": "Parschlug \u00e8 una frazione di 1 735 abitanti del comune austriaco di Kapfenberg, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Kapfenberg."}
{"id": "1261476", "revid": "1799226", "url": "https://it.wikipedia.org/wiki?curid=1261476", "title": "Gehry Tower", "text": "La Gehry Tower \u00e8 un edificio di nove piani costruito dall'architetto Frank Gehry situato allo \"Steintor\", Goethestra\u00dfe 13a, ad Hannover, Germania. \nDescrizione.\nL'edificio \u00e8 stato commissionato dal servizio di trasporto cittadino, per il quale Gehry ha disegnato anche una fermata d'autobus della citt\u00e0.\nCostruito in acciaio inossidabile, la torre spicca per il suo notevole avvitamento della facciata su di un nucleo in ferrocemento, facendo massimizzando il piccolo spazio sul quale appoggia la struttura. Come molti degli edifici di Gehry, la torre \u00e8 stata creata con l'ausilio delle pi\u00f9 moderne tecnologie disponibili al tempo. Lo studio di Gehry ha dapprima creato un modello in scala 1:100, poi scannerizzato ed importato in un \"software\" CAD in modo da calcolare le dimensioni delle singole parti, delle pi\u00f9 varie forme e dimensioni.\nI lavori, costati 8,5 milioni di marchi tedeschi, sono cominciati nel 1999 mentre l'edificio \u00e8 stato ufficialmente inaugurato il 28 giugno del 2001."}
{"id": "1261477", "revid": "247222", "url": "https://it.wikipedia.org/wiki?curid=1261477", "title": "Kurume", "text": " \u00e8 una citt\u00e0 del Giappone situata nella prefettura di Fukuoka.\nLa citt\u00e0 ha una popolazione stimata intorno ai abitanti e la densit\u00e0 di popolazione pari a persone per km\u00b2. L'area totale \u00e8 di .\nLa citt\u00e0 fu fondata il 1\u00ba aprile 1889.\nFamosi prodotti tradizionali di Kurume sono i \"kasuri\" (\"\u7d63\"), tessuti di stoffa tinta di indaco; la zuppa di maiale (\"tonkotsu\") e le tagliatelle con il ramen.\nNel 2010, Kurume dovrebbe ospitare la Conferenza Internazionale della Camellia."}
{"id": "1261479", "revid": "110157", "url": "https://it.wikipedia.org/wiki?curid=1261479", "title": "Pernegg an der Mur", "text": "Pernegg an der Mur \u00e8 un comune di 2.429 abitanti della Stiria (Austria).\nQui nacque il militare e politico Rudolf St\u00f6ger-Steiner von Steinst\u00e4tten. Il famoso giocatore di scacchi Laurenz Gierer vive a Zlatten. "}
{"id": "1261480", "revid": "767487", "url": "https://it.wikipedia.org/wiki?curid=1261480", "title": "Maebaru", "text": " era una citt\u00e0 del Giappone situata nella prefettura di Fukuoka.\nIl 1\u00ba gennaio 2010, si \u00e8 fusa con i comuni di Shima e Nij\u014d, che facevano parte del distretto di Itoshima, per formare la nuova citt\u00e0 di Itoshima. A seguito di tale fusione, sia la municipalit\u00e0 di Maebaru che il distretto sono stati soppressi."}
{"id": "1261484", "revid": "96859479", "url": "https://it.wikipedia.org/wiki?curid=1261484", "title": "0377", "text": " 0377 \u00e8 il prefisso telefonico del distretto di Codogno, appartenente al compartimento di Milano.\nIl distretto comprende la parte meridionale della provincia di Lodi. Confina con i distretti di Lodi (0371), di Crema (0373) e di Soresina (0374) a nord, di Cremona (0372) a est, di Piacenza (0523) a sud e di Pavia (0382) a ovest.\nAree locali e comuni.\nIl distretto di Codogno comprende 26 comuni compresi in 1 area locale, nata dall'aggregazione dei 2 preesistenti settori di Casalpusterlengo e Codogno: Bertonico, Brembio, Casalpusterlengo, Caselle Landi, Castelgerundo, Castelnuovo Bocca d'Adda, Castiglione d'Adda, Codogno, Corno Giovine, Cornovecchio, Fombio, Guardamiglio, Livraga, Maccastorna, Maleo, Meleti, Orio Litta, Ospedaletto Lodigiano, San Fiorano, San Rocco al Porto, Santo Stefano Lodigiano, Secugnago, Senna Lodigiana, Somaglia, Terranova dei Passerini e Turano Lodigiano ."}
{"id": "1261485", "revid": "124123", "url": "https://it.wikipedia.org/wiki?curid=1261485", "title": "Re Cadoc", "text": "Dopo di lui furono le autorit\u00e0 normanne a prendere il sopravvento sui nativi di lingua celtica e cos\u00ec a Caradoca successe come Earldom Roberto, conte di Mortain, fratellastro di Guglielmo il Conquistatore. "}
{"id": "1261486", "revid": "322321", "url": "https://it.wikipedia.org/wiki?curid=1261486", "title": "Giovanni Battista Arista", "text": "Biografia.\nArista nacque a Palermo da Venerando e Francesca Vigo, quest'ultima discendente di una nobile famiglia da cui provenivano anche Leonardo Vigo Calanna, Leonardo Vigo Fuccio e Salvatore Vigo Platania. Si trasfer\u00ec ad Acireale ad otto mesi. Nella cittadina acese intraprese gli studi presso l'istituto San Michele, gestito dalla Confederazione dell'oratorio di San Filippo Neri. Entrato in contatto con i filippini prosegu\u00ec gli studi in seminario e continu\u00f2 a svolgere il proprio servizio presso l'oratorio degli stessi padri di Acireale. Nel 1904 venne nominato vicario dall'allora vescovo Gerlando Maria Genuardi e nel 1907 ne divenne successore presso la diocesi di Acireale.\nFu il secondo vescovo della giovane diocesi, incarico che mantenne sino alla morte.\nIl 1\u00ba giugno 2007 papa Benedetto XVI lo ha proclamato venerabile.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1261487", "revid": "1776051", "url": "https://it.wikipedia.org/wiki?curid=1261487", "title": "Sankt Ilgen", "text": "Sankt Ilgen \u00e8 una frazione di 275 abitanti del comune austriaco di Th\u00f6rl, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Th\u00f6rl assieme all'altro ex comune di Etmi\u00dfl."}
{"id": "1261491", "revid": "767487", "url": "https://it.wikipedia.org/wiki?curid=1261491", "title": "Miyama", "text": "Miyama \u00e8 una citt\u00e0 giapponese della prefettura di Fukuoka."}
{"id": "1261492", "revid": "1305772", "url": "https://it.wikipedia.org/wiki?curid=1261492", "title": "Pieve di San Pietro", "text": ""}
{"id": "1261494", "revid": "110157", "url": "https://it.wikipedia.org/wiki?curid=1261494", "title": "Sankt Katharein an der Laming", "text": "Sankt Katharein an der Laming \u00e8 una frazione di 971 abitanti del comune austriaco di Trag\u00f6\u00df-Sankt Katharein, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato fuso con il comune di Trag\u00f6\u00df per costituire il nuovo comune, nel quale Sankt Katharein an der Laming \u00e8 capoluogo."}
{"id": "1261497", "revid": "767487", "url": "https://it.wikipedia.org/wiki?curid=1261497", "title": "Miyawaka", "text": "Miyawaka \u00e8 una citt\u00e0 giapponese della prefettura di Fukuoka."}
{"id": "1261498", "revid": "1573940", "url": "https://it.wikipedia.org/wiki?curid=1261498", "title": "Cicindelinae", "text": "Le cicindele (Cicindelinae ) sono una sottofamiglia di coleotteri della famiglia Carabidae, che comprende pi\u00f9 di 2000 specie, con distribuzione cosmopolita.\nSono coleotteri di medie dimensioni, con elitre di solito maculate; sono predatori voraci, sia allo stadio larvale che da adulti.\nDescrizione.\nSono coleotteri di medie dimensioni, con corpo snello e allungato, agili, robusti, con elitre di solito maculate, di colorazioni generalmente sericee, spesso con riflessi metallici, ed ornamentazione simmetrica; ogni specie presenta un disegno distintivo.\nLa testa \u00e8 grande, con caratteristiche grandi mandibole denticolate ed acute, che spesso si incrociano distalmente, ed occhi grossi e sporgenti.\nLe zampe sono lunghe ed adatte alla corsa. I primi tre articoli dei tarsi anteriori sono dilatati negli esemplari di sesso maschile.\nLe antenne, filiformi, contano 15 articoli.\nIl gruppo si riconosce tra gli adefagi per la morfologia del clipeo e per la presenza di caratteristici processi detti \"speroni\" sulle tibie anteriori dello stadio immaginale.\nLa larva ha caratteristici uncini sul quinto tergite, ed assenza di urogonfi. Possiede un ampio campo visivo fornito dagli ocelli, due grandi, due piccoli e sovente due piccolissimi.\nBiologia.\nLinneo, nel suo \"Systema Naturae\", defin\u00ec le cicindele come \"insectorum tigrides veloces\" e dalla descrizione linneiana deriva l'appellativo dato dagli anglosassoni a questi coleotteri: \"tiger-beetles\", cio\u00e8 \"coleotteri tigre\". Tale denominazione si riferisce al loro essere predatori voraci, in perenne movimento deambulatorio.\nTale caratteristica si manifesta sin dallo stadio larvale: le larve si nutrono di piccoli invertebrati, ai quali tendono agguati stando nascoste in cunicoli scavati nel terreno o nei tronchi, dai quali fuoriescono con scatti fulminei, resi possibili da strutture ad uncino poste sul quinto tergite addominale; agguantata la preda, questa viene trasportata sul fondo del cunicolo e divorata. Tale comportamento ricorda vagamente quello della pi\u00f9 nota larva del formicaleone.\nLo sviluppo postembrionale dura alcuni anni, nelle specie mediterranee tra due e quattro.\nNegli stadi preimmaginali vengono parassitate sovente da imenotteri icneumonidi.\nGli adulti predano ogni genere di artropode od altro invertebrato presente nell'ambiente. La loro presenza all'interno di un dato habitat, in quanto predatori situati al vertice della catena alimentare delle comunit\u00e0 di microinvertebrati, \u00e8 un indicatore di integrit\u00e0 dell'ambiente.\nCaratteristica \u00e8 anche la modalit\u00e0 di accoppiamento: il maschio afferra la femmina con le mandibole, grazie anche a degli speciali solchi o fossette che questa presenta sul mesepisterno, immobilizzandola. Ci\u00f2 le rende in questa fase, particolarmente vulnerabili ai predatori (mammiferi, uccelli, talora ditteri asilidi).\nDistribuzione e habitat.\nLa sottofamiglia Cicindelinae comprende pi\u00f9 di 2000 specie, con distribuzione cosmopolita, diffuse in ogni angolo del pianeta ad eccezione delle regioni polari e di alcune remote isole come le Hawaii, le Canarie o le Maldive.\nL'habitat con il maggior numero di specie di cicindele \u00e8 certamente quello delle foreste tropicali, ma ambienti tipici sono anche le spiagge sabbiose, le scogliere rocciose, i terreni retrodunali, gli argini e i greti fluviali; alcune specie si ritrovano fino ai pascoli alpini (oltre i 3000 m sulle Alpi), altre si sono adattate ad habitat acquatici, arboricoli, e in qualche caso termitofili.\nTassonomia.\nComprende i seguenti generi:\nIl genere \"Manticora\", il cui nome \u00e8 ispirato a una creatura mitica, diffuso in Africa australe, comprende le specie pi\u00f9 grandi conosciute."}
{"id": "1261500", "revid": "767487", "url": "https://it.wikipedia.org/wiki?curid=1261500", "title": "Munakata", "text": "Munakata \u00e8 una citt\u00e0 giapponese della prefettura di Fukuoka."}
{"id": "1261503", "revid": "161374", "url": "https://it.wikipedia.org/wiki?curid=1261503", "title": "Strada Statale 38 del Passo Stelvio", "text": ""}
{"id": "1261504", "revid": "110157", "url": "https://it.wikipedia.org/wiki?curid=1261504", "title": "Sankt Lorenzen im M\u00fcrztal", "text": "Sankt Lorenzen im M\u00fcrztal \u00e8 un comune di 3.338 abitanti della Stiria (Austria)."}
{"id": "1261506", "revid": "436907", "url": "https://it.wikipedia.org/wiki?curid=1261506", "title": "Beatmaker", "text": ""}
{"id": "1261507", "revid": "36426", "url": "https://it.wikipedia.org/wiki?curid=1261507", "title": "Chiesa di San Martino (Sezzate)", "text": ""}
{"id": "1261508", "revid": "767487", "url": "https://it.wikipedia.org/wiki?curid=1261508", "title": "Nakama", "text": "Nakama \u00e8 una citt\u00e0 giapponese della prefettura di Fukuoka."}
{"id": "1261511", "revid": "36426", "url": "https://it.wikipedia.org/wiki?curid=1261511", "title": "Chiesa di Santo Stefano (Lucolena)", "text": ""}
{"id": "1261515", "revid": "110157", "url": "https://it.wikipedia.org/wiki?curid=1261515", "title": "Sankt Marein im M\u00fcrztal", "text": "Sankt Marein im M\u00fcrztal \u00e8 un comune austriaco di 2 675 abitanti nel distretto di Bruck-M\u00fcrzzuschlag, in Stiria. Il 1\u00ba gennaio 2015 ha inglobato il precedente comune di Frauenberg; ha lo status di comune mercato (\"Marktgemeinde\")."}
{"id": "1261516", "revid": "599013", "url": "https://it.wikipedia.org/wiki?curid=1261516", "title": "Biagio Pagano", "text": "Caratteristiche tecniche.\nPur avendo giocato molto spesso come trequartista grazie alla sua propensione offensiva, il suo ruolo naturale \u00e8 quello di esterno sinistro alto. Nel Torino \u00e8 stato anche occasionalmente impiegato come punta centrale.\nCarriera.\nClub.\nEsordi.\nNasce a Napoli, ma si trasferisce fin da piccolo con la famiglia in Toscana. A 12 anni passa da una squadra del paese al Margine Coperta, il . Passa poi nel vivaio dell'Atalanta ed esordisce in Serie A con i bergamaschi il 17 giugno 2001, a 17 anni, contro la .\nDue stagioni dopo viene ceduto in prestito al , in Serie C1, dove riuscir\u00e0 a imporsi nonostante la giovane et\u00e0, mentre nella stagione successiva racimola appena una decina di presenze tra Atalanta e Sampdoria, rispettivamente in Serie B e Serie A.\nSampdoria e Atalanta.\nNella stagione 2004-2005, sempre con la maglia blucerchiata, mette a segno il suo primo ed importantissimo gol nella massima serie, portando in vantaggio la Samp nel match contro la Roma che riuscir\u00e0 a pareggiare grazie alla rete su rigore del capitano romanista Francesco Totti, costringendo al pareggio la squadra blucerchiata. Nonostante le buone prestazioni, nel mercato di gennaio avviene il suo ennesimo ritorno all'Atalanta, venendo relegato costantemente in panchina.\nIl prestito al Bari.\nNella successiva stagione la Sampdoria lo cede in prestito al : Pagano gioca titolare nella formazione pugliese che a fine stagione non riuscir\u00e0 a trattenerlo; torna cos\u00ec alla Sampdoria, che il 22 giugno 2006 ne acquista alle buste anche l'altra met\u00e0 del cartellino dall'Atalanta. \nRimini.\nIl 6 luglio 2006 viene acquistato in compartecipazione dal . Il giocatore sigla 3 reti. La societ\u00e0 romagnola decide quindi di rinnovargli la fiducia e nell'estate successiva lo riscatta totalmente dai blucerchiati.\nReggina.\nRimane a Rimini per tre stagioni ma, anche a seguito della retrocessione riminese in Lega Pro, il 19 luglio 2009 viene ceduto in compartecipazione alla ; gli inizi con la maglia amaranto sono tuttavia complicati e Novellino non lo considera un titolare, riservandogli anche avvilenti sostituzioni a inizio gara. Le cose migliorano con l'arrivo di Ivo Iaconi e successivamente di Roberto Breda e il suo rendimento aumenta costantemente; disputa la stagione pi\u00f9 prolifica in assoluto della sua carriera, giocando 36 partite e segnando 11 gol.\nLivorno.\nIl 26 giugno 2010 viene sorprendentemente riscattato alle buste dal Rimini per una cifra intorno ai 600.000 euro, ma il 14 luglio successivo, a causa di problematiche vicissitudini economiche che porteranno alla mancata iscrizione al campionato di C1 del , viene acquistato a titolo definitivo dal , con cui va subito a segno all'esordio nella partita di Coppa Italia contro la . Il 26 novembre 2010 \u00e8 decisivo con una doppietta nella vittoria esterna dei toscani contro l'Atalanta.\nTorino e Nocerina.\nIl 28 gennaio 2011 si trasferisce al Torino a titolo definitivo nell'operazione che porta Luca Belingheri al Livorno. A fine stagione viene mandato in campo 15 volte, riuscendo ad andare a segno con un colpo di testa nel match contro l'AlbinoLeffe. Per la stagione 2011-2012 viene riconfermato nella squadra allenata da Gian Piero Ventura, debuttando il 19 settembre 2011 contro il Brescia.\nIl 31 gennaio 2012 viene ceduto in prestito alla . Esordisce in maglia rossonera il 4 febbraio 2012 nel pareggio interno per 1-1 contro il e gioca 5 partite fino a fine stagione. Il 30 giugno 2012 torna a Torino per fine prestito.\nModena.\nIl 22 agosto 2012 \u00e8 ufficiale il suo trasferimento a titolo definitivo al , in Serie B, dove disputa 25 presenze segnando due reti. Al termine del campionato rimane svincolato.\nPonsacco e Grosseto.\nNel settembre 2013 firma un contratto con il Ponsacco, societ\u00e0 di Eccellenza Toscana. A febbraio si trasferisce al nella Prima divisione della Lega Pro.\nCatanzaro e Lucchese.\nNella stagione 2014-2015 si trasferisce al , che partecipa alla Lega Pro girone C, segnando 3 gol in 15 partite di campionato. A gennaio 2015 si svincola passando alla Lucchese, sempre in Lega Pro, ma nel girone B, ed esordisce entrando nel secondo tempo della gara Savona-Lucchese 0-3.\nGhivizzano, Viareggio 2014, Massese.\nIl 26 settembre 2015 si trasferisce al Ghivizzano. Il 4 agosto 2016 passa al Viareggio 2014. Pochi mesi dopo, il 2 dicembre 2016, cambia squadra, trasferendosi alla Massese.\nRitorno al Ghivizzano, Aglianese, Cenaia, Montecatini, Monsummanese e Calci.\nNel 2017 torna al Ghivizzano. L'8 dicembre 2017 viene ufficializzato il suo trasferimento all'Aglianese. Nell'estate del 2018 viene ingaggiato dalla Polisportiva Cenaia. Il 4 dicembre 2018 viene ingaggiato dal .Nel 2019-2020 scende in Prima Categoria Toscana con la , per poi passare al Calci nell'estate successiva.\nNazionale.\nEsordisce con la Nazionale italiana Under-17 nella gara di qualificazione agli Europei di categoria contro la Moldavia e disputa nel 2000 i campionati Europei Under-16 in Israele. In seguito diventa punto fermo della Nazionale italiana Under-20 e della Nazionale italiana Under-21.\nStatistiche.\nPresenze e reti nei club.\n\"Statistiche aggiornate al 1\u00ba ottobre 2017.\""}
{"id": "1261518", "revid": "93556", "url": "https://it.wikipedia.org/wiki?curid=1261518", "title": "USS Capitaine (SS-336)", "text": "Lo USS \"Capitaine (codice e numero d'identificazione SS-336) \u00e8 stato un sommergibile della United States Navy, appartenente alla classe Balao. Costruito nei cantieri Electric Boat Company di Groton nel Connecticut, venne varato nell'ottobre 1944 e combatt\u00e9 nelle ultime fasi della seconda guerra mondiale in Estremo Oriente. Fu poi ceduto all'Italia a met\u00e0 anni sessanta, ribattezzato Alfredo Cappellini\" (distintivo ottico S 507) e integrato nella Marina Militare.\nImpiego operativo.\nNella Marina statunitense.\nQuesto sommergibile della classe Balao, costruito nei cantieri Electric Boat Company di Groton nel Connecticut, impostato il 2 dicembre 1943, venne varato il 1\u00ba ottobre 1944 e consegnato alla US Navy il 26 gennaio 1945, giunse a Pearl Harbor il successivo 15 aprile impegnato in varie missioni nel Pacifico, la prima delle quali il 6 maggio 1945, ricevendo una Battle star, un'importante decorazione americana della seconda guerra mondiale.\nTornato al termine della guerra a San Diego in California il 26 settembre 1945 dopo essere stato sottoposto a lavori di manutenzione e partecipato per qualche anno alle attivit\u00e0 di squadra, venne posto in riserva il 10 febbraio 1950. Torn\u00f2 in servizio il 23 febbraio 1957 ed ebbe come base operativa San Diego. Nel 1965 prese parte anche a un film di Otto Preminger, \"Prima vittoria\", distribuito dalla Paramount Pictures con John Wayne, Kirk Douglas, e Henry Fonda, che racconta una storia che ha come sfondo l'attacco di Pearl Harbor. Al film prese parte anche un'unit\u00e0 della classe Fletcher, il cacciatorpediniere che successivamente, ribattezzato \"Fante\" (D 561), sarebbe entrato a far parte della Marina Militare. Curiosamente, un altro battello della classe Balao il sommergibile USS \"Cubera\" (SS-347) aveva preso parte a un film nel 1955, il cui titolo era \"Il mostro dei mari\".\nNella Marina Militare.\nIl \"Capitaine\", ceduto in prestito il 5 marzo 1966 alla Marina Militare Italiana, venne ribattezzato \"Alfredo Cappellini\", dal nome di un capitano di fregata della Regia Marina che si era distinto nella terza guerra di indipendenza, caduto nella battaglia di Lissa ed insignito di medaglia d'oro al valor militare. Il \"Cappellini\" prest\u00f2 servizio fino al 1\u00ba novembre 1977 quando venne posto in disarmo, venendo radiato dal Registro navale italiano il successivo 5 dicembre.\nNome.\nIn precedenza il nome di Alfredo Cappellini era stato dato ad un sommergibile della Regia Marina facente parte della classe Marcello, particolarmente distintosi durante la seconda guerra mondiale nell'Atlantico, con al comando il capitano di corvetta Salvatore Todaro. Trasformato in sommergibile da trasporto nel 1943, fu sorpreso in oriente dall'armistizio e venne catturato dai giapponesi che lo consegnarono ai tedeschi. Incorporato nella Kriegsmarine e rinominato \"UIT 24\" prosegu\u00ec nel conflitto con un equipaggio misto italo-tedesco fino al 10 maggio 1945, quando con la resa della Germania venne incorporato nella Marina imperiale giapponese e rinominato \"I-503\" continu\u00f2 ad operare fino al termine del conflitto nel Pacifico, servendo cos\u00ec sotto le principali bandiere dell'asse. Dopo la resa del Giappone i pochi marinai italiani superstiti vennero imprigionati dagli americani, mentre lo scafo del battello venne portato ad affondare il 16 aprile 1946 nelle acque al largo di K\u014dbe."}
{"id": "1261519", "revid": "36426", "url": "https://it.wikipedia.org/wiki?curid=1261519", "title": "Chiesa di Sant'Ansano (Dof\u00e0na)", "text": ""}
{"id": "1261523", "revid": "767487", "url": "https://it.wikipedia.org/wiki?curid=1261523", "title": "Sankt Sebastian (Mariazell)", "text": "Sankt Sebastian \u00e8 una frazione di 1 015 abitanti del comune austriaco di Mariazell, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Mariazell assieme agli altri ex comuni di Gu\u00dfwerk e Halltal."}
{"id": "1261524", "revid": "339392", "url": "https://it.wikipedia.org/wiki?curid=1261524", "title": "Pieve di San Donato (Mugnana)", "text": ""}
{"id": "1261531", "revid": "36426", "url": "https://it.wikipedia.org/wiki?curid=1261531", "title": "Cappella di Santa Maria della Neve (Montagliari)", "text": ""}
{"id": "1261532", "revid": "36426", "url": "https://it.wikipedia.org/wiki?curid=1261532", "title": "Chiesa di Santa Maria (Vicchiomaggio)", "text": ""}
{"id": "1261533", "revid": "110157", "url": "https://it.wikipedia.org/wiki?curid=1261533", "title": "Th\u00f6rl", "text": "Th\u00f6rl \u00e8 un comune austriaco di 2 340 abitanti nel distretto di Bruck-M\u00fcrzzuschlag, in Stiria. Il 1\u00ba gennaio 2015 ha inglobato i precedenti comuni di Etmi\u00dfl e Sankt Ilgen; ha lo status di comune mercato (\"Marktgemeinde\")."}
{"id": "1261538", "revid": "110157", "url": "https://it.wikipedia.org/wiki?curid=1261538", "title": "Trag\u00f6\u00df", "text": "Trag\u00f6\u00df \u00e8 una frazione di 995 abitanti del comune austriaco di Trag\u00f6\u00df-Sankt Katharein, nel distretto di Bruck-M\u00fcrzzuschlag (Stiria). Gi\u00e0 comune autonomo, il 1\u00ba gennaio 2015 \u00e8 stato fuso con il comune di Sankt Katharein an der Laming per costituire il nuovo comune."}
{"id": "1261541", "revid": "1543377", "url": "https://it.wikipedia.org/wiki?curid=1261541", "title": "0374", "text": "0374 \u00e8 il prefisso telefonico del distretto di Soresina, appartenente al compartimento di Milano.\nIl distretto comprende la parte nord-orientale della provincia di Cremona. Confina con i distretti di Treviglio (0363) a nord, di Brescia (030) a est, di Cremona (0372) a sud-est, di Codogno (0377) a sud-ovest e di Crema (0373) a nord-ovest.\nAree locali e comuni.\nIl distretto di Soresina comprende 18 comuni compresi in 1 area locale: Annicco, Azzanello, Cappella Cantone, Casalbuttano ed Uniti, Casalmorano, Castelleone, Castelvisconti, Cumignano sul Naviglio, Fiesco, Formigara, Genivolta, Gombito, Paderno Ponchielli, San Bassano, Soncino, Soresina, Ticengo e Trigolo ."}
{"id": "1261542", "revid": "767487", "url": "https://it.wikipedia.org/wiki?curid=1261542", "title": "Turnau", "text": "Turnau \u00e8 un comune di 1.633 abitanti della Stiria (Austria)."}
{"id": "1261543", "revid": "24989", "url": "https://it.wikipedia.org/wiki?curid=1261543", "title": "Aibl", "text": "Aibl \u00e8 una frazione di 1 386 abitanti del comune austriaco di Eibiswald, nel distretto di Deutschlandsberg (Stiria). Gi\u00e0 comune autonomo, il 1\u00ba gennaio 2015 \u00e8 stato aggregato a Eibiswald assieme agli altri ex comuni di Gro\u00dfradl, Pitschgau, Sankt Oswald ob Eibiswald e Soboth, tramite il Passo di Radelj si raggiunge il comune sloveno di Radlje ob Dravi."}
{"id": "1261544", "revid": "36426", "url": "https://it.wikipedia.org/wiki?curid=1261544", "title": "Pieve di San Pancrazio", "text": ""}
{"id": "1261548", "revid": "767487", "url": "https://it.wikipedia.org/wiki?curid=1261548", "title": "Nightmares Made Flesh", "text": "Nightmares Made Flesh \u00e8 il secondo album del gruppo death metal svedese Bloodbath, pubblicato nel 2004 dalla Century Media.\nA livello di formazione si registra l'entrata di Peter T\u00e4gtgren nelle vesti di cantante in sostituzione di Mikael \u00c5kerfeldt, intenzionato a dedicarsi solo agli Opeth, e di Martin Axenrot alla batteria, che rimpiazza Dan Swan\u00f6 (passato alla chitarra)."}
{"id": "1261550", "revid": "6923", "url": "https://it.wikipedia.org/wiki?curid=1261550", "title": "Casa danzante", "text": "La Casa danzante (\"Tan\u010d\u00edc\u00ed d\u016fm\") \u00e8 il soprannome dato alla Sede degli Uffici Nazionali Olandesi (\"Nationale Nederlander Building\") edificio nel centro di Praga. Fu progettata dall'architetto croato Vlado Miluni\u0107 in cooperazione con il canadese Frank Gehry. La posizione scelta era un posto vacante sul lungofiume, nel quartiere di Nov\u00e9 M\u011bsto. L'edificio che occupava precedentemente quel luogo era stato distrutto durante i bombardamenti di Praga nel 1945. La costruzione ebbe inizio nel 1994 e termin\u00f2 nel 1996.\nOrigine.\nOriginalmente chiamato \"Fred and Ginger\" (da Fred Astaire e Ginger Rogers) la casa ricorda vagamente una coppia di ballerini. Il Decostruttivismo qui richiama il Neobarocco, il Neogotico e l'Art Nouveau, stili architettonici per i quali Praga \u00e8 famosa.\nStruttura.\nLo stile fortemente non convenzionale cre\u00f2 delle controversie al tempo della costruzione. Il presidente ceco V\u00e1clav Havel, che visse per decenni vicino al sito, ha supportato il progetto, sperando che l'edificio divenisse un centro di attivit\u00e0 culturali.\nIl piano originale che proponeva un centro culturale non venne realizzato. Al settimo piano si trova un ristorante francese con una magnifica vista della citt\u00e0. Tra gli altri occupanti la casa ospita alcune compagnie multinazionali. Data la collocazione su di una strada molto trafficata l'edificio \u00e8 dotato di una circolazione forzata d'aria, che rende l'interno pi\u00f9 confortevole per gli occupanti."}
{"id": "1261552", "revid": "149485", "url": "https://it.wikipedia.org/wiki?curid=1261552", "title": "Diga di San Giacomo", "text": ""}
{"id": "1261557", "revid": "36426", "url": "https://it.wikipedia.org/wiki?curid=1261557", "title": "Chiesa dei Santi Giovanni e Reparata", "text": "La chiesa dei Santi Giovanni e Reparata \u00e8 una chiesa di Lucca che si trova in piazza San Giovanni.\nPrima sede dei vescovi della diocesi, quando la dignit\u00e0 di cattedrale agli inizi dell'VIII secolo venne trasferita in San Martino le rimase il diritto al fonte battesimale e ci\u00f2 rese sempre strettissimo il rapporto tra i due edifici sacri. Agli inizi dell'Ottocento la chiesa venne indemaniata dal governo napoleonico, privata degli arredi e destinata ad accogliere gli archivi dell'antica Repubblica. Nel 1828 fu riaperta al culto, ma in una situazione assai mutata. L'impianto attuale risale per buona parte alla ricostruzione della seconda met\u00e0 del XII secolo, ma le sue origini sono assai pi\u00f9 antiche.\nRadici romane.\nIl complesso di Santa Reparata sorse nel V secolo su un'area di insediamento romano. Attorno al VI secolo il complesso assunse una funzione cimiteriale ma nell'VIII secolo la chiesa era di nuovo funzionante. Nel IX secolo venne aperta una cripta dove furono deposte le reliquie di San Pantaleone, rinvenute nel 1714. Tra la fine del X e gli inizi dell'XI secolo furono eseguiti nuovi interventi. Le tracce di queste vicende sono oggi leggibili nel percorso archeologico sotto il piano dell'attuale basilica, che nel XII secolo si sostitu\u00ec al vecchio impianto.\nL'aspetto della chiesa.\nLa struttura.\nLa nuova chiesa - a tre navate sostenute da colonne con capitelli compositi, con abside e transetto - non si discost\u00f2 molto come dimensioni dalla struttura paleocristiana; essa si pose cos\u00ec in decisa filiazione con gli orientamenti neoantichi che caratterizzano le architetture lucchesi a partire dalla fine dell'XI secolo. Con questo spirito classicista coesistono nuovi elementi, tipici dell'architettura lombarda, quali partizioni a lesene e nell'abside e, nel transetto, coronamenti ad archetti modanati su mensole con protomi umane e leonine. \nLe decorazioni.\nLa stessa commistione si rileva nell'apparato decorativo: nella decorazione di alcuni capitelli dell'interno, ricchi di figure avviluppate, mascheroni fogliati, arpie e draghi, si rivelano le analogie con il repertorio di Guidetto. La stessa cultura si pu\u00f2 ricercare nelle superstiti decorazioni della zona absidale e nell'archivolto del portale centrale. Accanto a un collaboratore di Guidetto lavora nell'architrave, con la \"Madonna orante tra due angeli e gli Apostoli\", Villano, uno sculture di cultura pi\u00f9 arcaica e tradizionale, che completa nel 1187 la sua opera. Il complesso e articolato portale riassume dunque le due anime della maestranza che ricostruisce la chiesa del XII secolo. \nIl battistero.\nAnche il battistero fu oggetto di lavori nel corso del XII secolo - a quest'epoca \u00e8 da riferire il fonte con pavimentazione ad \"opus sectile\" - ma la sua globale ristrutturazione \u00e8 del XIV secolo: nel 1393 fu coperto con la cupola ogivale sostenuta da costoloni. \nLe opere d'arte.\nBen poco resta oggi in loco delle opere d'arte che a partire dalla seconda met\u00e0 del Trecento arricchivano la chiesa: al 1398 data l'affresco con il \"Battesimo di Cristo\" sul fonte battesimale e pure entro la fine del secolo sono da datare i due grandi pannelli affrescati nel transetto sinistro con la \"Madonna tra i Santi Nicola e Caterina e i Santi Ginese, Sebastiano e Barbara\". Alla fine del Quattrocento data la lunetta affrescata nel Battistero con la \"Madonna tra santi\", da riferire alla collaborazione tra Michele e Ansano Ciampanti. \nIl riassetto cinquecentesco.\nA partire dalla fine del Cinquecento inizi\u00f2 il riassetto che prosegu\u00ec per tutto il primo ventennio del secolo successivo. Tra i risultati pi\u00f9 appariscenti vi \u00e8 la nuova facciata che riutilizza peraltro per buona parte quella medievale. All'interno, alla stessa fase \u00e8 da ascrivere il soffitto a cassettoni e la decorazione del catino absidale, dove Paolo Guidotti affresc\u00f2 un\"Annunciazione con l'Eterno e angeli\". \nLa cappella di Sant'Ignazio.\nAlla fine del Seicento venne aperta nel fianco sinistro la cappella di Sant'Ignazio su un progetto di Domenico Martinelli, una delle pi\u00f9 interessanti realizzazioni barocche di Lucca, interamente rivestita in marmi policromi con decorazioni ad affresco nella cupola, attribuite a Ippolito Marracci, raffiguranti la \"Gloria di sant'Ignazio\".\nNell'Ottocento declino e rinascita.\nAgli inizi dell'Ottocento la chiesa venne destinata ad Archivio e in quella circostanza venne privata quasi totalmente del suo arredo, in buona parte disperso. Rivelatasi tuttavia ben presto inadatta alla nuova funzione per gravi problemi di umidit\u00e0, venne nel 1828 restituita al culto, dotata di nuovi altari e di nuovi dipinti. Il Battistero assunse in quel periodo la funzione di famedio delle glorie locali."}
{"id": "1261564", "revid": "219110", "url": "https://it.wikipedia.org/wiki?curid=1261564", "title": "Chiesa dei Santi Paolino e Donato", "text": "La basilica dei Santi Paolino e Donato (nota anche semplicemente col nome di basilica di San Paolino) \u00e8 una chiesa di Lucca che si trova in via San Paolino. Ha la dignit\u00e0 di basilica minore.\nStoria e descrizione.\n\u00c8 l'unica chiesa compiutamente rinascimentale di Lucca, dedicata a \nSan Paolino di Antiochia. Costui fu il primo vescovo di Lucca, inviato da San Pietro nel 46 d.C. ad evangelizzare questi territori, per poi essere martirizzato sotto Domizio Enobardo Nerone imperatore, divenuto successivamente patrono della citt\u00e0 e dell'arcidiocesi.\nIl culto di San Paolino trae origine dai ritrovamenti dei suoi resti ossei, avvenuto nel 1261 nel cimitero sotterraneo, presso la chiesa paleocristiana di San Giorgio. \nL\u2019edificio chiesastico fu ricostruito nell'XI secolo per essere dedicato ai Ss. Paolino e Antonio; nuovamente ricostruito nel XIV secolo, fu successivamente rinnovato fin dal 1516, su disegno che aveva fatto Baccio da Montelupo, per essere quindi consacrato ai Ss. Paolino e Donato.\nL\u2019impianto planimetrico a croce latina: ospita undici altari; si presenta ad aula unica, d\u2019ordine dorico, con volta a botte e cappelle lungo i lati; \u00e8 dotato di una spaziosa crociera, mentre i bracci del transetto emergono appena rispetto alle dimensioni dell'aula. \nLa copertura a cupola non ha, rispetto alle altre, particolare rilevanza in altezza, contribuendo a creare un ambiente spazialmente determinato.\nL\u2019agile ed armoniosa facciata a tre ordini, si impone per il suo accentuato verticalismo. Risparmiata dalle soppressioni napoleoniche, conserva in larga parte il suo arredo originale di dipinti e sculture.\nTra questi vi \u00e8: \"la Vergine con diversi santi, del cavalier Vanni; miracolo di S.Teodoro di Pietro Testa; l'antica tavola rappresentante, in alto, l'incoronazione della Vergine con diversi santi, in basso, sul dinanzi genuflessi un papa e un guerriero con Lucca torr\u00ecta nel mezzo, probabilmente attribuita a Giotto; tavola \"della quale parla il Vasari nella vita di lui, quantunque la descrizione non corrisponda appuntino\"."}
{"id": "1261567", "revid": "79213", "url": "https://it.wikipedia.org/wiki?curid=1261567", "title": "Lago di Perugia", "text": ""}
{"id": "1261568", "revid": "110157", "url": "https://it.wikipedia.org/wiki?curid=1261568", "title": "The Return of the Spice Girls", "text": "The Return of the Spice Girls \u00e8 il tour mondiale che le Spice Girls hanno intrapreso per celebrare la loro riunione. Il tour, che \u00e8 stato un modo per salutare gli ancora numerosi fan della band, \u00e8 partito il 2 dicembre 2007.\nInformazioni generali.\nDal giugno del 2007 \u00e8 stato aperto un sito ufficiale, al quale era necessario iscriversi per avere la possibilit\u00e0 di partecipare alle tappe. A partire dal 30 settembre sono stati estratti i fortunati che hanno avuto modo di partecipare alle tappe e sono stati messi in vendita, in alcuni siti, i biglietti per i concerti, che sono stati svenduti molto facilmente. I biglietti per le due tappe di dicembre di Londra, infatti, sono stati venduti dopo appena 38 secondi dalla messa in vendita online secondo la BBC News.\nDalle 11 tappe originarie annunciate il giorno della conferenza stampa, il 27 luglio 2007 le tappe sono diventate 39 con l'aggiunta di Vancouver, San Jose e Shanghai, e di numerose date nella citt\u00e0 di Londra.\nInoltre, negli ultimi giorni, sono state aggiunte le tappe a New York, esattamente 5 date, rispettivamente a Long Island e Newark, East Rutherford nel confinante stato del New Jersey.\nIl tour ha visto protagoniste tutti e cinque i membri del gruppo, inclusa dunque Geri Halliwell, che aveva abbandonato la band nel 1998.\nIl tour \u00e8 stato curato da Jamie King, che ha partecipato alla creazione di numerosi tour, tra i quali quelli di Madonna e Christina Aguilera.\nPer motivi familiari il gruppo ha cancellato le date in Africa, Sud America, Asia e Australia. Il tour si \u00e8 concluso il 26 febbraio a Toronto in Canada."}
{"id": "1261569", "revid": "729019", "url": "https://it.wikipedia.org/wiki?curid=1261569", "title": "Tertius Zongo", "text": ""}
{"id": "1261571", "revid": "2037899", "url": "https://it.wikipedia.org/wiki?curid=1261571", "title": "Chiesa dei Santi Simone e Giuda (Lucca)", "text": "La chiesa dei Santi Simone e Giuda \u00e8 una chiesa di Lucca che si trova in via Guinigi.\nStoria e descrizione.\nLa chiesa, di cui non conosciamo l'anno di costruzione, \u00e8 di impianto basilicale in pieno stile romanico e venne costruita nel tratto orientale delle mura romane; Infatti la struttura si pone, nella sua parte tergale, esattamente sopra il tracciato delle antiche mura (come accade anche nella chiesa della Rosa, dove per\u00f2 queste sono integrate nella struttura). Avendo uno spazio ristretto a causa di edifici gi\u00e0 presenti di fronte, non si pot\u00e9 sviluppare la chiesa in lunghezza, e da ci\u00f2 deriva la sua forma in pianta quasi quadrata, molto larga e poco profonda rispetto ai canoni di costruzione dell\u2019epoca. \nLa fonte pi\u00f9 antica che possediamo riguardo alla Chiesa dei Santi Simone e Giuda risale al 1120, ossia la testimonianza di un\u2019offerta di beni e di effetti da parte di Sigismondo della casata dei Signori di Montechiaro e di Uzzano. Da tale carta si desume che la chiesa sia stata eretta per opera della medesima famiglia di Sigismondo, che ne andava ora ad accrescere la dotazione gi\u00e0 fatta forse dai suoi predecessori. Ad avvalorare l\u2019idea di una costruzione intorno all'anno mille c\u2019\u00e8 la coerenza di materiali ed elementi decorativi con quelli impiegati in altre chiese della citt\u00e0, sulle quali possediamo pi\u00f9 informazioni, e che ci permette di affermare quasi con certezza che tutte queste costruzioni siano tra loro coeve, sul cadere del secolo XII. La costruzione procedette a rilento, visto che nel XIII la chiesa doveva essere ancora completata (era sicuramente gi\u00e0 ultimato il lato tergale, ma dei fianchi non possiamo avere notizie, visto che in seguito furono coperti dai caseggiati, ed \u00e8 certo che il fronte non fosse ancora stato completato).\nDall\u2019iscrizione riportata accanto al portale di destra sappiamo che esso fu rivestito nel 1238, mentre il resto della facciata fu completato solo in seguito. Le finanze comunque furono senza dubbio scarse, infatti la facciata venne eretta in arenaria macigno delle cave di Matraia interrotta da fasce di calcare bianco ceroide dalle cave di Santa Maria del Giudice e di San Lorenzo a Vaccoli, entrambi materiali economici. I portali sono a doppio architrave, con fascia a cunei alternati di calcare bianco e marmo nero nel portale centrale e in quello di sinistra, e in verde di Prato in quella di destra. Va notata la particolarit\u00e0 di questi portali: la decorazione di quella di sinistra \u00e8 tutta in calcare bianco, mentre l\u2019altra porta minore che le fa riscontro, ha le spallette e l\u2019architrave in arenaria macigno. Il portale centrale ha invece in calcare l\u2019architrave e una spalletta, mentre l\u2019altra \u00e8 di arenaria. Questo fece pensare ad alcuni storici che il motivo di questa asimmetria nei colori di facciata fosse dovuta alla divisione dei guelfi nei due schieramenti, neri e bianchi, che entravano rispettivamente dalla porta del loro colore.\nMolto pi\u00f9 tardi, nel 1317, fu costruito il campanile sul lato tergale, che oggi non esiste pi\u00f9.\nAll\u2019interno la chiesa si presenta come una piccola basilica a tre navate, con archi voltati su pilastri di pietra in verrucano delle cave di Guamo, coronati da bassissimi capitelli intagliati, con ovoli e dentelli. La navata maggiore si chiude con in un'abside semicircolare di piccolissimo diametro, raggiungendo appena la met\u00e0 della larghezza della navata. Vi \u00e8 presente una monofora stretta e lunga, oggi tamponata e coperta da un grande quadro contenente un affresco di una Madonna con Bambino tra S. Paolino, S. Pietro e angeli. Questo affresco era originariamente posto sulle mura duecentesche della citt\u00e0, vicino alla posterla della Fratta, dove oggi sorge la Madonna dello Stellario. Quando le mura vennero demolite, l\u2019immagine fu conservata e posta su un angolo della via, dove fu poi costruito un oratorio, a sua volta distrutto in epoca napoleonica. Dopo un breve periodo di permanenza in San Pietro Somaldi, venne trasferito in questa chiesa per volere della confraternita di S. Luigi Gonzaga.\nPer l'altare dei Santi Jacopo e Filippo, Spinello Aretino dipinse il polittico diviso ora tra la Galleria Nazionale di Parma e una collezione privata di Citt\u00e0 del Messico. Dalla chiesa viene anche una statua lignea raffigurante Sant'Ansano, riferita a Jacopo della Quercia, conservata presso la Curia arcivescovile. \nLa chiesa era un tempo illuminata da otto finestre presenti sopra gli archi nella navata maggiore, oggi tutte tamponate a causa della costruzione delle volte. Prima vennero erette quelle della navata principale, coprendo le capriate a vista che coprivano la chiesa, poi nel 1511 furono costruite quelle delle navate laterali. Da notare come le chiavi di volta presentino a decoro lo stemma dei Guinigi, indice di un contributo da parte della famiglia per la loro realizzazione. La costruzione della volta della navata centrale creava un inconveniente non lieve, ovvero la rottura del catino absidale che con la sua enorme ghiera ad arco acuto giungeva a toccare l\u2019intravatura. Questo non ferm\u00f2 i costruttori, che ridisegnarono un nuovo catino, monco e senza ghiera, che tocca la volta con la sua sommit\u00e0.\nNegli anni successivi la chiesa fu decorata da affreschi e decori (andati interamente perduti), e venne rivestita in marmo tutta la parte del presbiterio. Nel 1669 venne fatta allargare e decorare la finestra sopra il portale maggiore, e vennero aperte due finestrelle informi sopra le porte minori, per garantire ventilazione all\u2019ambiente vista la chiusura delle altre finestre laterali, poi richiuse e tamponate in pietra agli inizi del 1900. Negli anni sessanta e settanta del XIX secolo, quando con un restauro si decise di regolarizzare le campate della navata centrale; visto che in prossimit\u00e0 del coro e presbiterio si apriva un grande arco acuto, fu deciso di inserire un terzo pilastro ai due originali, a met\u00e0 del grande arco, riducendo l\u2019intercolumnio ad una misura simile a quello dei due gi\u00e0 esistenti.\nLa chiesa \u00e8 oggi sconsacrata e utilizzata come sede del gruppo scout Agesci Lucca 3."}
{"id": "1261574", "revid": "29774", "url": "https://it.wikipedia.org/wiki?curid=1261574", "title": "Ouaga", "text": ""}
{"id": "1261575", "revid": "287204", "url": "https://it.wikipedia.org/wiki?curid=1261575", "title": "Campionato mondiale di enduro 2007", "text": "Il Campionato mondiale di enduro 2007, diciottesima edizione della competizione ha avuto inizio in Finlandia il 17 marzo ed \u00e8 terminata in Francia il 16 settembre dopo 8 prove.\nSistema di punteggio e legenda.\n!width=3%|Pos.||width=4%| 1|| width=4%| 2|| width=4%| 3|| width=4%| 4|| width=4%| 5|| width=4%| 6|| width=4%| 7|| width=4%| 8|| width=4%| 9|| width=4%|10 ||width=4%|11|| width=4%|12 || width=4%|13 || width=4%|14 || width=4%|15 || width=4%|16 || width=4%|17 || width=4%|18 || width=4%|19 || width=4%|20 || width=4%|21 &gt;\n!width=5%|Punti"}
{"id": "1261579", "revid": "767487", "url": "https://it.wikipedia.org/wiki?curid=1261579", "title": "Palazzo Arcivescovile (Lucca)", "text": "Il Palazzo Arcivescovile di Lucca, sede dell'Arcidiocesi, si trova in piazza Arrigoni.\nDescrizione.\nIl complesso, dopo l'ampliamento della seconda met\u00e0 del XV secolo, ebbe altri consistenti interventi nel Settecento.\nL'adiacente sede dell' Archivio Arcivescovile - alla quale si accede da un portale degli inizi del Quattrocento con ante in legno di Jacopo da Villa - ospita l'Archivio arcivescovile di Lucca: una delle pi\u00f9 ricche collezioni di pergamene; vi \u00e8 ora annessa la Biblioteca Capitolare. La dotazione di codici miniati, di fondamentale importanza per la cultura figurativa lucchese, viene presentata a rotazione in un'apposita sala del Museo della Cattedrale."}
{"id": "1261581", "revid": "36426", "url": "https://it.wikipedia.org/wiki?curid=1261581", "title": "Chiesa di Santa Maria in Colle (Radda in Chianti)", "text": ""}
{"id": "1261583", "revid": "158286", "url": "https://it.wikipedia.org/wiki?curid=1261583", "title": "Palazzo arcivescovile", "text": ""}
{"id": "1261584", "revid": "36426", "url": "https://it.wikipedia.org/wiki?curid=1261584", "title": "Commenda di Sant'Eufrosino (Radda in Chianti)", "text": ""}
{"id": "1261586", "revid": "158286", "url": "https://it.wikipedia.org/wiki?curid=1261586", "title": "Palazzo arcivescovile (Lucca)", "text": ""}
{"id": "1261587", "revid": "1573940", "url": "https://it.wikipedia.org/wiki?curid=1261587", "title": "Canonica di San Michele (Castellina in Chianti)", "text": " "}
{"id": "1261591", "revid": "158286", "url": "https://it.wikipedia.org/wiki?curid=1261591", "title": "Archivio Arcivescovile", "text": ""}
{"id": "1261592", "revid": "767487", "url": "https://it.wikipedia.org/wiki?curid=1261592", "title": "Giuseppe Demachi", "text": "Biografia.\nNasce ad Alessandria, fra il 1763 e il 1765 fu primo violino presso la cappella musicale del Duomo, anno in cui si spost\u00f2 a Casale Monferrato, dove lavor\u00f2 con alcune interruzioni fino al 1776 presso i conti Sannazzaro. Cinque anni prima di lasciare l'impiego presso i Sannazzaro, Demachi si era stabilito a Ginevra dove lavor\u00f2 come primo violinista della prima orchestra professionista della citt\u00e0, la \"Concerto di Ginevra of the Societ\u00e9 de Musique\", dalla sua nascita, nel 1774. Attorno al 1778 Demachi fu maestro di cappella a Kirchheimbolanden in Renania, presso la principessa Carolina di Nassau-Weilburg, dove, collaborando con il virtuoso del fagotto Johann Christian Stumpff impression\u00f2 il ventiduenne Mozart. Si sa per certo che fu a Londra nel 1791 probabile luogo della morte.\nOpere.\nStando alla storia delle sue pubblicazioni, Demachi era un compositore sia prolifico che popolare al suo tempo; le sue opere vanno dalla 1 alla 17, nonostante ci siano parecchie \"opera 1\", pubblicate da diverse case editrici. La prima di queste \u00e8 una serie di 6 sonate per violino e basso continuo, pubblicate a Parigi nel 1769. Fra i molti lavori pubblicati si possono trovare 4 sinfonie concertanti, 10 concerti per violino, alcune ouverture orchestrali e una curiosa serie di 6 quartetti per archi, composti intorno al 1780, detti anche \"per orchestra\": la dicitura \"Quartetto overo Concertino per Violino Principale, due Violini di accompagnamento e Violoncello\" \u00e8 particolarmente insolita e facilmente adattabile ad una formazione orchestrale. Compose anche non meno di 56 trio sonata e 18 duetti pi\u00f9 altri lavori manoscritti. Comunque Demachi \u00e8 ricordato principalmente per la sua sinfonia in fa maggiore, altamente programmatica, \"Le campane di Roma\", un'opera per orchestra colorata ed evocativa che tenta di smentire la nozione di sinfonia classica come una forma di sforzo compositivo invariabilmente astratta."}
{"id": "1261593", "revid": "158286", "url": "https://it.wikipedia.org/wiki?curid=1261593", "title": "Archivio arcivescovile", "text": ""}
{"id": "1261596", "revid": "123847984", "url": "https://it.wikipedia.org/wiki?curid=1261596", "title": "Koudougou", "text": "Koudougou \u00e8 un dipartimento del Burkina Faso classificato come citt\u00e0, capoluogo della provincia di Boulkiemd\u00e9, facente parte della Regione del Centro-Ovest.\nIl dipartimento si compone del capoluogo e di altri 15 villaggi: Boulsin, Doulou, Gninga, Godin-Oualogtinga, Kamedji, Kikigogo, Kolgrogogo, Lattou, Nayalgu\u00e9, P\u00e9yiri, Saria, Sigoghin, Tiogo-Mossi, To\u00eaga e Villy.\nKoudougou \u00e8 popolato prevalentemente da appartenenti all'etnia Mossi ed \u00e8 situato sull'unica linea ferroviaria del Paese, che collega la capitale Ouagadougou ad Abidjan, principale citt\u00e0 della Costa d'Avorio.\nCultura.\nUniversit\u00e0.\nLa citt\u00e0 ospita il Burkina institute of technology, che ha sede in un edificio progettato dall'architetto Francis K\u00e9r\u00e9 nel rispetto dei criteri di architettura sostenibile.\nSport.\nLa squadra di calcio locale \u00e8 l'Association Sportive des Employ\u00e9s et Commer\u00e7ants de Koudougou."}
{"id": "1261600", "revid": "36426", "url": "https://it.wikipedia.org/wiki?curid=1261600", "title": "Chiesa di San Giorgio (Castellina in Chianti)", "text": ""}
{"id": "1261602", "revid": "36426", "url": "https://it.wikipedia.org/wiki?curid=1261602", "title": "Pieve di San Leonino (Castellina in Chianti)", "text": ""}
{"id": "1261604", "revid": "158286", "url": "https://it.wikipedia.org/wiki?curid=1261604", "title": "Biblioteca capitolare (Lucca)", "text": ""}
{"id": "1261606", "revid": "158286", "url": "https://it.wikipedia.org/wiki?curid=1261606", "title": "Biblioteca Capitolare (Lucca)", "text": ""}
{"id": "1261607", "revid": "339392", "url": "https://it.wikipedia.org/wiki?curid=1261607", "title": "Pieve di Santa Cristina (Castellina in Chianti)", "text": ""}
{"id": "1261612", "revid": "1005847", "url": "https://it.wikipedia.org/wiki?curid=1261612", "title": "Suddivisioni del Burkina Faso", "text": ""}
{"id": "1261613", "revid": "767487", "url": "https://it.wikipedia.org/wiki?curid=1261613", "title": "Gavriil Ka\u010dalin", "text": "Carriera.\nFu commissario tecnico dell' durante i campionati del mondo del 1958, 1962, 1970 e durante la fase finale del giocato in Francia e vinto proprio dalla squadra sovietica."}
{"id": "1261614", "revid": "1543377", "url": "https://it.wikipedia.org/wiki?curid=1261614", "title": "Cicindela gallica", "text": "Cicindela gallica \u00e8 un coleottero carabide della sottofamiglia Cicindelinae.\nDescrizione.\nVerde sericeo a riflessi metallici, con alcune coppie di piccole macchie giallo brillanti sul dorso formate da squame. Mediamente misura 15\u00a0mm di lunghezza. Aspetto generale simile alle congeneri, si distingue per le caratteristiche macchie a \"tilde\" sulle elitre.\nLa pi\u00f9 diffusa \"Cicindela campestris\" simile, presenta delle macchie altrettanto simmetriche, ma quasi puntiformi.\nBiologia.\nAttivissimo e veloce preda ogni genere di invertebrati, che dilania con le grandi mandibole ed in cui inietta succhi digestivi.\nDistribuzione e habitat.\nIl suo areale comprende Francia, Italia, Germania, Svizzera, Austria e Slovenia.\nIn Italia \u00e8 presente dalle Alpi marittime, lungo tutto l'arco alpino fino alle Dolomiti.\nSpecie adattata alle altitudini pi\u00f9 elevate, nelle Alpi centrali si pu\u00f2 rinvenire ad oltre 3000 m ."}
{"id": "1261615", "revid": "119849459", "url": "https://it.wikipedia.org/wiki?curid=1261615", "title": "Regioni del Burkina Faso", "text": "Le regioni del Burkina Faso sono la suddivisione territoriale di primo livello del Paese e sono pari a 13. Esse si articolano ulteriormente in 45 province, suddivisi a loro volta in 351 dipartimenti."}
{"id": "1261617", "revid": "1945278", "url": "https://it.wikipedia.org/wiki?curid=1261617", "title": "Regione del Centro-Ovest", "text": "La regione del Centro-Ovest (ufficialmente Centre-Ouest, in francese) \u00e8 una delle 13 regioni del Burkina Faso. La capitale della regione \u00e8 Koudougou. Area - 21 853 km\u00b2, popolazione - 1 183 473 persone (2006).\nProvince.\nLa regione \u00e8 suddivisa in 4 province:"}
{"id": "1261618", "revid": "181541", "url": "https://it.wikipedia.org/wiki?curid=1261618", "title": "Lettere di babbo natale", "text": ""}
{"id": "1261619", "revid": "1226", "url": "https://it.wikipedia.org/wiki?curid=1261619", "title": "Quattro Libri dell'Architettura", "text": ""}
{"id": "1261620", "revid": "120106242", "url": "https://it.wikipedia.org/wiki?curid=1261620", "title": "Province del Burkina Faso", "text": "Le province del Burkina Faso costituiscono la suddivisione territoriale di secondo livello del Paese, dopo le regioni, e ammontano a 45; ciascuna di esse si suddivide a sua volta in dipartimenti.\nLe province sono amministrate da un governatore e da un consiglio provinciale."}
{"id": "1261623", "revid": "10158564", "url": "https://it.wikipedia.org/wiki?curid=1261623", "title": "Pitea di Marsiglia", "text": ""}
{"id": "1261624", "revid": "104458", "url": "https://it.wikipedia.org/wiki?curid=1261624", "title": "Fortezze in collina", "text": ""}
{"id": "1261625", "revid": "10158571", "url": "https://it.wikipedia.org/wiki?curid=1261625", "title": "Romano-britannici", "text": ""}
{"id": "1261627", "revid": "10158605", "url": "https://it.wikipedia.org/wiki?curid=1261627", "title": "Cadoc", "text": ""}
{"id": "1261628", "revid": "1543377", "url": "https://it.wikipedia.org/wiki?curid=1261628", "title": "Achille Mapelli", "text": "Biografia.\nFiglio di Defendente Mapelli, nacque a Monza il 6 dicembre 1840.\nStudente di legge, diciannovenne abbandon\u00f2 gli studi universitari per arruolarsi con Garibaldi e prendere parte alla Spedizione dei Mille (maggio 1860).\nNell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 588. \nDopo l'impresa torn\u00f2 a Monza e divenne avvocato. \nMosso da idee democratiche e radicali, a partire dal 1866 \u00e8 stato impegnato nella pubblica amministrazione monzese come consigliere comunale e poi come presidente della Societ\u00e0 di mutuo soccorso dei cappellai.\n&lt;br&gt;Pi\u00f9 tardi Achille Mapelli fu eletto deputato nel Parlamento Italiano come rappresentante del Collegio di Monza nella XVIII legislatura del Regno d'Italia. Nel breve tempo in cui fece parte della Camera non ebbe campo di segnalarsi. Durante il Ministero Giolitti appoggi\u00f2 sempre l'opera del Governo.\n&lt;br&gt;Conobbe Filippo Turati di cui divent\u00f2 corrispondente per i fatti di Monza e della Brianza. Il 3 gennaio 1889 assunse la direzione del giornale: \"Il Lambro\".\nMor\u00ec a Monza il 3 dicembre 1894.\n&lt;br&gt;La citt\u00e0 di Monza lo ha ricordato intitolandogli una strada del centro cittadino e, nel 1991, un Istituto Tecnico Statale Commerciale e per Geometri."}
{"id": "1261629", "revid": "767487", "url": "https://it.wikipedia.org/wiki?curid=1261629", "title": "Trixter", "text": "I Trixter sono un gruppo hair metal formato nel 1983 a Paramus, nel New Jersey, scioltosi nel 1995 e riformatosi nel 2008.\nStoria.\nLa band si form\u00f2 a Paramus nel New Jersey nel 1983 ai tempi delle scuole superiori dal cantante Peter Loran ed il chitarrista Steve Brown. Dopo un anno vennero raggiunti dal batterista Mark \"Gus\" Scott e suonarono il primo concerto live. Si fecero un nome nella scena locale tra New Jersey e New York, e nel 1988 vennero raggiunti dal bassista allora diciassettenne P.J. Farley che complet\u00f2 la formazione. La band cominci\u00f2 ad attirare sempre pi\u00f9 pubblico e nel 1989 trovarono finalmente un accordo discografico con la MCA Records.\nNel settembre 1989 la band and\u00f2 a Hollywood per registrare il proprio album di debutto, l'omonimo \"Trixter\" pubblicato nel maggio 1990. Il brano \"\"Line on Fire\" verr\u00e0 subito lanciato nelle radio. Neil Adams, un fumettista disegnatore di fumetti di Batman, venne ingaggiato per realizzare la copertina dell'album. Allo stesso tempo Adams lavor\u00f2 alla biografia del gruppo, presentata sotto forma di fumetto.\nDopo aver riscosso un moderato successo col debutto, la band suon\u00f2 nel settembre dello stesso anno al fianco degli Stryper. Mentre verso met\u00e0 ottobre il gruppo raggiunger\u00e0 Don Dokken per un altro tour statunitense.\nDall'album vennero estratti tre videoclip: \"One in a Million\", \"Surrender\" e \"Give It To Me Good\". Quest'ultima guadagner\u00e0 il primo posto per diverse settimane sul palinsesto di MTV. Nel frattempo il debutto otterr\u00e0 il disco d'oro e si posizioner\u00e0 al 28\u00ba posto nella classifica Billboard 200.\nNel 1991 la traccia \"Line of Fire\" venne inserita nella compilation \"Nintendo White Knuckle Scorin\", edita dalla MCA per la Nintendo. Il gruppo scrisse anche la traccia \"One Mo' Time\" con la partecipazione di Edgar Winter al sassofono, per il film \"Un agente segreto al liceo\" (titolo originale \"If Looks Could Kill\"). In questo stesso anno aprirono per i Poison e successivamente intrapresero un tour di cinque mesi con gli Scorpions. Mentre in giugno iniziarono un tour con i Warrant e FireHouse.\nTornarono in studio nel gennaio 1992 per registrare il secondo album \"Hear!\", pubblicato sempre per la MCA il 13 ottobre. A seguire, suonarono da spalla ai Kiss per un tour in Nord America.\nSfortunatamente l'epoca grunge iniziata in questo periodo fece perdere interesse per la band e per il loro genere. Il brano \"Road of a Thousand Dreams\" fall\u00ec nel bissare il successo dei precedenti, sia tramite MTV che sulle radio. Il disco fall\u00ec nelle vendite e nella sponsorizzazione. Nel gennaio 1993 venne trasmesso il videoclip \"Rockin' Horse\", e a seguire qualche concerto. Partirono poi per qualche data in Giappone, dove il genere non era ancora stato contaminato dal neonato grunge. Il disco infatti ebbe ottimi riscontri nel sol levante, e suonarono per due date a Osaka e a Kawasaki. I Trixter finirono il tour dell'album nel giugno 1993 terminando a Milwaukee. Dopodich\u00e9 vennero scaricati dalla MCA.\nIl terzo fu un album di cover, pubblicato nell'ottobre 1994 per l'etichetta indipendente Backstreet Records. Venne intitolato \"Undercovers\" ed era composto da brani come \"Terrible Lie\" dei Nine Inch Nails, \"Dirty Deeds Done Dirt Cheap\" degli AC/DC o \"Pump It Up\" di Elvis Costello. La band perse popolarit\u00e0 gi\u00e0 dal lavoro precedente, e Mark Scott lasci\u00f2 la band durante l'ultimo tour. La band lo sostitu\u00ec con Tom Coombs, batterista che aveva militato in precedenza nella band Hades, band collocata nella stessa zona. Dopo un breve periodo con Coombs, il gruppo decise di sciogliersi definitivamente nel 1995.\nLa band si riunisce con la formazione originale per una serie di concerti nel 2008. L'avvenimento viene celebrato con un album dal vivo intitolato \"Alive in Japan\", contenente vecchio materiale registrato durante il tour giapponese del 1993, pi\u00f9 due brani inediti incisi appositamente in studio: \"You Got It\" e \"When You Close Your Eyes\"\".\nSuccessivamente i Trixter firmano per l'etichetta italiana Frontiers Records con cui pubblicano gli album in studio \"New Audio Machine\" (2012) e \"Human Era\" (2015)."}
{"id": "1261632", "revid": "6923", "url": "https://it.wikipedia.org/wiki?curid=1261632", "title": "Chizuko Mifune", "text": "Biografia.\nNata nella prefettura di Kumamoto, Chizuko fu brevemente sposata dal 1908-1910. \u00c8 stato dichiarato che Chizuko era profondamente religiosa e che a volte era ipnotizzata dal suo cognato.\nSi dice che, all'et\u00e0 di 23 anni, i suoi poteri di chiaroveggenza si sarebbero attivati mentre, nella posizione di meditazione, vide un certo numero di vermi all'interno di un albero del giardino vicino, coperti dalla corteccia e invisibili all'occhio nudo. Le notizie si sono diffuse rapidamente dalla prefettura di Kumamoto fino alle orecchie del Dottore Tomokichi Fukurai, a quel tempo assistente del professore di Psicologia dell'Universit\u00e0 di Tokyo.\nProfondamente interessato nel paranormale, cominci\u00f2 a convalidare il presunto fenomeno delle percezioni extrasensoriali (E.S.P.), ai suoi colleghi ricercatori e anche a quelli scettici (tra cui Yamakawa Kenjiro). Una delle pi\u00f9 famose dimostrazioni in pubblico di Chizuko fu condotta da Fukurai il 15 settembre 1910.\nApparentemente Chizuko avrebbe letto dei messaggi contenuti in buste nascoste. Il pubblico ne fu meravigliato ma poco convinto e ai loro occhi Chizuko era vista come una ciarlatana. La sua reputazione ne fu rovinata e all'et\u00e0 di 25 anni Chizuko si suicid\u00f2 ingerendo veleno.\nSi crede comunque che questo evento non fu la causa della sua morte: si racconta che il giorno prima Chizuko abbia visto in una sua visione un articolo di giornale in cui si prediceva la sua morte."}
{"id": "1261636", "revid": "767487", "url": "https://it.wikipedia.org/wiki?curid=1261636", "title": "Trixter (album)", "text": "Trixter \u00e8 il primo album in studio del gruppo musicale statunitense Trixter, pubblicato nel maggio 1990 dalla MCA Records.\nL'album raggiunse le classifiche con i singoli \"Give It to Me Good\" (numero 65), \"Surrender\" (numero 72) e \"One in a Million\" (numero 75)."}
{"id": "1261638", "revid": "1776051", "url": "https://it.wikipedia.org/wiki?curid=1261638", "title": "Hear!", "text": "Hear! \u00e8 il secondo album in studio del gruppo musicale statunitense Trixter, pubblicato nell'ottobre 1992 dalla MCA Records. "}
{"id": "1261639", "revid": "1305772", "url": "https://it.wikipedia.org/wiki?curid=1261639", "title": "Spirale aurea", "text": "In geometria, la spirale aurea \u00e8 un tipo particolare di spirale logaritmica con fattore di accrescimenti \"b\" di crescita pari a \u03c6, la sezione aurea.\nFormula.\nL'equazione polare di una spirale aurea \u00e8 la stessa delle altre spirali logaritmiche, ma con un particolare valore di \"b\":\noppure\ndove \"e\" \u00e8 la base dei logaritmi naturali, \"a\" \u00e8 una costante reale arbitraria, ma positiva, e \"b\" \u00e8 tale che quando \u03b8 \u00e8 un angolo retto, la quantit\u00e0:\nLa quantit\u00e0 formula_4 \u00e8 il fattore che descrive di quanto aumenta il raggio della spirale dopo aver compiuto un angolo retto, ovvero un quarto di giro. Se per esempio imponiamo formula_5, ci\u00f2 significa che in questo caso la spirale raddoppia il proprio raggio ad ogni quarto di giro e quindi ad ogni giro completo le sue dimensioni aumentano di un fattore formula_6.\nPerci\u00f2, \"b\" \u00e8 dato da\nUtilizzando questa definizione l'equazione della spirale logaritmica diventa:\nformula_8\nin quanto formula_9.\nCalcolando il rapporto tra formula_10e formula_11infatti si ottiene:\nformula_12\nIl che dimostra come nella forma formula_13la quantit\u00e0 formula_14 sia il fattore che descrive di quanto aumenta il raggio ogni quarto di giro.\nLa spirale aurea \u00e8 quindi un caso particolare della spirale logaritmica, ovvero il caso in cui formula_15, al posto di essere un numero reale positivo generico, assume il valore della sezione aurea:\nformula_16\nIl valore numerico del modulo di \"b\" per la spirale aurea vale: "}
{"id": "1261642", "revid": "1226", "url": "https://it.wikipedia.org/wiki?curid=1261642", "title": "Cristo Pantocrate", "text": ""}
{"id": "1261643", "revid": "1776051", "url": "https://it.wikipedia.org/wiki?curid=1261643", "title": "Undercovers", "text": "Undercovers \u00e8 un album di cover del gruppo musicale statunitense Trixter, pubblicato nel novembre 1994 dalla Backstreet Records."}
{"id": "1261644", "revid": "43530", "url": "https://it.wikipedia.org/wiki?curid=1261644", "title": "Congenere", "text": ""}
{"id": "1261645", "revid": "3082", "url": "https://it.wikipedia.org/wiki?curid=1261645", "title": "Flotta Romana", "text": ""}
{"id": "1261646", "revid": "182396", "url": "https://it.wikipedia.org/wiki?curid=1261646", "title": "Classis germanica", "text": ""}
{"id": "1261657", "revid": "1552438", "url": "https://it.wikipedia.org/wiki?curid=1261657", "title": "Vicente Feola", "text": "Carriera.\nDiscendente di una famiglia di Castellabate (Salerno) emigrata in Sudamerica all'inizio del secolo, dopo una carriera da giocatore trascorsa in squadre dello stato di San Paolo intraprese la carriera da allenatore e divenne famoso nel 1958, anno in cui guid\u00f2 la Nazionale di calcio del Brasile alla sua prima vittoria nella storia della Coppa del Mondo in Svezia, dopo la sconfitta di otto anni prima contro l'Uruguay a Rio de Janeiro.\nAllen\u00f2 la \"Sele\u00e7\u00e3o\" anche ai Mondiali 1966, ma questa volta la squadra non super\u00f2 il 1\u00ba turno, facendosi eliminare da Portogallo e Ungheria.\nA livello di club ha vinto 2 Campionati Paulisti nel 1948 e nel 1949 con il S\u00e3o Paulo.\n\u00c8 morto nel 1975 all'et\u00e0 di 66 anni."}
{"id": "1261661", "revid": "767487", "url": "https://it.wikipedia.org/wiki?curid=1261661", "title": "Juan L\u00f3pez Fontana", "text": "I tifosi uruguaiani lo ricordano per essere stato l'ultimo tecnico a vincere la Coppa del Mondo nel 1950, quando la sua squadra sconfisse a sorpresa il Brasile, nazione ospitante e grande favorita per la vittoria finale."}
{"id": "1261662", "revid": "345405", "url": "https://it.wikipedia.org/wiki?curid=1261662", "title": "Weisman Art Museum", "text": "Il Frederick R. Weisman Museum of Art \u00e8 situato nel campus della University of Minnesota Twin Cities a Minneapolis ed \u00e8 stato un museo didattico per l'universit\u00e0 sin dal 1934. L'edificio del museo, progettato dal noto architetto Frank Gehry, fu completato nel 1993. \nDescrizione.\nL'edificio \u00e8 situato fuori dal campus perch\u00e9 \u00e8 uno dei pochi vicino al Northrop Mall a cui mancano mattoni rossi e la facciata di arenaria. \u00c8 uno dei maggiori punti distintivi del campus, situato su una sponda del fiume Mississippi ad est del Washington Avenue Bridge.\nLe pi\u00f9 affascinanti viste dell'edificio sono dal marciapiede e dalla carreggiata autostradale dell'adiacente ponte. Alcuni critici locali dello stile radicale dell'architettura di frequente puntualizzano che l'edificio pu\u00f2 inaspettatamente riflettere la luce del sole verso gli occhi degli automobilisti di passaggio sul ponte. Studi commissionati dal MNDOT hanno concluso che il museo non \u00e8 fonte di pericolo per gli automobilisti."}
{"id": "1261678", "revid": "1233442", "url": "https://it.wikipedia.org/wiki?curid=1261678", "title": "Standard (borsa)", "text": "Lo Standard era un segmento della Borsa Italiana.\nSullo \"Standard\" erano quotate le aziende con capitalizzazione tra i 40 milioni di euro e 1 miliardo di euro. Non erano richiesti particolari requisiti, a differenza di quanto avviene per il segmento Star.\nIn seguito alla fusione tra Borsa Italiana e London Stock Exchange, \u00e8 stato sostituito dall'indice FTSE Italia Small Cap e fino al 17 giugno 2016, prima che venisse revocato, anche dal \"FTSE Italia Micro Cap\". "}
{"id": "1261681", "revid": "767487", "url": "https://it.wikipedia.org/wiki?curid=1261681", "title": "Villa Adelina", "text": "Villa Adelina \u00e8 una citt\u00e0 situata nella provincia di Buenos Aires, in Argentina, nel dipartimento partidos di San Isidro e Vicente L\u00f3pez; si trova 20 km a nord della Citt\u00e0 di Buenos Aires.\nLa citt\u00e0 venne fondata nel 1909 e prende il nome dalla nobildonna argentina Adelina Drysdale Munro."}
{"id": "1261684", "revid": "125402170", "url": "https://it.wikipedia.org/wiki?curid=1261684", "title": "Casarano Calcio", "text": "La Societ\u00e0 Sportiva Dilettantistica Casarano Calcio S.r.l., meglio nota come Casarano, \u00e8 una societ\u00e0 calcistica italiana con sede nella citt\u00e0 di Casarano, in provincia di Lecce. Milita in Serie D, quarto livello del campionato italiano di calcio.\nNata nel giugno 2012, ha rimpiazzato calcisticamente la \"Virtus Casarano\", che prima ancora aveva preso le redini della \"Unione Sportiva Casarano\", diretta discendente della precedente \"Casarano Calcio\", che per 20 anni ha calcato i campi del girone B della Serie C1.\nVincitrice della Coppa Italia Serie C nella stagione 1984-1985, ha preso parte a quattro edizioni (1984-1985, 1991-1992, 2010-2011, 2020-2021) della Coppa Italia. Nel suo palmar\u00e8s figurano anche un Campionato nazionale Dante Berretti (1996-1997) e due Coppe Italia Dilettanti (2008-2009, 2018-2019).\nI colori sociali sono il rosso e l'azzurro. Disputa le partite interne allo stadio Giuseppe Capozza.\nStoria.\nDalle origini agli anni ottanta.\nLa storia del calcio a Casarano affonda le sue radici nei primi decenni del XX secolo pi\u00f9 precisamente nel 1927, con il molfettese Giuseppe Capozza, primo presidente della societ\u00e0 \"Unione Sportiva Casarano\".\nNel 1957-1958 prese parte al campionato di IV serie e nel 1961-1962 disput\u00f2 il campionato di Serie D.\nNel 1969 la societ\u00e0, rifondata, ripart\u00ec dal campionato provinciale di Terza Categoria, con il nome di Virtus Casarano. Scalando le gerarchie del campionato italiano, approd\u00f2 in Serie D nel 1977.\nAnni ottanta.\nNel 1978 Antonio Filograna divenne presidente, assumendo il controllo della societ\u00e0. Guidata da Angelo Carrano, in sole due stagioni, dal 1979 al 1981, vincendo prima il campionato di Serie D e, successivamente, lo spareggio contro il (giocato a Brindisi e deciso da un gol di Cau) in Serie C2, giunse in Serie C1. L'impresa si concretizz\u00f2 nonostante le controverse vicende extra sportive legate al rapimento del presidente Filograna, ostaggio di sequestratori per 8 mesi (dal novembre 1980 al giugno 1981).\nDal campionato 1981-1982 e per i successivi 17 anni, i pugliesi militarono quasi ininterrottamente nella terza serie nazionale, andando vicinissimi alla promozione in Serie B nelle stagioni 1983-1984 e 1990-1991. Nella stagione 1983-1984, allenati da Lamberto Giorgis, chiusero al terzo posto ad un solo punto dal secondo, valevole per la promozione e conquistato dal Taranto. La beffa si consum\u00f2 nelle ultime due giornate, in cui i rossoazzurri vennero sconfitti dalla Casertana e non andarono oltre il pareggio in casa contro la Civitanovese, poi retrocessa. Nel corso del campionato, sconfissero il , vincitore del torneo, al Capozza per 2 a 0. Il 23 giugno 1985 vinsero la Coppa Italia Serie C (con allenatori Amilcare Ferretti e Giuseppe Placella) in finale contro la , dopo aver eliminato nei quarti di finale il di Zeman. Nella stessa stagione affrontarono il Verona poi campione d'Italia al Bentegodi nel primo turno di Coppa Italia di Serie A e B. I protagonisti di quel periodo, tra cui Fulvio Navone, Gigi Vento, Gaetano Coletta, Leopoldo Grimaldi, Silvano Fiorucci, Paolo Valori, Paolo Agabitini, Cosimo Recchia, conservano ancora oggi un posto speciale nella storia della societ\u00e0 e nella memoria dei tifosi.\nNelle stagioni 1986-1987 e 1987-1988 vi fu l'unica parentesi dei casaranesi in Serie C2 di quegli anni, chiusa dal ritorno in Serie C1 in seguito al primo posto in campionato a pari merito con il di Ravanelli e Di Livio. Per festeggiare la promozione, il Casarano affront\u00f2 in una prestigiosa amichevole al Capozza il Milan di Sacchi, fresco campione d'Italia, l'8 giugno 1988. Nello stesso anno Pantaleo Corvino assunse il ruolo di direttore sportivo, per poi ricoprirlo per dieci anni, sino al 1998. Nel 1989-1990 i rossoazzurri conclusero il campionato al sesto posto, a pari punti con il Catania.\nAnni novanta.\nNel 1990-1991 il Casarano and\u00f2 ancora vicino alla promozione in Serie B. Allenato da Gianni Balugani e sospinto in campo da Luigi Di Baia, Gianfranco Palmisano, Walter Dondoni, Salvatore Mazzarano e altri calciatori di assoluto livello per la categoria, chiuse il campionato al terzo posto, a 3 punti dal Palermo. In Coppa Italia Serie C arriv\u00f2 in semifinale, dopo aver eliminato nei quarti il . Nella stagione successiva (1991-1992), torn\u00f2 a disputare la Coppa Italia di Serie A e B, affrontando, tra gli altri, il Lecce di Conte e Moriero. In campionato si classific\u00f2 ottavo, mentre in Coppa Italia Serie C arriv\u00f2 ai quarti di finale, dopo aver eliminato la Reggina agli ottavi. Nel 1992-1993 retrocesse in Serie C2 dopo aver perso lo spareggio contro il , giocato sul campo neutro di Foggia, venendo tuttavia ripescato. Nel 1993-1994 si classific\u00f2 settimo in serie C1, ad un solo punto dai play-off. Le partite Perugia-Casarano e Casarano-Salernitana furono trasmesse in diretta su Telepi\u00f9. Nel 1994-1995 arriv\u00f2 in semifinale di Coppa Italia Serie C, dopo aver eliminato nei quarti il , sconfitto al Dall'Ara per 0 a 2. In campionato, super\u00f2 la ai play-out, riuscendo a rimanere in serie C1. La sfida assunse particolare importanza perch\u00e9 avrebbe consentito di affrontare nuovamente il Lecce, appena retrocesso. Cos\u00ec avvenne nella stagione 1995-1996, in cui Casarano e Lecce si affrontarono quattro volte tra campionato e Coppa Italia Serie C. Particolarmente significativo fu il derby di campionato giocato a Casarano. In uno stadio colmo sino all'inverosimile, il Casarano riusc\u00ec a pareggiare al 96\u00ba minuto di gioco grazie all'autogol del capitano del Lecce Zanoncelli. Negli anni novanta vestirono la maglia casaranese giocatori come Marco Serra, Raffaele Quaranta, Dario Levanto, Cosimo Francioso, Paolo Orlandoni e Dario Passoni mentre fra gli allenatori si ricordano Roberto Antonelli, Adriano Cadregari e Maurizio Viscidi. Il calciatore pi\u00f9 noto ad aver militato nel Casarano Calcio in quel decennio \u00e8 tuttavia Fabrizio Miccoli. Cresciuto nel settore giovanile casaranese, trascin\u00f2 la Berretti rossoazzurra alla conquista dello scudetto nel 1996-1997 e disput\u00f2 due stagioni ad alti livelli in serie C1.\nNella stagione 1996-1997 i rossoazzurri si classificarono settimi, dopo aver chiuso il girone di andata a due punti dalla capolista Andria. La stagione successiva (1997-1998), iniziata con l'obiettivo di vincere il torneo contando sull'acquisto di calciatori quali Roberto Policano e Carmelo Imbriani, si concluse con la retrocessione in Serie C2. Al termine del campionato, allo storico patron Antonio Filograna subentrarono gli imprenditori locali Aldo Miggiano e Romeo Sicuro. Fu il prodromo a un crollo che avrebbe spedito il Casarano addirittura in Serie D (nel 1998-1999, dopo la sconfitta nei play-out contro il ), in Eccellenza Puglia e, successivamente, al fallimento, giunto nel 2006.\nGli anni duemila.\nNel 1999 Eugenio Filograna rilev\u00f2 il titolo sportivo dalla procedura concorsuale. Nel 2000-2001 il Casarano si classific\u00f2 terzo in serie D. Nella stagione successiva (2001-2002), sulla panchina dei pugliese sedette Mario Kempes, campione del mondo con la Nazionale argentina nel 1978. Durante la stagione 2002-2003, Eugenio Filograna annunci\u00f2 il suo disimpegno e la societ\u00e0 fu rilevata da Fulvio Alfarano. Al termine del campionato, il Casarano retrocesse in Eccellenza. Della stagione 2003-2004, chiusa al terzo posto, si ricorda il derby contro la storica rivale Monopoli, vinto sia all'andata che al ritorno. Nella stagione 2005-2006, in piena emergenza societaria, i rossoazzurri rinunciarono a disputare i play-out dopo aver concluso il campionato al penultimo posto.\nNel giugno 2006 l'imprenditore locale Paride De Masi, presidente del Gruppo Italgest, forma una nuova societ\u00e0, denominata S.S.D. Virtus Casarano 1927 S.r.l. iscritta in Promozione. Nel corso della stagione 2006-2007, lascia la presidenza a Biagio Maci. La squadra ottiene il salto di categoria in seguito alla vittoria dei play-off. Nel seguente campionato di Eccellenza, da neopromossa, arriva in finale play-off, perdendo contro il .\nAgli albori del campionato 2008-2009 il presidente De Masi passa il testimone al fratello Ivan. Con Salvatore Bianchetti in panchina e calciatori del calibro di Antonio Calabro, Alberto Villa, Alessandro Leopizzi, il 12 febbraio 2009 la Virtus vince la finale regionale della Coppa Italia Dilettanti contro il . Il 15 marzo seguente ottiene la matematica promozione in Serie D ed il 13 maggio si aggiudica la Coppa Italia Dilettanti, vincendo la finale nazionale contro il allo stadio Flaminio sancendo un'annata storica per la compagine rossoazzurra. Nel successivo campionato di 2009-2010 il Casarano arriva terzo nel girone H, venendo eliminato dai play-off dalla Forza e Coraggio Benevento con un rocambolesco 2-3.\nGli anni duemiladieci.\nNel 2010-2011 torna a disputare la Coppa Italia di Serie A e B, affrontando, a 25 anni di distanza, il Verona al Bentegodi. In campionato, raggiunge nuovamente i play-off, venendo eliminato dal . Nel 2011-2012 chiude al settimo posto in classifica. Nella stessa stagione, lo stadio Capozza ospita la nazionale italiana Under 21 per tre gare delle qualificazioni al campionato europeo di categoria.\nIl 12 luglio 2012 la societ\u00e0 non viene iscritta al campionato di Serie D. Il 24 luglio successivo Eugenio Filograna, gi\u00e0 presidente dal 1999 al 2002, fonda la S.S.D. Casarano Calcio S.r.l., che rileva il titolo sportivo del precedente sodalizio iscrivendosi in Promozione. Nella stagione 2012-2013 il Casarano vince il campionato di Promozione, la Coppa Puglia e la Supercoppa. Nelle stagioni successive tenta, invano, di tornare in serie D. Nel 2013-2014, dopo la vittoria nella fase regionale, in finale contro il Vieste, viene eliminato nei quarti di finale della Coppa Italia Dilettanti. In campionato, si classifica quarto ma non vengono disputati i play-off. Nel 2014-2015, dopo aver chiuso il campionato al quarto posto, si ferma alle semifinali play-off. Nel 2015-2016, dopo aver raggiunto il terzo posto in campionato, viene eliminato ancora una volta nelle semifinali play-off.\nNella stagione 2016-2017 ad Eugenio Filograna subentra un gruppo di imprenditori casaranesi tra i quali Fernando Totaro e Dario Primiceri, che affidano la guida tecnica all'ex calciatore rossazzurro Pietro Sportillo. Partito con l'obiettivo di conservare la categoria, il Casarano disputa una stagione di alto livello, centrando i play-off, nei quali viene eliminato per la terza volta consecutiva nelle semifinali a seguito del pareggio con il Team Altamura. Nella stagione 2017-2018 Antonio Filograna, figlio del compianto presidente Antonio Filograna, affianca il gruppo di imprenditori in veste di sponsor. Dopo una stagione di alti e bassi, il Casarano chiude secondo in classifica e arriva nella finale regionale dei play-off, venendo sconfitto per 0-1 in casa dall'Omnia Bitonto, a segno su un contestatissimo calcio di rigore. Per la stagione 2018-2019 la guida tecnica viene affidata a Pasquale De Candia, mentre la presidenza passa nelle mani di Giampiero Maci con sponsor principale Leo Shoes dell'imprenditore Antonio Sergio Filograna: la squadra si aggiudica per la terza volta la Coppa Italia Dilettanti Puglia, vince il campionato di Eccellenza, ottenendo la promozione in Serie D con due giornate di anticipo, e vince per la seconda volta nella sua storia la Coppa Italia Dilettanti.\nGli anni duemilaventi.\nIl campionato 2019-2020, a causa della pandemia di COVID-19, viene sospeso il 1\u00ba marzo 2020. Il 20 maggio la FIGC delibera l'interruzione definitiva del campionato ed il Casarano si classifica al quinto posto.\nLa stagione 2020-2021 \u00e8 preceduta da una buona campagna acquisti. Vengono tesserati, infatti, calciatori di categorie superiori come Gianluca Sansone, Alessandro Bruno, Maikol Negro. Il Casarano \u00e8 tra le nove squadre di Serie D a partecipare alla Coppa Italia, in cui la formazione allenata da Feola elimina al primo turno il pi\u00f9 quotato , battendolo al Cabassi per 3-1, per poi essere eliminata dal al turno successivo.\nColori e simboli.\nColori.\nI colori sociali del Casarano sono il rosso e l'azzurro che vengono tradizionalmente posti sulla maglia di casa a righe verticali.\nSimboli ufficiali.\nStemma.\nLo stemma del Casarano \u00e8 un ancile palato rossobl\u00f9 contenente all'interno la denominazione societaria, l'anno di fondazione e al centro sono disegnati un serpente attorcigliato intorno ad un pino che \u00e8 anche presente nello stemma comunale.\nInno.\nL'inno ufficiale della squadra si intitola \"Casarano Sei\".\nStrutture.\nStadio.\nIl primo campo da gioco era ubicato in via Marsala. Negli anni quaranta la sede delle partite casalinghe venne trasferita in via Ruffano ed infine nell'attuale sito, lo stadio Giuseppe Capozza, inaugurato il 17 ottobre 1954 e costruito su progetto dell'ing. Antonio Casto, dedicato all'omonimo pioniere del calcio casaranese. Lo stadio \"G. Capozza\" \u00e8 stato poi successivamente ristrutturato rispettivamente nel 2010 e nel 2019.\nStatistiche e record.\nStatistiche di squadra.\nIl Casarano ed il sono gli unici club ad aver vinto almeno un'edizione sia della Coppa Italia Serie C sia della Coppa Italia Dilettanti.\nIl Casarano calcio \u00e8 l'unica squadra italiana che ha vinto per pi\u00f9 volte la Coppa Italia Dilettanti, competizione in cui conta due successi (2008-2009, 2018-2019).\nTifoseria.\nStoria.\nNel 1980 nacque il CUSP (Commando Ultr\u00e0 S\u00e3o Paulo), gruppo storico della Curva Nord casaranese, il quale ha poi assunto successivamente la denominazione di CUSP 1980. Nella seconda met\u00e0 degli anni ottanta si assiste alla nascita di vari gruppi tra i quali uno dei pi\u00f9 attivi sono i Metal Kaos, nati nel 1988 e sciolti dopo cinque anni. Questi ragazzi, tutti delle nuove leve, si pu\u00f2 dire che erano una sezione del gruppo principale che, per avere una certa autonomia, aveva deciso di darsi una denominazione e di avere un proprio striscione. Nonostante la breve vita, questo gruppo port\u00f2 innovazioni e una ventata di giovent\u00f9 in Curva Nord. Successivamente, nel 1990, si costituisce un gruppo di tifosi amanti dello sport a Collepasso, denominato Supporters, con fini di supporto ad iniziative legate alla solidariet\u00e0. Il logo \u00e8 rappresentato da una Stella a ricordo della gloriosa squadra di calcio denominata \"Stella del Colle - Collepasso\". Altri gruppi importanti tra la fine degli anni 80 e gli inizi degli anni 90 furono i Rospi Erotici i Cervelli Fuffati e i Capi Tosti.\nUn altro gruppo storico \u00e8 quello dei Casaranesi, nati nel 1996. Cos\u00ec come i Portici Skonvolti, sorti nel 1996 e sciolti dopo circa 10 anni di militanza. Dalle loro ceneri nascono i Curva Nord, che si propongono di portare qualcosa di innovativo ma sempre con mentalit\u00e0 ultr\u00e0 di vecchio stampo. Nel 2007 un altro gruppo si affaccia al Capozza, le Sakare Caesaranum, che devono il proprio nome al simbolo della citt\u00e0, un serpentello (in dialetto \"sacara\") che si attorciglia lungo il tronco di un albero. Il gruppo, composto da tifosi storici e nuove leve del tifo casaranese, prende atto di una rinnovata mentalit\u00e0 che coniuga sport e solidariet\u00e0 e la fa subito sua, in simbiosi con gli altri gruppi ultras della Curva Nord.\nL'ingresso di questo nuovo gruppo in curva vuole sottolineare ancor di pi\u00f9, se possibile, la rinascita reale del calcio casaranese. Sempre nel 2007 nascono due nuovi gruppi, denominati XXXI maggio e Virtus Experience, nomi alternativi per ragazzi che hanno a cuore le sorti della Virtus e, in collaborazione con tutti, sono pronti a migliorare sempre di pi\u00f9 la Curva Nord. In seguito nascono gruppi denominati Borghetti e Nord Est Pietrabianca, gruppi del cuore della Nord.\nNell'ultima fase del campionato 2008-2009 i gruppi Curva Nord, Borghetti Group e Nord Est Pietrabianca hanno deciso di abbandonare la curva nord e di spostarsi nella tribuna est dello stadio. Nella stagione 2009-2010 i gruppi che si erano spostati nella est si sono fusi formando il Casarano 1927, mentre in curva nord una frangia dei CUSP 1980 formava i Masters.\nGemellaggi e rivalit\u00e0.\n Tra le amicizie si ricordano quelle strette in passato con Bari, , Nocerina (rapporto che al 2019 risultava interrotto), Nard\u00f2 e quella pi\u00f9 recente con l'Altamura.\nTra le rivalit\u00e0 pi\u00f9 sentite fra tutte primeggiano quelle con Lecce, Brindisi e Monopoli.\n La rivalit\u00e0 raggiunse il culmine nell'estate del 1991, quando Casarano e Lecce si affrontarono in Coppa Italia. Le due tifoserie vennero a contatto e ci furono duri scontri nei pressi dello stadio Capozza. Casarano e Lecce si raffrontarono nella stagione 1995-1996 in Serie C1 e Coppa Italia Serie C. Nella gara di campionato dell'8 ottobre 1995 al Capozza, segnata da imponenti misure di sicurezza e da un patto di non aggressione tra le due tifoserie siglato alla vigilia, la Curva Nord casaranese mise in scena una delle sue pi\u00f9 famose coreografie, diventata negli anni iconica per tutta la citt\u00e0."}
{"id": "1261698", "revid": "767487", "url": "https://it.wikipedia.org/wiki?curid=1261698", "title": "Eugenia Foligatti", "text": "Biografia.\nFiglia di Arturo Foligatti, operaio terrazziere con nove figli (otto femmine e un maschio), a 16 anni partecipa per la prima volta al Festival di Castrocaro, nel 1958, e si classifica sesta. L'anno seguente ritorna e si classifica seconda. La vittoria arriva nel 1962 con il brano \"Cercami\" (1961, E. Polito - Simoni), portato al successo l'anno precedente da Ornella Vanoni. La Foligatti vince in coppia con Gianni La Commare.\nAccede cos\u00ec di diritto al Festival di Sanremo 1963. Partecipa con due brani: \"Perdonarsi in due\" (parole e musica di D'Anzi e Picchi, arrangiamento di L. Luttazzi) e \"Amor, mon amour, my love\" (G. Malgoni, B. Pallesi e Pinchi), cantata in abbinamento con Claudio Villa. Il primo brano arriva in finale, il secondo si classifica al secondo posto.\nLa successiva uscita su 45 giri (etichetta Ri-Fi) incontra un buon successo. La sua popolarit\u00e0 \u00e8 accresciuta dal brano \"Sei il solo\" (1964), versione italiana di \"Oh, Pretty Woman\" di Roy Orbison, con il testo scritto da Vito Pallavicini. Nel retro \u00e8 incisa \"Loro\", versione italiana di \"Little miss lonely\" di John Schroeden, tradotta da Danpa.\nSia nel 1964 che nel 1965 la Rifi non le garantisce la presenza a Sanremo. Nel 1967 la cantante decide di non rinnovare il contratto con la casa discografica. Non incide nuovi brani per tre anni.\nNel 1970 incide un singolo con la Phonola. L'anno successivo firma un contratto con l'Emiliana Records, una casa discografica bolognese. Nel 1972 rientra nel mondo dello spettacolo: \u00e8 la cantante di punta in un'orchestra di liscio romagnolo. Proseguono le incisioni per \"L'Emiliana\", tra cui un album\nA fine anni novanta \u00e8 ospite del popolare programma televisivo \"Ci vediamo in tv\" condotto da Paolo Limiti. La Foligatti ritorna negli studi Rai invitata dallo stesso Limiti nella sua nuova trasmissione \"Alle due su Rai Uno\".\nNel 2006 \u00e8 uscita per l'etichetta \"Believe\" una compilation in cui compaiono tre sue canzoni.\nEugenia Foligatti \u00e8 sposata ed ha sei figli."}
{"id": "1261701", "revid": "767487", "url": "https://it.wikipedia.org/wiki?curid=1261701", "title": "Ennio Sangiusto", "text": "Biografia.\nComincia come ballerino nella sua citt\u00e0, aggiungendo poi a questa attivit\u00e0 il canto. Riesce ad entrare a Radio Trieste nel 1959 e diventa il precursore del ballo che scoppia nel 1962 anche in Italia: il twist. Partecipa al Festival di Sanremo 1963 dove presenta due canzoni: \"Le voci\" cantata assieme a Luciano Tajoli e \"La ballata del pedone\" cantata assieme al Quartetto Radar."}
{"id": "1261702", "revid": "1654832", "url": "https://it.wikipedia.org/wiki?curid=1261702", "title": "Aura D'Angelo", "text": "Biografia.\nIntraprende inizialmente studi lirici, ma nel 1958 passa alla musica leggera.\nPrende parte al Festival di Sanremo 1961 con \"Notturno senza luna\" cantata in abbinamento con Silvia Guidi; nello stesso anno in coppia con Luciano Tajoli ottiene consensi alla manifestazione Giugno della Canzone Napoletana con il brano \"Eterno ammore\".\nPartecipa poi ad altre due edizioni del Festival: nel 1962 canta \"Quando il vento d'aprile\" in coppia con Claudio Villa mentre nel 1963 raggiunge la finale con \"Tu venisti dal mare\" insieme ad Arturo Testa.\nSeguono partecipazioni ad altre manifestazioni musicali come, Canzonissima 1961 e 1962 con la canzone \"Violino Tzigano\", il Festival di Napoli 1964 e Partitissima del 1967 che la vide gareggiare nella squadra di Claudio Villa.\nIn seguito si dedica anche all'operetta e alla canzone dialettale genovese; negli ultimi anni \u00e8 stata conduttrice radiofonica di programmi RAI accanto a Dario Salvatori, come la trasmissione notturna le Indimenticabili, un programma di riproposte di vecchie canzoni.\nIl 5 ottobre 2008 ha partecipato al memorial di Pino Rucher (chitarrista Rai) a 12 anni dalla sua morte. La manifestazione \u00e8 stata patrocinata dal Comune di Manfredonia e dalla Provincia di Foggia.\nIl 2 maggio 2010 ha partecipato, in qualit\u00e0 di identit\u00e0 famosa, alla trasmissione televisiva \"Soliti ignoti - Identit\u00e0 nascoste\" condotta da Fabrizio Frizzi."}
{"id": "1261704", "revid": "247222", "url": "https://it.wikipedia.org/wiki?curid=1261704", "title": "Silvia Guidi", "text": "Biografia.\nInizia la carriera a met\u00e0 degli anni cinquanta, dopo aver lavorato come dattilografa, cantando in orchestre in cui spesso suona anche la fisarmonica.\nDopo un periodo come cantante sulle navi da crociera, viene messa sotto contratto dalla Fontana Records.\nPartecipa al Festival di Sanremo 1961 presentando \"Notturno senza luna\" insieme con Aura D'Angelo.\nL'anno seguente \u00e8 di nuovo in gara al Festival di Sanremo 1962, dove propone \"Conta le stelle\" in coppia con Jenny Luna.\nPassa poi alla casa discografica Philips, per la quale incide molte altre canzoni (tra cui \"Amami di pi\u00f9\", \"La verit\u00e0\", \"Gelosia\", \"Fantastico\", \"Dammi la mano e corri\", \"Quando c'\u00e8 la luna piena\"), partecipando a molte trasmissioni televisive.\nCon l'avvento del \"beat\" decide di ritirarsi a vita privata."}
{"id": "1261705", "revid": "247222", "url": "https://it.wikipedia.org/wiki?curid=1261705", "title": "Wanda Romanelli", "text": "Biografia.\nComincia a cantare negli anni cinquanta nell'orchestra del Maestro William Galassini. Nel 1955 si aggiudica il secondo posto al Festival di Messina con il brano \"Il ponte sullo stretto\". Nel 1957 prende parte alla Piedigrotta, dove ottiene un gran successo con le canzoni \"Giangiacomomaria\" e \"Ciuffetto rosso\", entrambe firmate da Cioffi e Cutolo.\nPartecipa al Festival di Sanremo 1962 dove presenta \"Fiori sull'acqua\" abbinata a Nelly Fioramonti. Nello stesso anno prende parte al Festival di Zurigo con il motivo \"Un'orchestrina nel mio cuor\".\nNel 1963 prende parte alla seconda edizione del Festival Citt\u00e0 di Ercolano, dove si aggiudica il terzo premio con la canzone \"Cha cha cha d'\u00f2 seiciento\" eseguita in abbinamento con Lucia Valeri. Propone anche il brano \"Quatte core 'nnammurate\" in abbinamento con Pino Mauro e la Valeri.\nHa inoltre preso parte a varie edizioni del Festival di Napoli: nel 1961 presenta \"N'ata dummeneca\" in abbinamento con Franco Ricci e \"Ll'onne\" con Claudio Villa. Nell'edizione del 1967 canta \"Napule v\u00f2 cant\u00e0!...\" in coppia con Nando Prato.\nNel corso della sua carriera si \u00e8 anche dedicata spesso al jazz, lavorando tra gli altri con Nunzio Rotondo."}
{"id": "1261709", "revid": "128334", "url": "https://it.wikipedia.org/wiki?curid=1261709", "title": "Rocco Granata", "text": "\u00c8 conosciuto soprattutto per essere l'autore del celebre brano musicale \"Marina\", ed \u00e8 anche attore di televisione.\nCanta soprattutto in italiano, fiammingo e tedesco.\nBiografia.\nNato a Figline Vegliaturo in provincia di Cosenza, era ancora bambino quando con la famiglia emigr\u00f2 a Waterschei (Genk), in Belgio, dove il padre lavorava nelle miniere di carbone. \nRocco sin dall'et\u00e0 di dieci anni aspirava a diventare fisarmonicista; riusc\u00ec a mettere assieme una band, \"Il Quintetto Internazionale\", a suonare in Belgio e a incidere un 45 giri nel 1959 con le canzoni \"Marina/Manuela\".\nIl lato B \u00e8 diventato un successo internazionale: ottenne la prima posizione nelle classifiche in Belgio, in Italia per quattro settimane, in Germania per nove settimane, in Olanda per 13 settimane, in Norvegia per 15 settimane e raggiunse tutta l'Europa fino agli Stati Uniti.\nHa venduto oltre un milione di copie nella sola Germania e si \u00e8 aggiudicato un disco d'oro La canzone \u00e8 stata reinterpretata da molti altri musicisti come Marino Marini, Dean Martin, Caterina Valente, The Four Aces, Perez Prado, Dalida e Louis Armstrong.\nDopo il successo di \"Marina\", Granata ha girato il mondo, comprese alcune date alla Carnegie Hall di New York.\nHa ottenuto una grande popolarit\u00e0 in Germania, dove il suo pi\u00f9 grande successo dopo Marina \u00e8 stato \"Buona Notte Bambino\" (1963), nella versione in tedesco.\nNel 1989, un dance remix \"Marina 120 BPM\" di nuovo ottiene il primo posto nelle classifiche belga, italiana e tedesca, ed \u00e8 perfino un successo in paesi sudamericani.\nNel 2009, in Germania \"Marina\" \u00e8 stata dichiarata la miglior canzone di successo in italiano di tutti i tempi.\nNel 1961 present\u00f2 al Festival di Sanremo \"Carolina, dai!\", cantata in abbinamento con Sergio Bruni, che si piazz\u00f2 al nono posto.\nHa partecipato a numerosi spettacoli e film.\nGranata in seguito divenne un produttore discografico di successo. Possedeva le etichette discografiche Cardinal Records e Granata Records, e produsse cantanti fiamminghi importanti come Marva, Louis Neefs, Miel Cools e De Elegasten.\nAvrebbe anche scoperto la cantante Sarah Bettens dei K's Choice.\nNel 2008 \u00e8 stato ospite nel programma \"I migliori anni\" con Carlo Conti.\nNel 2014 partecipa al Festival di Maastricht con Andr\u00e9 Rieu e la sua Johann Strauss Orchestra, cantando prima \"Buona notte bambino\" e, infine, \"Marina\"; quest'ultima \u00e8 stata molto apprezzata dal pubblico e dallo stesso maestro Rieu. La canzone sar\u00e0 poi ripetuta, com'\u00e8 ormai da tradizione per il Maestro Rieu, nel finale del concerto.\nGranata ha pubblicato circa 65 album nel corso della sua carriera, e ora vive ad Anversa.\nAi primi anni della vita di Rocco Granata \u00e8 ispirato il film \"Marina\" (2013), del regista belga Stijn Coninx."}
{"id": "1261713", "revid": "80598", "url": "https://it.wikipedia.org/wiki?curid=1261713", "title": "Remo Germani", "text": "Biografia.\nImpiegato in banca con l'hobby della musica, a sedici anni aveva debuttato con il suo gruppo, i \"Rangers\"; con questo gruppo ottenne delle scritture a Nizza e a Saint Vincent. Durante una serata conobbe Luisa, che sarebbe pi\u00f9 tardi diventata sua moglie. L'arrivo del figlio, Lele, spinse Germani verso il mondo della discografia, per cui chiese ed ottenne un provino presso la Jolly con il Maestro Ezio Leoni.\nOttenuto il contratto, debutt\u00f2 con \"Adorabile Susy\", pubblicata il 28 marzo 1962, seguita da \"Ferma questa notte\", cover di \"Retiens la nuit\" di Charles Aznavour; entrambe le canzoni non ebbero un grosso riscontro di vendite, cos\u00ec come il terzo 45 giri.\nIl primo successo arriv\u00f2 nello stesso anno con \"Baci\", cover di \"Things\" di Bobby Darin. Registrata il 2 novembre, entr\u00f2 in classifica nei primi mesi del 1963 arrivando fino al secondo posto.\nL'estate successiva replic\u00f2 il successo con \"Non andare col tamburo\" e fu pubblicato il suo primo album, partecip\u00f2 come spalla alla tourn\u00e9e italiana di Dalida e present\u00f2 \"\u00c8 tornata l'estate\" al Festival di Pesaro.\nNell'autunno 1963 gli fu affidata la sigla di Gran Premio, l'edizione di quell'anno di Canzonissima, intitolata: \"Che giorno quel giorno\".\nL'anno successivo partecip\u00f2 al Festival di Sanremo con \"Stasera no no no\"; vi ritorn\u00f2 nel 1965 con \"Prima o poi\" (in abbinamento con Audrey) e nello stesso anno con \"Dammi la prova\" and\u00f2 in gara al Cantagiro 1965.\nSempre nel 1965 ebbe come gruppo vocale di supporto \"Le Amiche\" e recit\u00f2 nel musicarello \"008 Operazione Ritmo\" di Tullio Piacentini.\nTorn\u00f2 al Festival di Sanremo nel 1966 con \"Cos\u00ec come viene\" e l'anno successivo con \"E allora dai\", in abbinamento con Giorgio Gaber.\nNel 1967 partecip\u00f2 ad Un disco per l'estate piazzandosi tra i 20 finalisti con \"Darsi un bacio\".\nTra gli altri suoi successi ci sono \"Non piangere per me\" e \"Il cielo con un dito\".\nNel 1968 passa alla Miura, con la quale incide \"Il trombone\", scritta da Gregorio Alicata (l'autore di \"Tremarella\" per Edoardo Vianello). Nello stesso anno partecipa ad Un disco per l'estate con \"Mi capisci con un bacio\", ma non riesce a replicare i successi degli anni passati.\nNel 1970 firma un contratto con la Joker di Walter Guertler ed insieme alla moglie Luisa incide, con la denominazione \"Remo &amp; Josie,\" una versione reggae di \"A groowy kind of love\" intitolata \"Ora che sei qui\" (canzone che era gi\u00e0 stata incisa dai Camaleonti con un altro testo e il titolo \"Non c'\u00e8 pi\u00f9 nessuno\" ed anni dopo verr\u00e0 rielaborata con maggiore e duraturo successo da Ivan Graziani col titolo \"Agnese\").\nIn realt\u00e0 si tratta di una \"sonatina\" di Muzio Clementi (1752-1832).\nNel 1971 scrive ed incide in inglese: \"In this world we live in\", sempre in duo con la moglie.\nRemo Germani ha continuato per molti anni a fare tourn\u00e9e in Romania, Russia, Canada, Spagna, Francia, Ungheria ed Estremo Oriente.\nDal 1971 al 1978 si \u00e8 specializzato come arrangiatore, studiando musica negli Stati Uniti. Nel 1978 si trasferisce a Vigevano, citt\u00e0 della nonna materna, e fonda, insieme all'amico imprenditore Giuseppe (Beppe) Pastormerlo, \"Radio Ducale City.\"\nRitorna alla musica nel 1990, incidendo un album per la Fonit Cetra con alcuni suoi successi in nuove versioni e qualche inedito; la stessa formula verr\u00e0 ripetuta otto anni dopo in un cd per la Joker.\nRoberto Benigni, volendo rendergli omaggio, ha eseguito la canzone \"Baci\" durante la trasmissione \"Speciale per me - Meno siamo, meglio stiamo!\", ideata e condotta da Renzo Arbore; intervistato poi in merito dallo showman foggiano, l'attore ha dichiarato: \u00abSono da molti anni un \"germanista\"\u00bb.\n\u00c8 scomparso nel 2010 all'et\u00e0 di 72 anni dopo lunga malattia."}
{"id": "1261715", "revid": "80598", "url": "https://it.wikipedia.org/wiki?curid=1261715", "title": "Mario Guarnera", "text": "Biografia.\nEsord\u00ec nel mondo della canzone con lo pseudonimo Papete, ma scelse di ritornare ad esibirsi con il suo vero nome in occasione della partecipazione al Festival di Sanremo 1967, cui prese parte in abbinamento con Ornella Vanoni. I due presentarono il brano \"La musica \u00e8 finita\", piazzatosi al quarto posto.\nL'anno seguente Guarnera ritorna al Festival, nel quale propone, in coppia con Little Tony, il brano \"Un uomo piange solo per amore\", che si classifica decimo.\nNel 1975 compone \"Adriana\", canzone che non ebbe grande successo anche se era concepita alla moda dei cantautori di quegli anni, in un crescendo vocale quasi \"arrabbiato\" (si pensi a \"L'alba\" di Riccardo Cocciante).\nNegli anni '80 compone e interpreta noti jingle pubblicitari quali le campagne della birra Heineken e dell'amaro Averna (\"Il gusto pieno della vita\")."}
{"id": "1261718", "revid": "247222", "url": "https://it.wikipedia.org/wiki?curid=1261718", "title": "Elio Gandolfi", "text": "Nasce a Traghetto, frazione del comune di Argenta (Ferrara) ai confini con la provincia di Bologna.\nAgli esordi viene accostato a Gianni Morandi, non tanto per lo stile canoro (profondamente diverso), quanto per una vaga rassomiglianza e la giovane et\u00e0, dato che a soli 16 anni vince il Festival di Castrocaro 1967 assieme all'altrettanto giovane Giusy Romeo (poi nota con lo pseudonimo di Giuni Russo).\nAcquisisce cos\u00ec il diritto di partecipare al Festival di Sanremo 1968, dove interpreta \"La vita\" in abbinamento con Shirley Bassey. Nello stesso anno prende parte al Cantagiro nel Girone B, con il brano \"Un anno di pi\u00f9\", classificandosi al terzo posto. Nello stesso anno partecipa a varie puntate della trasmissione \"Settevoci\".\nPartecipa quale ospite a diverse trasmissioni televisive e radiofoniche presentando brani quali \"Non c'\u00e8 nessuno che mi vuol bene\" (Mino Reitano) e \"I giorni tuoi le notti mie\" (Ennio Morricone), colonna sonora rimasta inedita della trasmissione televisiva \"Giovanni ed Elviruccia\" con Paolo Panelli e Bice Valori.\nNel 1969 ritorna al Festival di Sanremo proponendo \"Il sole \u00e8 tramontato\" in coppia con Checco Marsella, venendo nuovamente escluso dalla serata finale.\nNel 1972 tiene a battesimo le prime puntate di \"Canzoni in transito\", un programma radiofonico fra i pi\u00f9 fortunati dell'epoca di Radio Capodistria, ideandolo e conducendolo assieme a Ruggero Po.\nLa sua evoluzione artistica lo porta ad esercitare attivit\u00e0 nell'ambiente teatrale divenendo \"Artista del Coro\" presso il Teatro Comunale di Bologna.\nAffermatosi nei concorsi: \"Voci liriche italiane\" sotto la direzione di Maurizio Rinaldi e di Franca Valeri, nonch\u00e9 del concorso per \"Voci verdiane\" in Busseto (Parma) diretto dal Maestro Carlo Bergonzi debutta quale baritono in diverse produzioni."}
{"id": "1261719", "revid": "484362", "url": "https://it.wikipedia.org/wiki?curid=1261719", "title": "Mercedes-Benz O405", "text": "Il Mercedes-Benz O405 \u00e8 un autobus tedesco prodotto dal 1984 al 2001.\nProgetto.\nIl Mercedes-Benz O405 nasce nella prima met\u00e0 degli anni '80 per rispondere alla normativa VOV-II, finalizzata alla produzione di un modello di autobus standard per la riduzione del costo dei ricambi e l'impiego di economie di scala. L'O405 nasce dunque parallelamente al MAN SL202 e al Neoplan N416; i tre modelli sono accomunati da una struttura simile e dalla presenza di due soli gradini in corrispondenza di ogni porta.\nTecnica.\nIl Mercedes-Benz O405 \u00e8 dotato del motore OM 447-hA, erogante 150kW o 204 cavalli (nella versione da 12 metri); come gi\u00e0 accennato, non \u00e8 presente il pianale ribassato (che sar\u00e0 introdotto sul successivo O405N). L'allestimento interno prevede varie configurazioni, per una capacit\u00e0 di trasporto che va da 90 a 108 passeggeri; \u00e8 inoltre possibile l'installazione del sollevatore per carrozzine con relativa postazione.\nSono stati prodotti anche esemplari alimentati a gas metano e filoviari, nonch\u00e9 modelli con guida a destra destinati al mercato inglese e australiano.\nVersioni.\nEcco un riepilogo delle versioni prodotte.\nDiffusione.\nIl mezzo, grazie alla sua elevata affidabilit\u00e0 e qualit\u00e0 costruttiva, ha avuto un grande successo sul mercato europeo; \u00e8 stato inoltre molto richiesto sul mercato dei mezzi usati. Come gi\u00e0 accennato, sono stati prodotti modelli specifici con guida a destra per il mercato inglese, sudafricano e australiano. In Italia questo modello ha avuto uno scarso successo, non essendo conforme alle normative Federtrasporti che ne bloccavano la finanziabilit\u00e0. Alcuni esemplari hanno circolato tuttavia presso AGI Milano e in Alto Adige."}
{"id": "1261720", "revid": "124384341", "url": "https://it.wikipedia.org/wiki?curid=1261720", "title": "Tony Cucchiara", "text": "Biografia.\nGli inizi.\nDopo aver studiato musica, nel 1955 inizia ad esibirsi in alcuni spettacoli goliardici; nel 1956 debutta alla radio, nella trasmissione \"La famiglia dell'anno\", mentre l'anno dopo partecipa al variet\u00e0 televisivo \"Voci e volti della fortuna\", legato alla Lotteria di Capodanno. Inizia ad incidere i primi 45 giri per la Vis Radio, etichetta napoletana. Scritturato nel 1960 dalla Rai, si trasferisce a Milano, dove fa amicizia con un altro giovane siciliano emigrato, Pippo Baudo, e dove lavora con molte grandi orchestre come quelle di Piero Umiliani e di Pippo Barzizza, e dove ottiene un contratto discografico con la Sprint, casa satellite della Durium. \u00c8 ospite fisso nel 1961 del programma \"Il fico d'India\", realizzato da Baudo insieme a Enzo Consoli.\nIl successo.\nDopo alcune canzoni di scarso successo, come \"Lorelyn\"' e \"Lucienne\", nel 1962 raggiunge la vasta popolarit\u00e0 con \"Annalisa\", che diventa anche sigla della trasmissione televisiva \"Alta pressione\" (con la regia di Enzo Trapani). Partecipa poi al Cantagiro 1962 nello stesso anno con \"Genoveffa\", dopodich\u00e9 partecipa alla colonna sonora del film \"L'amore difficile\", scritta dal maestro Piero Umiliani con il brano \"Cantu d'amuri\". Forma poi un duo folk con la moglie, la cantante Nelly Fioramonti, incidendo due album con brani originali e qualche cover di canzoni americane: ad esempio vi \u00e8 \"Dove andranno i nostri fiori\", cover di \"Where Have All the Flowers Gone\" di Pete Seeger (il testo italiano \u00e8 di Daniele Pace) e \"Ma sto pagando\", cover di \"There But for Fortune\" di Phil Ochs.\nNel 1969 i due incideranno \"Il tempo dell'amore\", sigla della trasmissione radiofonica \"Tony Cucchiara folk\", condotta dal cantautore. Continua comunque anche l'attivit\u00e0 da solista, ed i suoi pi\u00f9 grandi successi sono \"Se vuoi andare vai\", che partecipa a Un disco per l'estate 1966, \"\u00c8 l'amore\", presentata nello stesso anno al Festival delle Rose 1966, \"Ciao arrivederci\", cantata a Un disco per l'estate 1967 e \"Vola cuore mio\", con cui partecipa a Un disco per l'estate 1971. Nello stesso anno scrive la canzone \"Una casa piccola\" per Donatella Moretti, che la include nel suo album \"Storia di storie\"; partecipa poi al Festival di Sanremo 1972 con \"Preghiera\" e scrive due canzoni per Giuliana Valci, \"Cavaliere di latta\" e \"Come un vecchio amico\". L'anno successivo Cucchiara rimane vedovo, in quanto la moglie Nelly muore prematuramente dando alla luce il loro secondogenito.\nI musical.\nIl primo spettacolo teatrale scritto da Cucchiara \u00e8 il musical \"Cassandra 2000\", nel 1970: il gruppo che lo accompagna nelle canzoni \u00e8 Il Punto, il cui batterista \u00e8 Stefano D'Orazio (che due anni dopo entrer\u00e0 nei Pooh). Replica l'esperienza nel 1972, quando mette in scena, con un notevole successo di pubblico e di critica, \"Caino e Abele\", un musical che affronta il tema della violenza attraverso i secoli, in una forma che incontra i gusti del pubblico pi\u00f9 giovane: i buoni sentimenti con le belle musiche composte dallo stesso Cucchiara, trovano sul palcoscenico una grande suggestione, ed il successo arride anche all'estero; l'anno successivo vengono pubblicati due album con le canzoni della commedia musicale (uno completo ed uno con una selezione).\nQuest'esperienza fa s\u00ec che Cucchiara abbandoni lentamente l'attivit\u00e0 di cantautore e si dedichi totalmente al teatro: insiste quindi su questa strada producendo altre commedie musicali come \"Storie di periferia\" (a cui partecipa anche Marisa Sannia), uno dei suoi pi\u00f9 ispirati, \"Tragicomica con musiche\", \"Swing\", \"La baronessa di Carini\", con il gruppo musicale \"I Dioscuri\", e \"Pipino il breve\", con protagonista Tuccio Musumeci nel ruolo del vecchio re di Francia, lavoro che risulta essere quello di maggior successo, prodotto dal Teatro Stabile di Catania, rimasto in cartellone per ben sette stagioni consecutive e rappresentato anche a Broadway, in Sudamerica e in Australia.\nScrive poi \"Stracci\", sempre con la collaborazione del Teatro Stabile di Catania, \"Don Chisciotto di Girgenti\" nella stagione 1990-91, e molti altri spettacoli, tra cui \"L'altra Cenerentola\" e \"il conte di Montecristo\", scritti entrambi insieme al figlio Gianluca, musicista.\nNegli ultimi trent'anni la seria e continua ricerca intorno alle nostre tradizioni poetiche e musicali, ha portato Tony Cucchiara a ricoprire un ruolo autorevole nel panorama culturale italiano. Per quindici anni \u00e8 stato uno degli autori di \"In famiglia\", la trasmissione di Michele Guard\u00ec programmata dalla RAI nel fine settimana.\nTelevisione.\nColonna sonora\nRegia\nAttore\nFilmografia.\nAttore"}
{"id": "1261721", "revid": "767487", "url": "https://it.wikipedia.org/wiki?curid=1261721", "title": "Santino Rocchetti", "text": "Biografia.\nDotato di una voce roca molto adatta al rhythm 'n' blues, inizia l'attivit\u00e0 negli anni sessanta, formando un complesso beat con i fratelli, i Rokketti, con cui incide per la CDB, la CBS e la ARC.\nSciolto il gruppo per via del servizio militare di alcuni componenti, entra nel gruppo che accompagna Nino Ferrer, partecipando all'incisione dell'album \"Rats and Roll's\", e nei 4 +4 di Nora Orlandi nel 1970; nello stesso periodo fa parte del cast dell'opera rock Orfeo 9 di Tito Schipa Jr., partecipando anche alla realizzazione del disco e duettando, nella canzone \"Vieni sole\", con Loredana Bert\u00e8.\nNel 1972 entra nel complesso I Gatti Rossi, incidendo un 45 giri per la Philips con una canzone, \"E dire che a maggio\", scritta da Mauro Pelosi.\nDopo quest'esperienza inizia l'attivit\u00e0 come cantante solista firmando con la Fonit Cetra ed ottenendo un buon successo nel 1975 con \"Pelle di sole\", con cui partecipa a Un disco per l'estate.\nL'anno successivo partecipa al Festival di Sanremo 1976 con \"E tu mi manchi\", e nel 1977 nuovamente al Festival di Sanremo con \"Dedicato a te\" e al Festivalbar con \"I miei giorni felici\", cover di un successo del 1968 di Wess (a sua volta cover di \"Chapel of dreams\"). Nel 33 giri \"Dedicato a te\" \u00e8 inserita \"Arcobaleno\", cover di \"Over the Rainbow\".\nTorna nuovamente al Festival di Sanremo 1978 con \"Armonia e poesia\".\nTra gli altri suoi successi ci sono \"Dolcemente bambina\", \"Mia\", \"Amado mio\" e \"Divina\".\nNegli anni novanta riforma, con altri componenti, i Rokketti, esibendosi in locali e sale da ballo in tutta Italia.\nDal 2011 partecipa ogni anno al programma di intrattenimento musicale \"MilleVoci\" di Gianni Turco eseguendo sia brani di suoi successi sia canzoni inediite."}
{"id": "1261723", "revid": "14480", "url": "https://it.wikipedia.org/wiki?curid=1261723", "title": "Fortino Batteria", "text": ""}
{"id": "1261725", "revid": "767487", "url": "https://it.wikipedia.org/wiki?curid=1261725", "title": "Daniela Davoli", "text": "Biografia.\nCantautrice pisana, inizia la carriera partecipando a svariati concorsi canori presentandosi con il nome d'arte Anny Fiorillo; nel 1970 partecipa al Trofeo Davoli (da qui l'idea di cambiare successivamente il suo vero nome in Daniela Davoli) e nel 1971 al festival di Castrocaro.\nSi trasferisce a Roma e nel 1974 partecipa a un festival popolare, \"Il micio canterino\", presentando la canzone Il \"Micio maremmano\".\nContinua a esibirsi in diversi locali dove conosce la ballerina cubana Chelo Alonso e il marito Aldo Pomilia, che la fa entrare subito nella sua casa discografica da poca costituita, la Aris.\nNel 1974, avvalendosi della collaborazione di Pasolini e Dacia Maraini esce il suo primo singolo, \"I ragazzi gi\u00f9 nel campo\", colonna sonora italiana dell'inconsueto film \"Sweet movie\": i brani verranno ristampati su cd solo nel 1995, in una compilation dedicata a Pasolini, \"Luna di giorno\" per la IT/BMG.\nL'anno successivo scrive \"Noi zingari\" e il lato B \"Figure\", per la famosa circense Moira Orfei e incide il suo secondo singolo \"Mille volte donna\", che riscuote un discreto riscontro. Sempre nello stesso anno incide un paio di brani per la colonna sonora del film \"Quel movimento che mi piace tanto\", sulle musiche di Manuel De Sica e scrive un altro 45 giri \"Questo amore, amore, amore\" per il gruppo C+C, dove partecipa ai cori.\nNel 1976 ottiene risultati pi\u00f9 che soddisfacenti col nuovo 45 giri \"Due amanti fa...\", piazzandosi per diverse settimane in classifica e raggiungendo il 6\u00ba posto. Lo stesso singolo ottiene buon successo anche in Spagna col titolo \"Eramos amantes\". Visti gli esiti positivi, esce sempre in quell'anno un nuovo singolo in dialetto romanesco, \"Dimme perch\u00e9\", e il terzo \"Se fossi come lei\" e si piazza con quest'ultimo all'8\u00ba posto in classifica per alcune settimane: in contemporanea al terzo singolo esce il suo primo LP \"Fra tanto amore\", dove oltre ad essere autrice di diversi brani, si avvale anche della collaborazione di un giovanissimo e sconosciuto Zarrillo, a cui all'epoca \u00e8 legata, in un paio di canzoni.\nOrmai entrata nel giro delle cantanti pi\u00f9 in voga, nel 1977 partecipa al Festival di Sanremo con un brano molto interessante \"E invece con te...\", sempre scritto da lei e Zarrillo. Il disco si rivela un buon successo e raggiunge il 10\u00ba posto fra i dischi pi\u00f9 venduti. In estate esce \"Chiss\u00e0 cosa cerchi\", che raggiunge i dischi caldi per diverse settimane piazzandosi al 19\u00ba posto. Il singolo ottiene anche un buon successo in Argentina con il titolo \"Que busca\" e in Canada ristampano il primo album dal titolo \"Jour apr\u00e8s jour\".\nSul finire del 1977 esce un nuovo singolo il cui lato A, \"Guerriero di una notte\", partecipa al \"Disco Inverno\"; il lato B \u00e8 \"Diverso amore mio\" ed entrambi i brani sono scritti da Cristiano Malgioglio. Quest'ultimo singolo non ottiene molto successo, ma nel 1978, la Davoli \u00e8 ancora sul mercato col nuovo album \"Mia\", dal quale viene estratto il singolo omonimo, avvalendosi delle prestigiose collaborazioni di Malgioglio, Roberto Carlos ed altri importanti autori. I risultati sono discreti e entrambi i dischi stazionano per 16 settimane in classifica raggiungendo il 38\u00ba posto. Sia il singolo che l'album escono anche per il mercato tedesco ottenendo un notevole successo ed in Germania uscir\u00e0 anche un altro singolo tratto dall'album, \"Pazza di te\".\nDi l\u00ec a poco l'etichetta Aris chiude i battenti e nel frattempo Daniela va in tourn\u00e9e in diversi paesi stranieri. Torna in Italia e diviene anche attrice di alcuni fotoromanzi per riviste come \"Grand Hotel\" e altre.\nNel 1980 torna sul mercato con quello che sar\u00e0 l'ultimo disco della sua carriera, \"Incertezza d'amore\", inciso per una nuova etichetta, la Discospray, distribuita dalla EMI Italiana. Ma la scarsa promozione radiofonica e televisiva ed una distribuzione non adeguata del singolo, far\u00e0 s\u00ec che \"Incertezza d'amore\" non raggiunga il successo.\nNel 1987, la Davoli si sposa con un architetto di Roma dal quale avr\u00e0 due figli e rifiuter\u00e0, anche negli anni a venire, qualsiasi invito in vari programmi televisivi. Solo nel 2006 partecipa al \"Roma Edge Festival\", dove interpreta se stessa per il progetto audiovisivo del CETEC-Cinema Avvenire \"La Terra vista dalle nuvole.Sguardi su Pasolini\", cantando anche i brani di Pasolini del suo primo disco.\nDopo anni di silenzio, nel 2010 la Davoli ha partecipato alla compilation di artisti vari della Palestra Musicale \"Con tanto cuore\", progetto a scopo benefico il cui ricavato andr\u00e0 alla ricerca della meningite fulminante. Il disco, fortemente voluto anche dal cantautore Dario Gay \u00e8 stato prodotto e curato da Michele Del Pecchia. A questo lavoro hanno partecipato anche diversi ospiti come Gloria Piedimonte, Riccardo Cioni, Viola Valentino e ovviamente gli stessi Del Pecchia e Gai. La Davoli \u00e8 presente nell'album con due brani inediti: il primo \u00e8 \"Schiavi\", provino rimasto nel cassetto per oltre 30 anni e successivamente interpretato e inciso ufficialmente dalla cantante Alessandra Ferrari, il secondo \u00e8 un brano nuovo intitolato \"Il sole sulla pelle\" di cui \u00e8 stato realizzato un videoclip, presente su YouTube."}
{"id": "1261733", "revid": "729019", "url": "https://it.wikipedia.org/wiki?curid=1261733", "title": "Tour della Nazionale di rugby a 15 del Sudafrica 1937", "text": "Gli Springboks, ossia la nazionale di rugby a 15 del Sudafrica, si recano in tour in Australia e Nuova Zelanda. Un tour positivo: i sudafricani portano a casa la serie con l'Australia (2-0) e con gli All Blacks (2-1).\nFu il tour di maggior successo degli Springboks, tanto che la squadra capitanata da Philip Nel, venne denominata gli \"Invincibili\".\nResta l'unico successo in una serie completa degli Springboks in Nuova Zelanda."}
{"id": "1261734", "revid": "729019", "url": "https://it.wikipedia.org/wiki?curid=1261734", "title": "Batteria Fondo Versace-Spirito Santo", "text": "La Batteria Fondo Versace \u00e8 una delle opere di fortificazione militare della citt\u00e0 di Reggio Calabria.\nSi trova sul versante nord della vallata del Calopinace, su una delle alture che dominano la citt\u00e0 a circa 150 m s.l.m., per la precisione sopra le gallerie della tangenziale di Reggio Calabria nei pressi dello svincolo di Spirito Santo e alle adiacenze del quartiere di Fondo Versace.\nPer la sua posizione la batteria domina la zona Sud di Reggio compresa tra la fiumara del Calopinace e Punta Pellaro.\nFu costruita, come le altre batterie, verso la met\u00e0-fine degli anni 30 nell'ambito della difesa del territorio cittadino. Si tratta di una batteria doppiocompito su 4 piazzole semicircolari che ospitavano altrettanti cannoni da 76/40, presenti in loco le strutture di alloggio e guardia.\nLa funzione principale della batteria gestita dalla XIV legione Milmart consisteva nella difesa aerea e navale."}
{"id": "1261737", "revid": "22416", "url": "https://it.wikipedia.org/wiki?curid=1261737", "title": "Chia (Domus de Maria)", "text": "Chia o Baia di Chia \u00e8 una localit\u00e0 costiera della Sardegna meridionale, frazione del comune di Domus de Maria, nella provincia del Sud Sardegna. Ubicata sul lato occidentale del golfo degli Angeli, \u00e8 una rinomata localit\u00e0 balneare della costa meridionale della Sardegna.\nGeografia fisica.\nTerritorio.\nIl territorio, nella localit\u00e0 di Chia, propriamente detta, comprende il promontorio da cui parte l'area denominata Capo Spartivento, \u00e8 composto da una stretta piana costiera sulla quale insistono le formazioni collinari, prevalentemente rocciose, che costituiscono le pendici meridionali dei Monti del Sulcis.\nLa vegetazione spontanea \u00e8 costituita da pascoli, residui di macchia mediterranea termoxerofila, garighe e associazioni vegetali tipiche della flora costiera. In alcuni siti costieri sono ancora presenti relitti di macchia a ginepro, che in altre epoche era molto diffusa nelle zone costiere del Sulcis-Iglesiente.\nStoria.\nIl piccolo insediamento di Bithia rappresenta uno dei pi\u00f9 importanti siti archeologici della Sardegna meridionale. Probabile insediamento nuragico, a partire dal secolo VIII a.C. divenne dapprima una citt\u00e0 fenicia, poi punica e, infine, romana e rappresentava lo scalo marittimo intermedio nella rotta di circumnavigazione che collegava le citt\u00e0 di Nora e Karalis a quella di Sulki.\nCome le altre citt\u00e0 costiere meridionali dell'et\u00e0 antica (con l'eccezione di Karalis) vide il suo progressivo declino a partire dalla caduta dell'Impero romano d'Occidente .\nDell'antica Bithia restano oggi i resti portati alla luce dagli scavi che testimoniano l'esistenza di due templi e un tofet, oltre alle abitazioni. La parte principale dell'insediamento \u00e8 ubicato nell'isolotto di Su Cardulinu, altri resti sono ubicati nel promontorio di Chia.\nNel medioevo esisteva un abitato di nome Chia, poi scomparso, facente parte del giudicato di Cagliari, nella curatoria di Nora o Nuras. La chiesa della villa era dedicata a Sant'Andrea.\nNel 1639 fu eretta nel promontorio la torre di Chia. La costruzione faceva parte della rete difensiva composta dalle torri costiere, allestita fra i secoli XVI e XVII dalla Corona di Spagna contro le incursioni dei corsari barbareschi. La torre di Chia era dotata di due cannoni.\nMonumenti e luoghi d'interesse.\nLuoghi di interesse naturalistico.\nLa costa \u00e8 formata da diverse rade, formate da spiagge di sabbia chiara fine o grossolana, che si alternano a piccoli promontori rocciosi. Il paesaggio \u00e8 integrato da tre stagni costieri, frequentati dai fenicotteri rosa e altre specie importanti: lo stagno di Chia a est e gli stagni di Su stainu de S'acqua Drucci e Su Stangioni de su Sali e di Campana a ovest, ubicati nella zona retrodunale. Davanti alla costa sono dislocati alcuni isolotti, di cui il pi\u00f9 importante, sotto l'aspetto storico e archeologico, \u00e8 l'isolotto Su cardulinu o Isula manna.\nLe spiagge e i promontori, procedendo da est a ovest sono:\nGeografia antropica.\nGli insediamenti residenziali non formano un centro abitato vero e proprio, ma costituiscono un agglomerato esteso formato da case sparse e lottizzazioni edificate soprattutto negli ultimi decenni. \nInfrastrutture e trasporti.\n\u00c8 collegata al Sulcis e a Cagliari dalla strada statale 195 Sulcitana. I soli trasporti pubblici che la collegano sono rappresentati da autolinee dell'ARST.\nSport.\nNel 2016 ha ospitato i campionati europei di corsa campestre."}
{"id": "1261738", "revid": "119776129", "url": "https://it.wikipedia.org/wiki?curid=1261738", "title": "Andrew Fluegelman", "text": " Meglio conosciuto come 'inventore' di ci\u00f2 che oggi viene chiamato mercato shareware. Egli fu anche il leader dei \"New Games\" (Nuovi giochi) degli anni settanta, un movimento che proponeva la distribuzione di giochi competitivi e non competitivi.\nInizio di carriera.\n\"Freeware\".\nPoco tempo dopo l'introduzione dell'IBM PC Fluegelman divulg\u00f2 PC-Talk, un programma per comunicazioni molto popolare. Egli marchi\u00f2 il programma con un nuovo nome \"Freeware\", che egli, pi\u00f9 che un altruismo, defin\u00ec \"un esperimento in economia\". Freeware era dato in licenza con termini che incoraggiavano gli utenti a fare pagamenti volontari per il programma, inoltre la licenza ne permetteva l'uso e la distribuzione gratuita, purch\u00e9 la licenza e il testo non venissero modificati.\nEgli registr\u00f2 il termine \"freeware\" in modo da avere il controllo sul significato della parola, e anche per prevenire che altri sviluppatori usassero il termine al posto del gi\u00e0 famoso \"shareware\".\nMagazine editor.\nFluegelman edit\u00f2 il magazine PC World dal 1982 al 1985, e anche Macworld dal 1984 fino al 1985.\nScomparsa.\nNel 1985, a Fluegelman, che gi\u00e0 soffriva di colite, fu diagnosticato un cancro. Nel pomeriggio del 6 luglio 1985, egli lasci\u00f2 il suo ufficio a Tiburon, in California. Una settimana dopo, la sua automobile abbandonata fu ritrovata a nord del ponte Golden Gatee vicino a San Francisco. Il corpo di Fluegelman non \u00e8 mai stato ritrovato, la sua famiglia ha svolto una commemorazione per lui. Kevin Strehlo, a quel tempo rubricista di InfoWorld, present\u00f2 un articolo in memoria che affermava che \"gli amici dicono di aver trovato una nota con intenti suicidi\" dentro la sua auto. InfoWorld respinse tale articolo, ma la notizia venne comunque pubblicata on-line.\nLista di libri pubblicati da Fluegelman.\nCome editore cre\u00f2 \"The Headlands Press\", la quale produsse i libri seguenti e inoltre negozi\u00f2 contratti di pubblicazioni con i pubblicitari principali. Molti dei libri furono curati da Howard Jacobsen e prodotti dalla sua azienda, la \"Community Type and Design\". La lista \u00e8 ordinata in base all'anno di pubblicazione:\nEdito da Andrew Fluegelman e Shoshana Tembeck.\nEditoria Headlands Press Book, Dolphin/Doubleday.\nISBN 0-385-12516-X\nEdito da Meisch, Lynn.\nEditoria Headlands Press Book.\nPubblicato: Penguin Books New York 1977.\nISBN 0-14-046280-5\nEdito da Norman Locks.\nEditoria Headlands Press Book.\nPubblicato: HARPER &amp; ROW, PUBLISHERS, San Francisco.\nISBN 0-06-250530-0\nEdito da Diane Sward Rapaport.\nEditoria Headlands Press Book.\nPubblicato: Putnam, Prentice-Hall.\nISBN 0-8256-9932-0\nEdito da Frank Barrett; Lynn Barrett.\nPubblicato: New York: Holt, Rinehart, and Winston, (1980).\nISBN 0-03-056958-3\nEdito da Hewes, Jeremy Joan.\nEditoria The Headlands Press, Inc., San Francisco.\nPubblicato: Doubleday (gennaio 1981).\nISBN 0-385-15995-1\nEdito da The New Games Foundation.\nEditoria Main Street Books.\nPubblicato: New York: Dolphin Books/Doubleday &amp; Company (1981).\nISBN 0-385-17514-0\nEdito da Mia Detrick, Illustrazioni di Kathryn Kleinman\nEditoria Headlands Press Book. Chronicle Books LLC (1\u00ba novembre 1983)\nISBN 0-87701-238-5"}
{"id": "1261751", "revid": "2034231", "url": "https://it.wikipedia.org/wiki?curid=1261751", "title": "Golden Globe 1988", "text": "La 45\u00aa edizione della cerimonia di premiazione di Golden Globe si \u00e8 tenuta il 23 gennaio 1988 al \"Beverly Hilton Hotel\" di Beverly Hills, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1261755", "revid": "10230859", "url": "https://it.wikipedia.org/wiki?curid=1261755", "title": "Batteria Fondo Versace - Spirito Santo", "text": ""}
{"id": "1261759", "revid": "212348", "url": "https://it.wikipedia.org/wiki?curid=1261759", "title": "Li Ang (insegnante di Go)", "text": "Campione e maestro di Go (terzo dan), Li Ang, insieme a sua sorella Li Yue, \u00e8 autore di 28 libri sul famoso gioco da tavolo. Nel corso degli anni ha allenato centinaia di giovanissimi giocatori di Go, tra i quali il pi\u00f9 noto \u00e8 Chen Yaoye, oltre che svariati giovani professionisti.\nDal 2004 Li Ang da lezioni di Go via internet sul Kiseido Go Server con il nickname di Lyonweiqi. Di recente tiene dei workshop in Germania, in Svizzera, in Austria, e in Spagna."}
{"id": "1261761", "revid": "1305772", "url": "https://it.wikipedia.org/wiki?curid=1261761", "title": "Blue chip (disambigua)", "text": ""}
{"id": "1261762", "revid": "729019", "url": "https://it.wikipedia.org/wiki?curid=1261762", "title": "Stazione di Napoli Porta Nolana", "text": "La stazione di Napoli Porta Nolana \u00e8 la stazione principale e terminale della rete Circumvesuviana, oggi gestita dall'Ente Autonomo Volturno.\nLa stazione porta questo nome (derivato dalla vicina Porta Nolana) dal 2003; precedentemente la stazione si chiamava semplicemente \"Napoli\", anche se era conosciuta colloquialmente come \"Napoli Terminale\".\nStoria.\nLa stazione fu aperta all'esercizio nel 1843, come capolinea napoletano della linea per Caserta. Fu costruita immediatamente a nord della stazione della societ\u00e0 Bayard, capolinea della ferrovia per Salerno. Le due stazioni erano collegate da un binario di raccordo.\nIn seguito alla concentrazione delle due linee ferroviarie nella nuova stazione di Napoli Centrale (1867), la stazione di Porta Nolana perse la sua funzione di capolinea passeggeri, declassata a impianto di servizio.\nAlcuni anni dopo la stazione pass\u00f2 alla \"Societ\u00e0 Anonima Ferrovia Napoli\u2013Ottaviano\" (l'attuale Circumvesuviana), che la utilizz\u00f2 come capolinea della linea Napoli\u2013Ottaviano, la prima di una vasta rete. Nel 1904 la stazione divenne capolinea della linea per Torre Annunziata, e negli anni sessanta di quella per Baiano.\nIl fabbricato viaggiatori originario, risalente all'epoca borbonica, venne abbattuto all'inizio degli anni settanta e sostituito dall'attuale, costruito dal 1972 al 1975 su progetto di Giulio De Luca e Arrigo Marsiglia. La struttura \u00e8 in calcestruzzo armato con una copertura a sbalzo, e travi di calcestruzzo a vista che sporgono fino ad un certo punto, per poi innervarsi nella copertura. Sulla copertura \u00e8 posto un piano in calcestruzzo armato, collegato a un palazzo vetrato che ospita i vari servizi ed uffici della sede principale dell'EAV.\nIl piano delle banchine \u00e8 rialzato di qualche decina di centimetri, con copertura in calcestruzzo sorretta da pilastri dello stesso materiale.\nStrutture e impianti.\nLa stazione di Napoli Porta Nolana ha 13 binari tronchi tutti dedicati al traffico passeggeri (la Circumvesuviana infatti non ha mai avuto servizio merci), oltre ad una piccola rimessa per il ricovero di elettrotreni momentaneamente non utilizzati.\nMovimento.\nLa stazione di Napoli Porta Nolana \u00e8 il capolinea dell'intera rete della Circumvesuviana: vi partono i treni per Sorrento, Baiano, Poggiomarino, San Giorgio a Cremano e Sarno..\nServizi.\nLa stazione dispone di:"}
{"id": "1261764", "revid": "46291", "url": "https://it.wikipedia.org/wiki?curid=1261764", "title": "Adansonia gregorii", "text": "Il baobab australiano (Adansonia gregorii ), noto anche come albero bottiglia o boab, \u00e8 un albero appartenente alla famiglia delle Malvacee (sottofamiglia Bombacoideae), endemico dell'Australia nord-orientale.\n\u00c8 l'unica specie australiana del genere \"Adansonia\" (le altre sono tutte originarie dell'Africa, specialmente del Madagascar).\nL'epiteto specifico \"gregorii\" \u00e8 stato dato in onore all'esploratore australiano Augustus Gregory.\nDescrizione.\nSi tratta di un albero di dimensioni medie, con un'altezza di circa 9\u201312 m. Il tronco \u00e8 corto e molto largo: pu\u00f2 raggiungere in casi eccezionali i 5 m di diametro. Questo pu\u00f2 contenere molta acqua, da qui il nome comune di albero bottiglia; la corteccia \u00e8 marrone-grigiastra e liscia\nL'albero \u00e8 spogliante e perde le foglie durante la stagione secca; all'arrivo delle piogge produce nuove foglie, disposte in modo alterno e divise fino a 7 foglioline di forma obovata. I fiori sono grandi, con petali bianco-crema oblunghi o spatolati; i frutti sono simili a capsule scure, contenenti semi simili a fagioli.\nBiologia.\nL'impollinazione \u00e8 entomofila ed \u00e8 mediata da specie di farfalle della famiglia Sphingidae.\nUsi.\nGli aborigeni australiani si procuravano l'acqua da buchi scavati nel tronco; la polvere che riempie i baccelli che contengono i semi veniva usata come cibo. Talvolta incisioni o figure decorative sono state ritrovate sulla superficie dei frutti. Le foglie venivano usate come medicinale."}
{"id": "1261771", "revid": "486946", "url": "https://it.wikipedia.org/wiki?curid=1261771", "title": "Campionato paulista", "text": ""}
{"id": "1261773", "revid": "154639", "url": "https://it.wikipedia.org/wiki?curid=1261773", "title": "Vangelo di Barnaba", "text": "Il Vangelo di Barnaba \u00e8 un testo apocrifo di epoca tarda, probabilmente scritto in spagnolo nel XIV secolo. L'attribuzione \u00e8 a Barnaba apostolo.\nStoria.\nSecondo la maggior parte degli storici l'attribuzione \u00e8 pseudoepigrafa e l'opera \u00e8 di tarda origine islamica e il riferimento del \"Decreto Gelasiano\" riguarda . Tuttavia, tra gli \"Actus\", \"Evangelium\" \"Liber\", \"Opuscula\", in cui il \"Decretum Gelasianum\" suddivise gli apocrifi, \u00e8 presente un \u00ab\"Evangelium nomine Barnabae\"\u00bb, quale unico riferimento a tale autore. A causa dei numerosi anacronismi contenuti, in particolare una durata del giubileo in vigore per un solo breve lasso di tempo, \u00e8 pressoch\u00e9 certo sia stato scritto tra il 1300 e il 1350. Secondo alcuni studiosi musulmani sarebbe invece un originale testo apostolico, dal momento che questo legittimerebbe la loro cristologia. Tuttavia questo vangelo non viene citato n\u00e9 nel Corano n\u00e9 nelle tradizioni profetiche. Descrive Ges\u00f9 come un uomo (non Dio) precursore di Maometto e racconta che Giuda Iscariota fu processato e crocifisso al posto di Ges\u00f9.\nSono pervenuti a noi due manoscritti del Vangelo di Barnaba, uno custodito in Spagna e uno in Italia. Il manoscritto italiano \u00e8 generalmente datato intorno al 1600 e quello spagnolo intorno al 1800, sebbene alcuni biblisti propongano una datazione intorno al 1400: sebbene gran parte di ci\u00f2 che viene detto nel Vangelo di Barnaba sia privo di riferimenti temporali, i pochi dettagli che emergono in questo senso, possono essere ricollegati con precisione al XIV secolo. La prova pi\u00f9 evidente \u00e8 la menzione del giubileo centenario nei capitoli 82 e 83. Dal momento che il Giubileo cristiano \u00e8 stato ridotto nel 1349 a 50 anni (e pi\u00f9 tardi a 25), la menzione di un giubileo centenario colloca la datazione del testo nella prima met\u00e0 del XIV secolo. Altri anacronismi presenti nel testo sono:\nCollegamenti esterni.\n "}
{"id": "1261774", "revid": "1233442", "url": "https://it.wikipedia.org/wiki?curid=1261774", "title": "Blue Chip (borsa)", "text": "Blue Chip era un segmento della Borsa Italiana.\nFacevano parte del segmento \"Blue Chip\" le societ\u00e0 con una struttura economico/finanziaria particolarmente solida e una capitalizzazione superiore a 1 miliardo di euro.\nDue indici hanno sostituito il segmento \"Blue Chip\" di \"Borsa Italiana\":"}
{"id": "1261781", "revid": "287204", "url": "https://it.wikipedia.org/wiki?curid=1261781", "title": "Trick Or Treat Battle Royal", "text": ""}
{"id": "1261784", "revid": "804", "url": "https://it.wikipedia.org/wiki?curid=1261784", "title": "Blue chip", "text": "Blue chip \u00e8 un termine comunemente usato in Borsa per indicare le societ\u00e0 ad alta capitalizzazione azionaria. Le origini del nome derivano dal gioco d'azzardo: nel poker, la \"blue chip\" (gettone blu) \u00e8 la fiche cui si attribuisce il valore pi\u00f9 alto. Le \"blue chip\" sono i componenti degli indici pi\u00f9 popolari, come l'FTSE MIB, l'EURO STOXX 50, l'S&amp;P 500, il Nikkei 225, etc.\nL'indice pi\u00f9 popolare che segue le blue chip degli Stati Uniti \u00e8 il Dow Jones Industrial Average, una media ponderata per il prezzo di 30 azioni blue-chip che sono generalmente i leader del loro settore. Tutte le societ\u00e0 del Dow Jones Industrial Average sono blue chip, ma il Dow Jones Industrial Average \u00e8 un indice che non include tutte le societ\u00e0 blue chip. Tuttavia, \u00e8 un indicatore del mercato azionario ampiamente seguito dal 1\u00ba ottobre 1928."}
{"id": "1261787", "revid": "1566286", "url": "https://it.wikipedia.org/wiki?curid=1261787", "title": "Luciano Vincenzoni", "text": "Biografia.\nDopo gli studi di legge a Roma e Padova, ha iniziato a scrivere per il cinema dopo essere arrivato a Roma con l'aiuto di due suoi amici imprenditori di Treviso, Mario e Toni Roma. Ha esordito con il film \"Hanno rubato un tram\" del 1954, interpretato da Aldo Fabrizi, e successivamente \"Il ferroviere\", di Pietro Germi, da un soggetto di Alfredo Giannetti. Dopo una lite con Germi che interrompe la loro collaborazione, Vincenzoni riesce a vendere a Dino De Laurentiis in una sola volta sette soggetti, dopo essergli piombato in ufficio senza appuntamento. Tre dei soggetti verranno realizzati immediatamente, diventando i film \"Il gobbo\", \"I due nemici\", e \"La grande guerra\". Inoltre De Laurentiis scrittura nella stessa mattina Vincenzoni, prendendolo in esclusiva per 4 anni come sceneggiatore.\nTra i molti soggetti scritti in quegli anni, uno verr\u00e0 rappresentato a teatro, \"Sacco e Vanzetti\". Vincenzoni lo adatter\u00e0 con l'aiuto di Mino Roli. Tra gli interpreti Gian Maria Volont\u00e9. Doveva diventare anche un film ma i rapporti con De Laurentiis si interrompono e non si realizzer\u00e0 il progetto (Mino Roli collaborer\u00e0 in seguito al film \"Sacco e Vanzetti\", prodotto da Papi e Colombo per la regia di Giuliano Montaldo, e che ebbe tra gli interpreti lo stesso Volont\u00e9).\nTerminata la collaborazione con De Laurentiis, Vincenzoni ritrova il maestro Germi, che ha chiuso da poco i rapporti con Giannetti. Tornano a lavorare insieme, creano la societ\u00e0 RPA, producono il film \"Sedotta e abbandonata\" con l'aiuto di Franco Cristaldi, e, subito dopo, con Robert Haggiag e la United Artists, il film \"Signore &amp; signori\".\nDi nuovo una lite mette fine ai rapporti con Germi, e Vincenzoni esce dalla RPA e prosegue la sua carriera con Sergio Leone che lo cerca per scrivere il film \"Per qualche dollaro in pi\u00f9\". Insieme faranno anche \"Il buono, il brutto, il cattivo\" e \"Gi\u00f9 la testa\": questi film daranno a entrambi fama internazionale e ricchezza. Vincenzoni scriver\u00e0 pochissimi altri film western. Ilya Lopert, capo della UA in Europa chiede in quel periodo a Vincenzoni di dirigere un film western sull'onda del successo degli \"Spaghetti western\". Vincenzoni declina l'offerta, ma comunque supervisiona la realizzazione del film \"Da uomo a uomo\" diretto da Giulio Petroni e prodotto da Alfonso Sansone e Henryk Chroscicki. I rapporti con Petroni non saranno idilliaci. Lopert con il film voleva lanciare l'attore John Phillip Law.\nIl film negli USA ebbe un grande successo. Law per\u00f2 non arriv\u00f2 mai al tipo di successo sperato dai dirigenti UA. Gli stretti rapporti con i dirigenti degli studios, come Lopert o i fratelli Picker, permisero a Vincenzoni di vendere \"Per qualche dollaro in pi\u00f9\" alla United Artists. Durante la fase di contrattazione si trovava di fronte a Sergio Leone quando i rappresentanti della United Artists chiesero se era gi\u00e0 stato scritto il seguito. Vincenzoni ripensando a \"La grande guerra\", che era stata comprata per gli USA dagli stessi con cui contrattava, disse di avere gi\u00e0 un soggetto per un film ambientato nella guerra di secessione, che aveva per protagonisti due straccioni, tipo Gassman - Sordi.\nAncora oggi presso il Pubblico registro della SIAE si pu\u00f2 visionare la denuncia inizio lavorazione di questo film, che ha come primo titolo \"Due magnifici straccioni\", poi cambiato ne \"Il buono, il brutto, il cattivo\". Lopert decise di acquistare \"Per qualche dollaro in pi\u00f9\" dopo che Vincenzoni lo convinse a vedere \"Per un pugno di dollari\" in un cinema di Roma. Quel giorno il pubblico scalpitava per entrare, la sala era gremita. Lopert, che and\u00f2 poco convinto, non ebbe pi\u00f9 dubbi. Vincenzoni sviluppava interamente i soggetti che scriveva gi\u00e0 dai suoi primi lavori, come \"La grande guerra\", straordinario film tragicomico che racconta della vita di trincea durante la prima guerra mondiale. Il titolo del film \"Il buono, il brutto, il cattivo\" \u00e8 stata una sua idea, idea venutagli in sogno.\nIl successo al botteghino port\u00f2 tutte le persone che lavoravano con Leone, compreso Vincenzoni, a diventare rapidamente milionari. Vincenzoni ha avuto un ruolo importante nella carriera di Leone, sia come scrittore che come mediatore, aiutandolo nei rapporti con i dirigenti della UA. Leone voleva anche affidargli la regia del film \"Gi\u00f9 la testa\", che non voleva fare. Vincenzoni declin\u00f2 l'offerta. Leone poi propose il film a Peter Bogdanovich, che incontr\u00f2 il regista italiano, ma litigarono su tutto. Leone cacci\u00f2 Bogdanovich, Vincenzoni ne prese le difese, e da allora divennero grandi amici.\n Vincenzoni rifer\u00ec che, dopo il successo dei film della \"trilogia del dollaro\", Leone non poteva tollerare di vedere Vincenzoni condividere con lui i ricavi.\nCi fu, per questo, dell'acredine fra i due amici per qualche anno. Fu amico degli scrittori Goffredo Parise e Ennio Flaiano. Riguardo a Flaiano, Vincenzoni ha sempre ricordato pubblicamente che questi era uno dei pochi che lo aiut\u00f2 nei periodi di difficolt\u00e0 in cui cercava lavoro. Vincenzoni visse diciassette anni a Hollywood quando lavorava con Dino De Laurentiis. I suoi vicini di casa erano Candice Bergen e Peter Sellers, e divenne amico dell'attore William Holden e del regista Billy Wilder, oltre che del gi\u00e0 citato Bogdanovich. Tent\u00f2 di realizzare con Peter Bogdanovich un film dal titolo \"Cow Girl\", ma il progett\u00f2 si aren\u00f2.\nScrisse il film \"Codice Magnum\", che ha come protagonista Arnold Schwarzenegger, il soggetto originale di Vincenzoni e Donati per\u00f2, si discostava molto dalla versione finale modificata dallo sceneggiatore G. de Vore. Vincenzoni fu intervistato nell'edizione speciale del dvd della \"trilogia del dollaro\": nell'intervista ha rivelato che osservava ciascun film nel dietro le quinte. Ha vinto due Nastri d'argento per la miglior sceneggiatura per \"Sedotta e abbandonata\" e \"Signore &amp; signori\". Nel 1996 ha ricevuto il Premio Flaiano alla carriera. \u00c8 stato membro emerito del WGA (Writer's Guild of America). \nLuciano Vincenzoni \u00e8 morto il 22 settembre 2013 a Roma, all'et\u00e0 di 87 anni,"}
{"id": "1261792", "revid": "228587", "url": "https://it.wikipedia.org/wiki?curid=1261792", "title": "Prestazioni acustiche dell'involucro edilizio", "text": "Fra le prestazioni che l'involucro edilizio deve garantire, c'\u00e8 quella del controllo delle condizioni di benessere acustico, all'interno delle unit\u00e0 ambientali rispetto ai rumori provenienti dall'esterno. Si devono considerare le sorgenti di rumore che possono essere percepite all'interno degli edifici, il tipo di rumore prodotto e le modalit\u00e0 di propagazione all'interno dell'edificio (propagazione aerea o strutturale). Le modalit\u00e0 di riduzione del rumore in un ambiente abitato si sintetizzano nell'uso di materiali isolanti ed assorbenti per la riduzione del rumore aereo e di materiali anticalpestio ed antivibranti per lo smorzamento di rumori impattivi e di vibrazioni strutturali.\nGrandezze di riferimento per la verifica.\nLe prestazioni acustiche dell'involucro sono valutate da alcune grandezze fondamentali: il Potere fonoisolante R, l'Isolamento acustico normalizzato di facciata (D2m, nT) ed il Livello di rumore di calpestio normalizzato L'n.\nPer facilitare l'interpretazione dei dati sulle prestazioni acustiche degli edifici, la norma UNI EN ISO 717 ha introdotto gli indici di valutazione. Quelli principali sono:\nPrestazione di materiali e componenti.\nIl suono, emesso dalla sorgente esterna, si propaga nell'aria sino ad incontrare l'involucro che, entrando in vibrazione, invia parte dell'energia sonora verso il ricevitore interno. La struttura di separazione si comporta, quindi, come un elemento passivo e le sue caratteristiche possono condizionare la trasmissione, la riflessione e l'assorbimento dell'energia sonora. La prestazione acustica dell'involucro \u00e8, quindi, legata al potere fonoisolante R degli elementi di facciata (pareti, finestre, cassonetti) ed all'isolamento acustico normalizzato Dn dei \"piccoli\" elementi di facciata (elementi avente superficie inferiore ad 1 m\u00b2, come le prese d'aria). Per facciata, secondo la definizione della norma UNI EN ISO 12354-3, si intende \u201cla totalit\u00e0 della superficie esterna di un ambiente\u201d comprese, quindi, le chiusure esterne orizzontali.\nMateriali utilizzati per l'assorbimento e l'isolamento acustico.\nI materiali utilizzati normalmente per garantire buone prestazioni acustiche all'involucro sono:\nPrestazione acustica di pareti esterne.\nLo studio delle pareti, rispetto alle sollecitazioni vibro\u2013acustiche, considera il comportamento dinamico delle pareti monostrato e di quelle multistrato.\nIl potere fonoisolante di una struttura monolitica, secondo la Legge della massa, migliora con l'aumento della sua pesantezza (massa superficiale espressa in kg/m\u00b2).\nL'isolamento vibro\u2013acustico delle pareti multistrato risulta funzione delle propriet\u00e0 di ogni singolo strato e dalla natura delle connessioni; tuttavia, anche se non sussistono dei legami strutturali, le sollecitazioni dinamiche irradiate attraverso l'intercapedine da uno strato sono trasmesse per via aerea agli altri strati che le propagano nello spazio confinante. Per ovviare a questo problema, ogni strato della parete dovr\u00e0 vibrare indipendentemente dallo strato successivo e l'intercapedine esistente tra strato e strato dovr\u00e0 avere uno spessore sufficientemente elevato ed essere parzialmente o totalmente riempita con materiale fonoassorbente (solitamente pannelli ad elevata densit\u00e0, in lana di vetro, lana di roccia) per contenere l'effetto tamburo dovuto alla risonanza dell'intercapedine.\nAl fine di esaltare gli effetti di barriera acustica in una gamma di frequenze maggiore e di evitare fenomeni di risonanza o di coincidenza, un'altra soluzione \u00e8 quella di utilizzare materiali diversi oppure materiali uguali ma di spessore differente.\nL'inserimento di materiale poroso contribuir\u00e0 a limitare il fenomeno della risonanza nell'intercapedine e ad aumentare il potere fonoisolante del sistema.\nPrestazione acustica di vetri e serramenti.\nIl potere fonoisolante del sistema finestra costituisce un'informazione essenziale per determinare la prestazione acustica dell'involucro edilizio. I fenomeni di risonanza e coincidenza, infatti, riducono notevolmente le capacit\u00e0 fonoisolante dei vetri: un pannello di vetro entra in vibrazione se sollecitato da una perturbazione ondosa di frequenza prossima alla frequenza di risonanza propria.\nLa prestazione del serramento dipende, oltre che dalla vetrata, dal tipo di telaio e dalla permeabilit\u00e0 all'aria. \nIn generale si rileva che le prestazioni dei serramenti migliorano lavorando sulle seguenti variabili:\nMigliori prestazioni possono essere ottenute utilizzando vetri stratificati, costituiti da lastre di vetro unite in autoclave a pressione mediante interposizione di uno strato smorzante denominato \"polivinylbutirrale\".\nPrestazione acustica di sistemi di copertura.\nLa copertura deve essere capace di ridurre la trasmissione dei rumori provenienti dall'ambiente esterno attenuando l'effetto indotto dalla caduta della pioggia, della grandine, del calpestio per le terrazze. Generalmente i materiali utilizzati per la coibentazione termica dei sistemi di copertura hanno anche un buon funzionamento come isolanti acustici.\nSoluzioni di facciata atte a schermare il rumore.\nLa prestazione acustica di una facciata pu\u00f2 essere ottimizzata lavorando su forma e materiali. Generalmente, infatti, modifiche anche lievi del disegno della facciata possono offrire un grado di protezione maggiore senza compromettere altri requisiti come la ventilazione e la protezione.\nAlcuni esempi:\nNel patrimonio edilizio esistente \u00e8 possibile individuare numerosi esempi di edifici con caratteristiche di auto-schermatura alle onde sonore per forma o di fonoassorbimento per tessitura muraria. Di seguito sono riportati alcuni esempi:"}
{"id": "1261798", "revid": "115751", "url": "https://it.wikipedia.org/wiki?curid=1261798", "title": "NLL", "text": ""}
{"id": "1261799", "revid": "729019", "url": "https://it.wikipedia.org/wiki?curid=1261799", "title": "Isolamento acustico normalizzato di facciata", "text": "L'isolamento acustico normalizzato di facciata D2m,nT esprime l'isolamento delle chiusure esterne di un edificio. Per facciata, infatti, si intende la totalit\u00e0 della superficie esterna di un ambiente (UNI EN ISO 12354-3). L'isolamento acustico di una facciata dipende dalle propriet\u00e0 acustiche dei vari elementi che la compongono (finestre, porte, pareti, coperture, sistemi di aerazione, \u2026) anche se, il risultato finale sar\u00e0 influenzato dalle prestazioni degli elementi pi\u00f9 deboli.\nIl valore D2m,nT pu\u00f2 essere determinato, in fase di progetto, mediante metodi di calcolo previsionale (UNI EN ISO 12354-3) e, in fase di collaudo, mediante metodi di misurazione in opera."}
{"id": "1261800", "revid": "106951852", "url": "https://it.wikipedia.org/wiki?curid=1261800", "title": "Circondario di Bautzen", "text": "Il circondario di Bautzen, in tedesco Landkreis Bautzen, in sorbo Wokrjes Budy\u0161in, (targa BZ) \u00e8 un circondario (\"Landkreis\") della Sassonia, in Germania. Capoluogo e centro maggiore \u00e8 Bautzen.\nStoria.\nIl 1\u00ba agosto 2008 al circondario di Bautzen \u00e8 stato annesso il circondario di Kamenz e la citt\u00e0 extracircondariale di Hoyerswerda.\nGeografia fisica.\nIl circondario si trova nella parte orientale della Sassonia e confina, partendo da nord e proseguendo in senso orario, con il Brandeburgo (Con i circondari dell'Oberspreewald-Lausitz e dello Spree-Nei\u00dfe), il circondario di G\u00f6rlitz, la Repubblica Ceca (Con il distretto di D\u011b\u010d\u00edn, nella regione di \u00dast\u00ed nad Labem, Boemia), il circondario della Svizzera Sassone-Monti Metalliferi Orientali, la citt\u00e0 extracircondariale di Dresda ed il circondario di Mei\u00dfen.\nSuddivisione amministrativa.\nIl circondario di Bautzen si compone di 63 comuni, di cui 15 con status di citt\u00e0 e 48 comuni semplici.\n8 citt\u00e0 e 23 comuni sono indipendenti dalle comunit\u00e0 amministrative, le quali nel circondario sono 12."}
{"id": "1261802", "revid": "439868", "url": "https://it.wikipedia.org/wiki?curid=1261802", "title": "Camerini d'alabastro", "text": "I camerini d'alabastro erano alcune stanze presenti, a Ferrara, nel fabbricato che conduce dal Castello Estense al Palazzo Ducale, denominato Via Coperta. Erano lo studiolo di Alfonso I d'Este.\nStoria.\nIl nome pare derivasse dai rilievi marmorei di Antonio Lombardo che vi si trovavano. Secondo la consuetudine dell'epoca, tale luogo privato e speciale doveva esprimere un'intenzione simbolica attraverso le sue decorazioni, per comunicare il carattere, gli interessi, lo status sociale del proprietario.\nErano decorati da un ciclo di \"historiae\" dipinte, elaborato probabilmente da Alfonso stesso con l'aiuto di umanisti quali Mario Equicola.\nOggi i camerini sono scomparsi e le loro collezioni artistiche disperse, ma \u00e8 possibile ricostruirne l'assetto grazie gli inventari, le lettere ed altri documenti pervenutici.\nI camerini furono saccheggiati nel 1598 al momento della devoluzione di Ferrara allo Stato Pontificio. I cardinali Aldobrandini e Camillo Borghese (divenuto poi Papa Paolo V) scelsero il meglio delle collezioni estensi rimaste e lo trasferirono a Roma, dove i dipinti un tempo presenti nelle stanze di Alfonso I influenzarono i pittori di paesaggio proto-barocchi e neo-veneti e vennero poi dispersi in varie collezioni estere.\nDescrizione.\nI Camerini comprendevano vari ambienti: il Camerino dei Baccanali, quello dei Marmi, il Camerino Dorato, la Stanza del Poggiolo, l'Anticamera e il Salotto Ducale.\nIl ciclo decorativo era desunto dall'antichit\u00e0 classica, frequente motivo ispiratore del Rinascimento. I dipinti rappresentavano episodi della vita di Dioniso, le feste e le divinit\u00e0 a lui collegate (Venere e forse Cibele).\nGli intellettuali di corte ed Alfonso stesso adattarono il progetto in itinere, prendendo spunto da fonti letterarie (Filostrato, Ovidio e Luciano).\nIl soffitto presentava dieci scene dell\"Eneide\" di Virgilio, dipinte da Dosso Dossi (tra cui \"Enea e Acate sulla costa libica\" e \"Discesa di Enea nei campi elisi\"). Iscrizioni incise precisavano che lo studiolo custodiva \"la solitudine, la quiete, la serenit\u00e0\" del duca.\nBacco, come dio della letizia e liberatore dagli affanni, era il pi\u00f9 indicato nei momenti di riposo dal governo e dalle guerre.\nSecondo il mito, Bacco fu anche pacificatore dell'India, un'allusione alla virt\u00f9 politica di Alfonso I: il duca amava le armi d'artiglieria al punto da fondere una statua bronzea di Michelangelo per farne un cannone (il \"Giulio II benedicente\"), ma esibiva abilmente il vessillo della pace.\nInfine Bacco era il dio della musica, delle feste, del teatro, molto amato dal duca.\nFerrara nel Rinascimento era una grande capitale dello spettacolo: lo studiolo era comunicante anche con un teatro estense, distrutto nell'incendio del 1532.\nIn aggiunta alle opere del Dosso, Alfonso I commission\u00f2 dipinti ad importanti maestri veneziani, tra cui Giovanni Bellini (\"Festino degli dei\") e Tiziano (\"Bacco e Arianna\"; Il \"Baccanale degli Andrii\", la \"Festa degli amorini\", il \"Cristo della moneta\").\nAlfonso I prese contatti con Raffaello Sanzio e Fra Bartolomeo, ma ottenne solo disegni, poi ripresi e sviluppati in quadri dopo la morte di questi due artisti da altri pittori (Pellegrino da San Daniele, Tiziano, Garofalo). Il dipinto di Dosso derivato dai disegni di Raffaello (\"Trionfo di Bacco\") \u00e8 stato recentemente ritrovato a Mumbai.\nLe sculture.\nPer quanto riguarda la scultura, Antonio Lombardo realizz\u00f2 con la sua bottega ventotto rilievi marmorei raffiguranti le imprese degli dei, di un classicismo elegante e colto. Nei dipinti il paesaggio ha un ruolo preminente, secondo le tendenze coeve dell'arte veneziana, sensibile alle atmosfere e ai valori cromatici dell'ambiente, sotto lo stimolo della pittura nordica.\nTanto nei quadri quanto nelle sculture, numerose figure di personaggi sono desunte dai sarcofagi antichi e dall'arte statuaria greco-romana."}
{"id": "1261803", "revid": "287204", "url": "https://it.wikipedia.org/wiki?curid=1261803", "title": "IC 1613", "text": "IC 1613 (nota anche come C 51) \u00e8 una galassia nella costellazione della Balena.\nSi trova al limite estremo del Gruppo Locale; \u00e8 una galassia nana irregolare, visibile solo con telescopi di una certa potenza, perch\u00e9, nonostante la sua magnitudine sia 9,2, si tratta di un oggetto sfuggente. Fino agli anni 1970 non erano stati rinvenuti oggetti come ammassi e nebulose in questa galassia; oggi se ne conoscono solo poche decine, mentre le polveri interstellari sono praticamente assenti, al punto che \u00e8 possibile osservare altre galassie lontane attraverso di questa. Non appare legata gravitazionalmente a nessun membro del Gruppo Locale; dista dalla Via Lattea 2,9 milioni di anni-luce."}
{"id": "1261804", "revid": "732240", "url": "https://it.wikipedia.org/wiki?curid=1261804", "title": "Livello di rumore di calpestio normalizzato", "text": "Il livello di rumore di calpestio normalizzato Ln \u00e8 il requisito acustico che caratterizza il comportamento di pavimenti e solai nei confronti dei rumori impattivi (pioggia e grandine per solai di copertura, calpestio per le terrazze) ed esprime il livello di rumore indotto nell'ambiente sottostante."}
{"id": "1261805", "revid": "219110", "url": "https://it.wikipedia.org/wiki?curid=1261805", "title": "UNI EN ISO 717", "text": "La UNI EN ISO 717 \u00e8 una norma tecnica che definisce gli indici di valutazione delle grandezze per l'isolamento acustico per via aerea in edifici e di elementi di edificio, prende in considerazione i diversi spettri di livello sonoro di varie sorgenti di rumore quali le sorgenti di rumore all'interno di un edificio e il traffico all'esterno di un edificio, prescrive delle regole per determinare dette grandezze in base ai risultati delle misurazioni effettuate."}
{"id": "1261807", "revid": "2179318", "url": "https://it.wikipedia.org/wiki?curid=1261807", "title": "Corpo di Polizia Repubblicana", "text": "Il Corpo di Polizia Repubblicana \u00e8 stato un corpo di polizia della Repubblica Sociale Italiana.\nStoria.\nIl Corpo di Polizia Repubblicana venne istituito il 20 novembre 1943, come parte delle Forze Armate, nel territorio della Repubblica Sociale Italiana (RSI). Qui i compiti di pubblica sicurezza furono assicurati appunto dal Corpo di Polizia Repubblicana e dalla Guardia Nazionale Repubblicana (GNR), costituita dai disciolti Reali Carabinieri, dalla Polizia dell'Africa Italiana (PAI) (che svolse servizio unicamente a Roma per tutto il periodo dell'occupazione tedesca) e dalla disciolta Milizia Volontaria per la Sicurezza Nazionale (MVSN). Il Corpo di Polizia Repubblicana, invece, assorb\u00ec i funzionari civili del dipartimento di pubblica sicurezza del Ministero dell'Interno e gli appartenenti al disciolto (nel territorio della RSI) Corpo degli Agenti di Pubblica Sicurezza.\nL'organizzazione della polizia repubblicana anticip\u00f2 in parte la Polizia di Stato fondata nel 1981, in quanto essa divenne un organo mono-componente ed unificato, a differenza dell'ordinamento vigente nel Regno del Sud, dove la polizia continu\u00f2 ad essere composta dai funzionari civili del Ministero dell'Interno e dal Regio Corpo degli Agenti di Pubblica Sicurezza.\nAlla fine della guerra venne riassorbito dal Corpo degli Agenti di Pubblica Sicurezza.\nStruttura e organizzazione.\nIl Corpo di Polizia Repubblicana contava circa 20.000 uomini, dislocati prevalentemente nelle citt\u00e0 capoluogo di provincia, organizzati su 10 ispettorati regionali e 66 questure, due scuole di specializzazione - una per agenti e una per ufficiali, entrambe a Padova -, nuclei di scorta distaccati presso i vari ministeri, inclusa la squadra presidenziale addetta alla sicurezza del Capo del Governo pi\u00f9 reparti operativi mobili per assolvere alle funzioni antiguerriglia e di controllo del territorio.\nI reparti antiguerriglia, raggruppati nelle forze di polizia, sempre dipendenti dal Ministero dell'Interno, consistevano in:\nLe questure disponevano ognuna di un'unit\u00e0 strutturata militarmente corrispondente ad una compagnia con compiti di ordine pubblico, allo stesso modo ognuno dei dieci ispettorati disponeva di un'analoga unit\u00e0.\nUniformi.\nCon il nuovo regolamento cambiarono le uniforme ed i fregi della Polizia Repubblicana; in un primo momento si continuavano a portare le vecchie uniformi, in seguito furono adottate le nuove uniformi e i nuovi fregi con i nuovi regolamenti.\nGli ufficiali avevano i distintivi di grado sulle controspalline, simili per forma a quelli della M.V.S.N., ma la denominazione di grado era quella dell'Esercito.\nSul fronte del berretto era ricamata un'aquila repubblicana ricamata dorata per gli ufficiali con panno grigioverde, cremisi o rosso, il soggolo di colore nero per tutti gli ufficiali inferiori e superiori con incarichi di comando - successivamente la normativa prevedeva l'uso della busta con visiera (grigioverde, cachi e nera); era previsto anche l'uso dell'elmetto anche se in tanti usarono gli elmetti cecoslovacchi.\nAl petto (sopra il taschino destro) era portato un fregio ricamato dorato da petto, raffigurante un\u2019aquila con le ali spiegate su panno cremisi, che teneva un fascio repubblicano tra gli artigli.\nSopra l\u2019aquila vi era il monogramma P.R. (Polizia Repubblicana).\nLe mostrine erano in panno cremisi su di esse c'era inizialmente un fascetto repubblicano, successivamente fu sostituito da un serto circolare di foglie di quercia e un fascio littorio, in luogo del gladio, in quanto la polizia dipendeva dal Ministero dell'Interno.\nI battaglioni e i corpi speciali avevano invece un teschietto argento con un pugnale tra i denti sulla mostrina.\nReparti autonomi speciali.\nFormazioni autonome speciali aventi compiti investigativi, informativi e repressivi furono costituite sotto la RSI. Fra queste sono da annoverarsi ad esempio: il \"Reparto Speciale di Polizia Repubblicana\", altrimenti noto come \"Banda Koch\", al comando del tenente Pietro Koch e il \"Reparto Servizi Speciali\", detto \"Banda Carit\u00e0\", guidato dal maggiore Mario Carit\u00e0. Queste unit\u00e0, in stretta relazione con le Forze Armate germaniche (Wehrmacht o SS) erano solo nominalmente inquadrate nel Corpo, e godevano di ampia indipendenza operativa.\nAttivit\u00e0.\nL'attivit\u00e0 di Pubblica Sicurezza nella R.S.I. non ebbe uno svolgimento ed una omogenea applicazione sotto il profilo istituzionale e d'azione. Molto influirono a creare questa situazione le interferenze tedesche con i relativi abusi di potere di autorit\u00e0 politiche (particolarmente i comandi SS).\nA livello generale, l'attivit\u00e0 di Polizia ebbe un andamento tiepido e cauto, pur non raggiungendo l'ostruzionismo generalizzato della Guardia di Finanza, oppure la complicit\u00e0 con la resistenza dei Carabinieri."}
{"id": "1261809", "revid": "121511647", "url": "https://it.wikipedia.org/wiki?curid=1261809", "title": "Ammonio dinitrammide", "text": "L'ammonio dinitrammide \u00e8 un composto chimico di formula bruta NH4N(NO2)2.\nSi ottiene dalla nitrazione del solfammato di potassio-ammonio, con successiva neutralizzazione in soluzione di ammoniaca. \u00c8 un sale instabile, che si idrolizza in presenza di sali d'ammonio o ammoniaca.\nViene utilizzato come propellente ad elevata energia in campo aerospaziale. Attualmente \u00e8 stato sostituito da propellenti ancora pi\u00f9 potenti, quali HDN (idrazina dinitrammide) e HNF (nitroformiato di idrazina)."}
{"id": "1261811", "revid": "96413557", "url": "https://it.wikipedia.org/wiki?curid=1261811", "title": "Popovcy", "text": "I Popovcy (Russo: \u041f\u043e\u043f\u043e\u0432\u0446\u044b, traducibile con il termine \"pretisti\"), sono uno dei principali movimenti (insieme ai Bespopovcy) dei Vecchi Credenti, credo formatosi alla fine del XVII secolo in Russia.\nStoria.\nPoich\u00e9 nessun vescovo ortodosso aveva aderito ai Vecchi Credenti, fatta eccezione per Pavel di Kolomna che tuttavia era stato giustiziato nel 1656, sorse il problema relativo all'ordinazione di nuovi preti. A fronte di tale dilemma il nuovo Credo si scinse in due branche: i clericali Vecchi Credenti (\u043f\u043e\u043f\u043e\u0432\u0446\u044b (Popovcy)) e i non clericali Vecchi Credenti (\u0431\u0435\u0441\u043f\u043e\u043f\u043e\u0432\u0446\u044b (Bespopovcy)). Al contrario di questi ultimi i Popovcy riconobbero il sacerdozio tra le loro file.\nI Popovcy rappresentano l'ala pi\u00f9 moderata dei Vecchi Credenti, coloro che sostengono la necessit\u00e0 di continuare la vita religiosa e parrocchiale nel medesimo modo in cui questa era posta in essere precedentemente alle riforme di Nikon. Essi riconobbero la validit\u00e0 dell'ordinazione sacerdotale nei confronti di coloro che, diventati preti nella Chiesa ortodossa russa, decidevano di unirsi al movimento. Nel 1846 convinsero Amvrosii Popovi\u010d (1791 - 1863), un vescovo greco-ortodosso deposto dai Turchi dal proprio soglio di Sarajevo, a convertirsi all'\"Antica Fede\" e di consacrare tre nuovi vescovi Vecchio Credenti. Nel 1859 i Vescovi Vecchio Credenti, che avevano raggiunto il numero di dieci, stabilirono un proprio episcopato che chiamarono gerarchia Belokrinickaja. Non tutti i Vecchi Credenti \"pretisti\" riconobbero tuttavia tale gerarchia. I dissidenti, noti come \u0431\u0435\u0433\u043b\u043e\u043f\u043e\u043f\u043e\u0432\u0446\u044b (beglopopovcy) ottennero un proprio episcopato negli anni venti del XX secolo. Queste due chiese, pur condividendo lo stesso credo, ritengono illegittimi ed impostori l'una i vescovi dell'altra. I Popovcy hanno preti, vescovi e tutti i sacramenti della chiesa ortodossa, inclusa l'eucaristia.\nCentri Spirituali dei Popovcy.\nTra il XVIII e il XIX secolo le comunit\u00e0 pi\u00f9 grandi dei Popovcy erano presenti sull'Isola Vetka del fiume So\u017e, a Starodub, sulle sponde dell'Irgiz, nei monasteri dell'Oblast' di Ni\u017enij Novgorod lungo il fiume Ker\u017eenets. Tuttavia, a causa delle persecuzioni subite, piccole comunit\u00e0 si trovano tuttora ai margini estremi della Russia e persino all'estero. All'inizio del XIX secolo loro centro spirituale era situato a Mosca nel cimitero Rogo\u017eskoje.\nSituazione attuale.\nI Popovcy si dichiararono ostili alla Rivoluzione d'Ottobre del 1917. Per un certo periodo tuttavia il regime sovietico si mostr\u00f2 tollerante nei loro confronti ma, dagli anni 30 del XX secolo, furono oggetto di una spietata repressione. La maggior parte delle loro chiese venne difatti confiscata o demolita. Durante l'epoca sovietica lo strato sociale che nel corso dei secoli aveva rappresentato la spina dorsale della popolazione dei Vecchi Credenti - contadini, cosacchi, artigiani, mercanti e imprenditori - and\u00f2 incontro ad una drastica riduzione nel numero. Oggi le chiese dei Vecchi Credenti sono ufficialmente riconosciute dallo Stato.\nEdinovercy.\nAll'inizio del XIX secolo, un gruppo di Popovcy, per lo pi\u00f9 mercanti moscoviti soggetti alla legislazione discriminante che soffocava i loro commerci, dichiararono di riconoscere il Sinodo della Chiesa ortodossa russa a condizione di poter continuare a utilizzare i vecchi libri liturgici e riti. Sono conosciuti come Edinovercy e non sono generalmente pi\u00f9 considerati Vecchi Credenti."}
{"id": "1261818", "revid": "110157", "url": "https://it.wikipedia.org/wiki?curid=1261818", "title": "Circondario di Kamenz", "text": "Il circondario di Kamenz (in tedesco Landkreis Kamenz, in sorbo \"Kamjenc\") era un circondario della Sassonia di 148.500 abitanti, che aveva come capoluogo Kamenz.\nIl 1\u00ba agosto 2008 il circondario di Kamenz \u00e8 stato annesso al circondario di Bautzen."}
{"id": "1261820", "revid": "181699", "url": "https://it.wikipedia.org/wiki?curid=1261820", "title": "Nitrotriazolone", "text": "Il nitrotriazolone \u00e8 un esplosivo ad alto potenziale ma insensibile agli urti.\nSi ottiene per reazione del cloridrato di semicarbazide con acido formico e successiva nitrazione (con miscela solfonitrica).\n\u00c8 chimicamente molto stabile e pu\u00f2 essere immagazzinato per decenni una volta prodotto e purificato.\nHa una velocit\u00e0 di detonazione di circa 8650 m/s."}
{"id": "1261821", "revid": "767487", "url": "https://it.wikipedia.org/wiki?curid=1261821", "title": "Egyptian Grammar", "text": "Egyptian Grammar: Being an Introduction to the Study of Hieroglyphs \u00e8 una grammatica didattica della lingua egizia scritta da Alan Gardiner e pubblicata per la prima volta nel 1927 (II edizione 1950; III e ultima edizione, tuttora ristampata, 1957) dalla Oxford University Press. \nSi compone di 33 lezioni sulla lingua e il sistema di scrittura dell'Antico Egitto, limitatamente alla lingua letteraria del Medio Regno, considerata gi\u00e0 dagli Egizi stessi la lingua classica per eccellenza e quindi utilizzata come \"lingua di tradizione\", specialmente per i monumenti, anche nelle epoche successive della storia egizia. \u00c8 forse la pi\u00f9 approfondita grammatica del medio egizio ed \u00e8 stata il mezzo di apprendimento della lingua pi\u00f9 diffuso per circa sessant'anni, cio\u00e8 fino alla diffusione degli studi sul verbo egizio di Hans Jakob Polotsky, la cosiddetta \"teoria standard\", che furono di particolare rilevanza nella progressione della ricerca linguistica; pur conservando ancora una certa utilit\u00e0, soprattutto per la morfologia nominale e la lista di simboli, alla luce della attuale conoscenza della lingua appare oggi piuttosto datata per quanto riguarda le sezioni dedicate al verbo, in quanto precedente gli studi di Polotsky.\nDi particolare importanza per la catalogazione dei segni \u00e8 la lista di simboli (circa 700, conosciuti come \"Lista di Gardiner\") contenuta nel volume, ancora oggi lista di riferimento per la lingua del Medio Regno."}
{"id": "1261825", "revid": "6923", "url": "https://it.wikipedia.org/wiki?curid=1261825", "title": "Sbracciantizzazione", "text": "La sbracciantizzazione fu uno degli aspetti della Politica agraria del fascismo italiano.\nObiettivi.\nMirava alla diminuzione del numero di braccianti giornalieri a favore di mezzadri, affittuari e coloni per sviluppare le piccole e medie propriet\u00e0.\nRealizzata all'interno della \"Battaglia del grano\", contribu\u00ec non poco ad aumentare il controllo sociale delle propriet\u00e0 terriere, ed il cui obiettivo era quello di riuscire a \"contadinizzare\" l'intero Paese. L'obiettivo era anche quello di rendere l'Italia autonoma nella produzione agricola. Nelle campagne del nord Italia (in special modo quelle da poco bonificate) s'intensific\u00f2 la disgregazione delle cooperative e leghe bracciantili socialiste a favore di forme compartecipative, ispirate ai principi del corporativismo.\nRisultati.\nTra i risultati concreti raggiunti dalla politica di sbracciantizzazione \u00e8 da sottolineare la drastica riduzione dal 44% al 28% della quota di lavoratori agricoli senza terra, dunque un loro maggiore coinvolgimento all'interno dei processi produttivi e di conseguenza, pur senza una politica di rincorsa alla modernizzazione tecnologica, l'incremento dell'indice di produzione aument\u00f2 fino a 100 dal livello 88 cui era precipitato nell'immediato primo dopoguerra."}
{"id": "1261826", "revid": "2519", "url": "https://it.wikipedia.org/wiki?curid=1261826", "title": "Camerini d'Alabastro", "text": ""}
{"id": "1261828", "revid": "125389670", "url": "https://it.wikipedia.org/wiki?curid=1261828", "title": "Alan Watts", "text": "Biografia.\nNato nel 1915, nel Kent, da una famiglia della \"classe media\" , si trasfer\u00ec negli Stati Uniti nel 1938. Noto per i suoi vasti studi di filosofia orientale (buddhismo Zen, taoismo, induismo), pubblic\u00f2 nel 1957 \"The Way of Zen\", la sua opera pi\u00f9 significativa.\nPoco tempo dopo, durante un tour in Europa, ebbe modo di conoscere lo psichiatra e psicoanalista Carl Gustav Jung con cui approfond\u00ec alcune nuove tesi sulla moderna psicologia. Al suo ritorno negli Stati Uniti fu introdotto all'esperienza psichedelica dal Dr. Oscar Janiger.\nEntr\u00f2 poi in seminario venendo ordinato pastore episcopaliano, ma poi la sua esperienza spirituale lo port\u00f2 alla conversione al buddhismo.\nEbbe modo di insegnare nelle universit\u00e0 di Cambridge (Inghilterra), Cornell (USA) e Hawaii.\nNegli ultimi anni della sua vita divenne uno dei punti di riferimento per tutta l'area della controcultura.\nWatts mor\u00ec nel sonno, a causa di scompenso cardiaco sorto all'et\u00e0 di 58 anni dopo un faticoso tour di seminari.\nBibliografia in lingua originale.\nAudio e video works.\nIncluse registrazioni di reading e seminari nelle maggiori Universit\u00e0 USA:"}
{"id": "1261830", "revid": "183694", "url": "https://it.wikipedia.org/wiki?curid=1261830", "title": "Giorgio Renato Franci", "text": "Ha insegnato filosofia dell'India e dell'Asia Orientale presso l'Universit\u00e0 di Bologna: i suoi interessi si sono concentrati principalmente sullo studio delle molteplici manifestazioni della spiritualit\u00e0 indiana. Dopo essersi laureato a Bologna con Luigi Heilmann, ha poi compiuto studi di perfezionamento a Roma sotto la supervisione del grande orientalita Giuseppe Tucci. Suo compagno di studi dell'epoca fu Raniero Gnoli, altro noto indologo italiano.\nAttivit\u00e0 accademica e didattica.\n\u00c8 stato direttore del Dipartimento di Studi Linguistici e Orientali, presidente dell'Accademia delle Scienze e direttore della Biblioteca di Discipline Umanistiche presso l'Universit\u00e0 di Bologna. \u00c8 stato inoltre:\nHa inoltre insegnato presso le Universit\u00e0 di Calcutta per tre anni nei primi anni sessanta e di Firenze.\nIn passato ha insegnato anche:\nAttivit\u00e0 di ricerca.\nGli interessi di Giorgio Renato Franci si rivolgano principalmente all'India classica e, in particolare, allo studio del pensiero mistico (bhakti) e dell'Advaita Ved\u0101nta shankariano. Egli non ha mancato comunque di approfondirne anche gli aspetti moderni e contemporanei:"}
{"id": "1261831", "revid": "121664628", "url": "https://it.wikipedia.org/wiki?curid=1261831", "title": "Citro\u00ebn C-Crosser", "text": "Il Citro\u00ebn C-Crosser \u00e8 un'autovettura di tipo SUV di segmento D prodotta dal 2007 al 2012 dalla casa automobilistica francese Citro\u00ebn.\nProfilo.\nCon la C-Crosser, la Casa francese esordisce di fatto nel settore delle SUV. \nLa C-Crosser \u00e8 basata sullo stesso telaio di Mitsubishi Outlander e Peugeot 4007, frutto della joint-venture del Gruppo PSA con la giapponese Mitsubishi. Dal momento che le vetture utilizzano anche la stessa carrozzeria, le tre SUV si differenziano esternamente solo per il \"muso\", che nella C-Crosser \u00e8 solcato dal solito \"Double Chevron\" Citro\u00ebn che unisce i fari moderni.\nPerlomeno inizialmente l'unico propulsore che equipaggia la C-Crosser \u00e8 un turbodiesel HDi 2.2, dotato di una turbina a geometria variabile e di FAP, capace di 156 cavalli.\nLa velocit\u00e0 massima \u00e8 di 200\u00a0km/h, con accelerazione da 0 a 100\u00a0km/h in 9\"9.\nLa C-Crosser \u00e8 venduta in due allestimenti, \"Crociera Gialla\", gi\u00e0 molto completo e comprendente tra l'altro il climatizzatore e l'ESP, e il pi\u00f9 ricco \"Crociera Nera\", entrambi comprensivi di sette posti e trazione integrale inseribile. I nomi di queste due versioni affondano le loro radici nei lontani 1924 e 1931, quando il patron Andr\u00e9 Citro\u00ebn organizz\u00f2 delle spedizioni in Africa ed Asia, spedizioni battezzate appunto \"Crociera Gialla\" e \"Crociera Nera\". Sempre ispirandosi alle suddette spedizioni il designer svizzero Franco Sbarro realizz\u00f2 una versione della C-Crosser speciale nel 2007. Denominata C-Cruiser, era realizzata in configurazione pick-up con assale posteriore raddoppiato per poter inserire altre due ruote supplementari. Il propulsore era ad alimentazione ibrida.\nNel gennaio 2008 \u00e8 stata introdotta anche la versione a benzina, equipaggiata da un 4 cilindri di origine Mitsubishi da 2360 cm\u00b3 (motore 4B1) in grado di erogare fino a 170 CV e disponibile sia in allestimento base, sia in allestimento \"Crociera Gialla\", che prevede anche un cambio automatico di serie. In entrambi i casi si arriva a 190 orari di velocit\u00e0 massima, ma con scatto da 0 a 100\u00a0km/h coperto in 9\"2 dalla versione base e in 10\"4 nella versione pi\u00f9 ricca. Come per le cugine Peugeot 4007 e Mitsubishi Outlander, pu\u00f2 ospitare fino a 7 passeggeri.\nNel mese di novembre del 2009, per\u00f2, il 2.4 a benzina viene tolto di produzione perch\u00e9 ritenuto poco appetibile dalla clientela. Contemporaneamente viene introdotta la versione \"2.2 HDi DCS\", caratterizzata dal cambio a doppia frizione. A quel punto la gamma diventa disponibile in tre nuovi livelli di allestimento: \"base\", \"Dynamique\" ed \"Exclusive Style\".\nNel 2010, viene aggiunto un quarto livello di allestimento denominato \"Dynamique Plus\". Dei quattro livelli a quel punto disponibili, solo il \"base\" non pu\u00f2 essere ordinato con il cambio a doppia frizione, mentre per gli altri tre si pu\u00f2 optare fra quest'ultimo ed il pi\u00f9 classico manuale.\nLo scarso successo del modello ha portato tuttavia al suo pensionamento nell'autunno del 2012, dopo aver totalizzato appena 2.050 esemplari."}
{"id": "1261842", "revid": "181699", "url": "https://it.wikipedia.org/wiki?curid=1261842", "title": "Circondario di L\u00f6bau-Zittau", "text": "Il circondario di L\u00f6bau-Zittau (in tedesco Landkreis L\u00f6bau-Zittau) era un circondario della Sassonia di 140.982 abitanti, che aveva come capoluogo Zittau.\nDal 1\u00ba agosto 2008 il circondario \u00e8 stato unito con la citt\u00e0 extracircondariale di G\u00f6rlitz e il circondario di Bassa Slesia-Alta Lusazia a formare il circondario di G\u00f6rlitz."}
{"id": "1261843", "revid": "219110", "url": "https://it.wikipedia.org/wiki?curid=1261843", "title": "UNI EN ISO 140-5", "text": "La norma tecnica UNI EN ISO 140-5 si intitola \"Acustica - Misurazione dell'isolamento acustico in edifici e di elementi di edificio - Misurazioni in opera dell'isolamento acustico per via aerea degli elementi di facciata e delle facciate\" e contiene indicazioni per effettuare la misurazione dell'isolamento acustico aereo di elementi di facciata e di intere facciate; il primo tipo di misura \u00e8 denominato metodo degli elementi mentre il secondo, metodo globale.\nIl metodo degli elementi, utilizzando una sorgente di rumore artificiale o direttamente il rumore del traffico esterno, \u00e8 utilizzato per la stima del potere fonoisolante di un elemento di facciata. Il metodo globale ha, invece, lo scopo di stimare, a partire dal rumore indotto dal traffico reale, la differenza di livello sonoro esterno\u00a0\u2013 interno nelle reali condizioni di traffico.\nUltima versione pubblicata: UNI EN ISO 140-5:2000"}
{"id": "1261844", "revid": "219110", "url": "https://it.wikipedia.org/wiki?curid=1261844", "title": "UNI EN ISO 140-7", "text": "La norma tecnica UNI EN ISO 140-7 descrive un metodo in opera per la misurazione dell'isolamento acustico al calpestio di solai, utilizzando il generatore normalizzato di calpestio. \nIl metodo \u00e8 applicabile sia a solai nudi sia a pavimentazioni con rivestimenti.\nI risultati ottenuti possono essere utilizzati per confrontare le propriet\u00e0 di isolamento acustico al calpestio di pavimentazioni e per confrontare l'isolamento acustico apparente di solai con requisiti ben definiti."}
{"id": "1261846", "revid": "729019", "url": "https://it.wikipedia.org/wiki?curid=1261846", "title": "Legge della massa", "text": "La legge della massa indica la variazione del potere fonoisolante al variare della massa dell'elemento fonoisolante e della frequenza del suono incidente per unit\u00e0 di superficie dell'elemento: con l'aumentare della massa aumentano l'inerzia al moto e quindi le difficolt\u00e0 incontrate dall'onda sonora nel mettere in oscillazione la parete.\nCon l'aumentare della frequenza, e quindi con il diminuire della lunghezza d'onda, aumenta la capacit\u00e0 fonoisolante dell'elemento stesso.\nAd ogni raddoppio della massa e della frequenza si assiste ad un aumento del potere fonoisolante pari a circa 6 dB."}
{"id": "1261848", "revid": "290348", "url": "https://it.wikipedia.org/wiki?curid=1261848", "title": "Campionato italiano di calcio da tavolo 2005", "text": "Il trentesimo campionato italiano di calcio da tavolo venne organizzato dalla F.I.S.C.T. a Milano il 4 e 5 giugno 2005.\nSono stati assegnati 5 titoli:"}
{"id": "1261850", "revid": "3115", "url": "https://it.wikipedia.org/wiki?curid=1261850", "title": "Ginsenoside", "text": "I Ginsenosidi sono una classe di saponine triterpeniche a struttura steroidea, rilevabili solo nelle piante del genus Panax (ginseng). Sono stati oggetto di ricerca, in quanto sono ritenuti i principi attivi ai quali sarebbe imputabile l'efficacia del ginseng. Dal momento che i ginsenosidi sembrano influenzare molte vie metaboliche, i loro effetti sono complessi e difficili da isolare.\nValutazione medica ed economica.\nLa ragione per la quale molte risorse vengono impiegate nella ricerca sui ginsenosidi, \u00e8 il fatto che l'entusiasmo per i rimedi medicinali non convenzionali continua a crescere, sia negli Stati Uniti, che nel resto del mondo. Con vendite annuali di oltre 300 milioni di dollari (tra il 15 e il 20% del mercato statunitense), il ginseng \u00e8 una delle sostanze erboristiche pi\u00f9 vendute negli Stati Uniti.\nMentre negli Stati Uniti le preparazioni a base di ginseng sono considerate come integratori alimentari, in Europa, e particolarmente in Germania, queste sono considerate come ritrovati di tipo medicinale.\nIn molti paesi europei, il ginseng e altri fitomedicinali sono prescritti dai medici, ed elementi di medicina botanica sono entrati a far parte degli insegnamenti di medicina. Con gli studi della \"Commissione E\" sulle medicine erboristiche, che individuano dei criteri per la sicurezza e l'efficacia delle erbe medicinali, il governo tedesco riconosce che l'uso del ginseng \u00e8 efficace per tonificare, rinvigorire e rinforzare in periodi di affaticamento e debilitazione.\nChimica.\nI ginsenosidi condividono una struttura di base simile, che consta di un nucleo di gonano steroide con 17 atomi di carbonio disposti in quattro anelli. Essi sono classificati in due gruppi (tipo dammarano e oleanano) a seconda dello scheletro di agliconi.\nIl tipo dammarano include 2 classificazioni: il 20(S)-protopanaxadiolo [ppd] e il 20(S)-protopanaxatriolo [ppt]. La classificazione ppd contiene i pi\u00f9 abbondanti ginsenosidi del ginseng, come i ginsenosidi Rb1, Rb2, Rb3, Rc, Rd, Rg3, Rh2, e l'aglicone PD. La classificazione ppt contiene i ginsenosidi Re, Rf, Rg1, Rg2, Rh1, e l'aglicone PT, pi\u00f9 un altro piccolo gruppo a cui appartiene lo pseudoginsenoside F11 ed i suoi derivati. Il tipo oleanano include l'acido oleanoico e i suoi derivati. I ricercatori canadesi hanno dimostrato la relazione tra struttura dei ginsenosidi e funzione nel ridurre la proliferazione cellulare e nell'indurre l'apoptosi nella linea cellulare della leucemia umana (THP-1). La presenza di zuccheri al C-3 e al C-6 nelle strutture dell'aglicone PD e PT riduce la potenza di indurre apoptosi in cellule leucemiche.\nFarmacocinetica.\nSe assunte per via orale, le saponine di tipo ppd sono prevalentemente metabolizzate dalla flora batterica in ppd monoglucoside, 20-O-beta-D-glucopiranosil-20(S)-protopanaxadiolo (M1).\nNell'uomo, l'M1 \u00e8 rilevabile nel plasma sanguigno dalle 7 ore dopo l'assunzione di ginseng e nelle urine dalle 12 ore successive l'assunzione. Questi rilevamenti indicano che l'M1 \u00e8 il metabolita finale dei ginsenosidi del tipo ppd.\nL'M1 \u00e8 indicato in alcuni articoli come IH-901, ed in altri come composto-K.\nEffetti fisiologici e farmacologici.\nEffetti sul trasporto di glucosio.\nI ginsenosidi Rb1, Rb2, Rc, Rf, Rg1, Rg2 e Re stimolano l'assorbimento di glucosio negli eritrociti in maniera dipendente dalla dose.\nL'effetto pi\u00f9 evidente \u00e8 attribuibile al 1microM del ginsenoside Rb1 che mostra un aumento del 24+/-5% sull'attivit\u00e0 basale. Comunque, ginsenoside Rg3, chikusetsusaponina Ia, e acido glicirretico inibiscono il trasporto in eritrociti di pecora.\nSotaniemi et al. hanno condotti studi clinici e hanno dimostrato una riduzione nei livelli di glucosio nel sangue e di emoglobina glicosilata A1c (HbA1c) rispetto al placebo in persone affette da diabete mellito di tipo 2 trattati con ginseng. Il ginseng migliora l'umore e le performance psicofisiche il che porta ad un aumento dell'attivit\u00e0 fisica e a una riduzione di peso.\nUno studio clinico preliminare effettuato da scienziati canadesi rivela che il ginseng americano ha un'azione di abbassamento dei livelli di glucosio nel sangue sia in soggetti non-diabetici sia in soggetti con diabete mellito di tipo 2 se il ginseng \u00e8 somministrato 40 minuti prima del pasto. Quindi, il ginseng potrebbe essere utile per abbassare il tasso glicemico in una dieta per diabetici col fine di controllare i livelli di glucosio.\nL'effetto antiiperglicemico del ginseng pu\u00f2 essere rilevante nel trattamento del cancro, siccome \u00e8 stato osservato che il NIDDM \u00e8 correlato con l'aumentare di incidenza del cancro e che elevati livelli di insulina possono stimolare la crescita di tumori.\nEffetto sul sistema cardiocircolatorio.\nGli scienziati cinesi Zhan et al. hanno studiato l'azione cardioprotettiva del ginseng in pazienti che necessitavano di bypass cardiopolmonare per un intervento alla valvola mitralica.\nSu 30 pazienti studiati, 11 hanno ricevuto la normale soluzione cardioplegica (utilizzata per sospendere l'attivit\u00e0 cardiaca nelle fasi dell'intervento), 11 hanno ricevuto una soluzione con estratto di ginseng e 8 una soluzione contenente i ginsenosidi Rb1 and Rb2. L'estratto integrale di ginseng migliora il recupero della prestazione emodinamica cardiaca diminuendo il gonfiore mitocondriale durante il periodo dell'ischemia. Particolarmente interessante il fatto che l'estratto totale della radice \u00e8 pi\u00f9 efficace dei singoli ginsenosidi. Questo indica che i ginsenosidi agiscono insieme pi\u00f9 che individualmente.\nAzione antiossidante.\nVari studi recenti hanno suggerito che le azioni antiossidanti e protettive del ginseng siano legate al miglioramento della sintesi di ossido nitrico (NO) nell'endotelio dei polmoni, del cuore, dei reni e del corpo cavernoso.\nEffetti sulla prestazione fisica.\nSono stati studiati nel corso di una ricerca doppio cieco, probabilistica, e in crossover gli effetti dell'estratto di ginseng combinato con bitartrato di dimetilamminoetanolo, vitamine, minerali e elementi traccia sulla prestazione fisica sotto sforzo. Il carico totale di lavoro e il consumo massimo di ossigeno (VO2max) durante l'esercizion fisico furono significativamente aumentati dopo l'assunzione di ginseng rispetto al placebo. Allo stesso carico di lavoro, il consumo di ossigeno, i livelli plasmatici di lattato, la ventilazione, la produzione di diossido di carbonio, e il battito cardiaco durante l'esercizio furono significativamente diminuiti dopo l'assunzione di preparazioni al ginseng rispetto al placebo. Gli effetti del ginseng furono pi\u00f9 pronunciati nei soggetti con consumo massimo di ossigeno minore a 60 ml/kg/min durante l'attivit\u00e0 fisica rispetto ai soggetti con livelli di 60 ml/kg/min o superiori. Dato che il consumo massimo di ossigeno (VO2max) riflette lo stato di forma fisica di una persona, i risultati indicano che gli effetti del ginseng furono pi\u00f9 pronunciati in coloro che presentarono un minore stato di forma (minore capacit\u00e0 aerobica). Le evidenze indicano che le preparazioni di ginseng aumentarono la capacit\u00e0 di lavoro dei soggetti tramite il miglioramento dell'utilizzo muscolare dell'ossigeno.\nEffetti sulla funzionalit\u00e0 polmonare e sulla resistenza allo sforzo.\nIn uno studio doppio cieco casuale confrontato mediante placebo, gli scienziati israeliani hanno valutato gli effetti del G115 (estratto di Ginseng standardizzato al 4% totale di ginsenosidi) sulla massima ventilazione volontaria (MVV), sulla massima pressione inspiratoria (MIP) e sul massimo volume di ossigeno (VO2max) in pazienti affetti da una blanda COPD (severe chronic obstructive lung disease). Scoprirono che l'estratto di Ginseng (standardizzato al 4% totale di ginsenosidi) assunto per via orale con una dose giornaliera di 100\u00a0mg mihliora la potenza della muscolatura polmonare (mostrata dall'incremento della MIP) e la resistenza della muscolatura polmonare (come si evince dall'aumento della MVV). Si rileva anche un aumento della resistenza allo sforzo (aumento del VO2max).\nEffetti sulla prestazione psicomotoria.\nUno studio clinico a doppio cieco e placebo-controlled sull'effetto di un estratto standardizzato di ginseng sulla prestazione psicomotoria in volontari in buona salute ha rivelato che i soggetti che avevano assunto il ginseng erano significativamente migliori nelle capacit\u00e0 logico-matematiche rispetto al gruppo a cui era stato somministrato un placebo. \u00c8 stato pertanto concluso che il ginseng debba essere superiore al placebo nel migliorare certe funzioni psicomotorie in soggetti sani.\nAttivit\u00e0 antiallergica.\nAlcuni scienziati coreani hanno studiato le attivit\u00e0 antiallergiche dei ginsenosidi e dei loro metaboliti, come quelli prodotti dai batteri della flora intestinale umana. Il Composto-K che \u00e8 il principale metabolita, ha la pi\u00f9 potente attivit\u00e0 inibitoria del rilascio della beta-esosamminidasi da parte delle cellule RBL-2H3 e sulla reazione PCA (anafilassi cutanea passiva). L'attivit\u00e0 inibitoria del Composto-K fu pi\u00f9 potente di quella del cromoglicato disodico, uno dei farmaci antiallergici commerciali. Le loro scoperte suggeriscono che l'azione antiallergica del Composto-K deriva dalla sua attivit\u00e0 stabilizzante la membrana cellulare e dal fatto che i ginsenosidi sono profarmaci con grandi propriet\u00e0 antiallergiche.\nAttivit\u00e0 antitumorale.\nLo scienziato giapponese H. Hasegawa ha scoperto che il M1 inibisce la crescita delle cellule tumorali inibendo l'assorbimento di glucosio.\nHa anche rilevato come il M1 possieda effetti antimetastatici \"in vitro\" come pure \"in vivo\".\nPotrebbe quindi avere applicazioni cliniche nella prevenzione e nel trattamento delle forme tumorali, specialmente per quelle resistenti al cisplatino.\nGli scienziati sudcoreani hanno testato in vitro l'attivit\u00e0 antitumorale del M1 contro quattro tipi di cellule tumorali umane e una sottolinea resistente al cisplatino, uno dei pi\u00f9 potenti agenti antitumorali. I tumori su cui fu praticato il test erano:\nIl M1 inib\u00ec la proliferazione dei tumori sopra elencati del 50% alle rispettive concentrazioni di 24.3, 25.9, 56.6, 24.9 and 20.3 \u03bcM. \nQuesto mostra che sono necessarie maggiori concentrazioni di M1 per eliminare il 50% delle cellule tumorali rispetto al cisplatino. Tuttavia, il M1 non \u00e8 cross-resistant alle cellule resistenti al cisplatino e potrebbe essere un candidato al trattamento del cancro polmonare resistente al cisplatino.\nChemioprevenzione del cancro.\nUn altro gruppo di ricercatori ha scoperto che il M1 inibisce la mutagenicit\u00e0 del benzo[a]pirene (B[a]P), un potente composto cancerogeno ubiquitario nell'ambiente.\nNell'analisi dell'aberrazione cromosomica, il M1 ha ridotto la frequenza dell'aberrazione genetica indotta dal B[a]P. Pertanto i metaboliti saponine del ginseng, tra cui il M1 possono risultare efficaci agenti chemiopreventivi.\nLo scienziato coreano Yun et al ha rilevato come il rischio relativo di varie patologie tumorali sia meno elevato tra i consumatori di ginseng. \nI fumatori che assumono ginseng hanno minori rischi di contrarre tumori legati al fumo (polmone, labbro, cavit\u00e0 orale, faringe e fegato) di coloro che non ne fanno uso. Il rischio di tumori allo stomaco e al polmone \u00e8 significativamente ridotto, con una significativa relazione statistica dose-risposta.\nEffetti sulle cellule nervose.\nM1 produce significativa guarigione da perdite di memoria, atrofia assonale e perdita dell'efficienza sinaptica indotta dalla betamiloide (25-35) nei topi. Questi risultati suggeriscono che saponine del tipo ppd assunte per via orale possano riattivare la funzionalit\u00e0 neuronale nei soggetti affetti da malattia di Alzheimer.\nDifferenze fitotassonomiche.\nAlcune specie di Panax sono disponibili in commercio, tra esse si ricordano \nIl Panax ginseng cresce in Corea, Giappone e nella Provincia Cinese di Jilin. \u00c8 anche chiamato ginseng coreano. Il Panax quinquefolius cresce negli Stati Uniti e in Canada. \u00c8 anche chiamato ginseng americano o - commercialmente - Fen Guang ginseng. Il Panax notoginseng \u00e8 diffuso nelle province cinesi di Yun nan e Guang xi ed \u00e8 alternativamente conosciuto come San chi o Tian chi. Il P. vietnamensis \u00e8 commercialmente conosciuto come Ginseng Vietnamita e cresce - per l'appunto - in Vietnam. Il P. japonicus, diffuso in Giappone e altrimenti denominato Chikusetsu-ninjin contiene la maggior concentrazione di ginsenosidi. Il P. ginseng contiene invece la quantit\u00e0 minore di ginsenosidi. Pi\u00f9 del 90% dei ginsenosidi totali contenuti nel P. japonicus sono del tipo dell'acido oleanoico pi\u00f9 uno del tipo dammarano (Chikusetsusaponina III). Quest'ultimo non si trova negli altre 4 specie di Panax sopra elencate. Il P. notoginseng contiene elevati livelli di Rb1, Rd e Rg1 (saponine del tipo dammarano), ma non contiene saponine del tipo dell'acido oleanoico.\nIl Rb1 \u00e8 molto abbondante nel \"Panax quinquefolius\" (Ginseng Americano)."}
{"id": "1261852", "revid": "76963", "url": "https://it.wikipedia.org/wiki?curid=1261852", "title": "Alyson Reed", "text": "Biografia.\nAlyson Reed \u00e8 cresciuta a Anaheim e ha frequentato la Anaheim High School, dove ha finito gli studi nel 1976. Reed ha debuttato a Broadway nel musical \"Dancin nel 1978. Altri musicali a cui ha contribuito sono \"Dance a Little Closer\", \"Cabaret\", \"A Grand Night for Singing\", e '. \u00c8 stata nominata ai Tony Award per Best Featured Actress in un Musical per \"Cabaret\" e ai Drama Desk Award per Outstanding Actress in un Musical per \"Marilyn\".\nIl ruolo pi\u00f9 famoso dell'attrice \u00e8 quello di \"Chorus Line\" di Richard Attenborough, ma \u00e8 anche apparsa nel film di Blake Edwards \"Skin Deep - Il piacere \u00e8 tutto mio\", con John Ritter. Altre interpretazioni includono \"Matlock\", \"L.A. Law - Avvocati a Los Angeles\", \"La signora in giallo\", \"Frasier\", \"Law &amp; Order\", \"Senza traccia\", \"E.R. - Medici in prima linea\", \"Giudice Amy\", \"Chicago Hope\", \"X-File\", \"CSI - Scena del crimine\", \"Nip/Tuck\", \"Crossing Jordan\", \"Numb3rs\", \"Boston Legal\", e \"NYPD - New York Police Department\". Ha interpretato anche il ruolo della Signora Darbus nel popolare film per la televisione \"High School Musical\", \"High School Musical 2\" e nel sequel \"\"."}
{"id": "1261861", "revid": "290948", "url": "https://it.wikipedia.org/wiki?curid=1261861", "title": "Materiali fonoassorbenti", "text": "I materiali fonoassorbenti sono impiegati per controllare le riflessioni indesiderate, la riverberazione ed il rumore; sono generalmente caratterizzati da una bassa densit\u00e0 e da una finitura a celle porose aperte o a fibre.\nSi dividono principalmente in quattro categorie: \nLe propriet\u00e0 assorbenti dei materiali sono quantificate attraverso il coefficiente di assorbimento acustico \u03b1, definito come rapporto tra l'energia sonora assorbita e l'energia incidente.\nIl principio fisico alla base dell'assorbimento acustico \u00e8 la conversione di parte dell'energia sonora incidente in calore; questo avviene con modalit\u00e0 diverse in relazione alla tipologia ed alla struttura dell'elemento assorbente."}
{"id": "1261863", "revid": "290948", "url": "https://it.wikipedia.org/wiki?curid=1261863", "title": "Materiali fonoisolanti", "text": "I materiali fonoisolanti sono elementi che hanno la propriet\u00e0 di ridurre la trasmissione di onde sonore utilizzati in ambito edilizio. \nCaratteristiche.\nI materiali fonoisolanti sono caratterizzati dall'avere un elevato peso specifico riuscendo, in questo modo, a disperdere la forza di un'onda acustica. Tra i materiali utilizzati vi sono membrane polimeriche e la gomma che vanno a costituire la struttura di base del pannello fonoisolante."}
{"id": "1261864", "revid": "486946", "url": "https://it.wikipedia.org/wiki?curid=1261864", "title": "Materiali elastici", "text": ""}
{"id": "1261866", "revid": "287204", "url": "https://it.wikipedia.org/wiki?curid=1261866", "title": "Cenci", "text": ""}
{"id": "1261867", "revid": "1347902", "url": "https://it.wikipedia.org/wiki?curid=1261867", "title": "Commissione statale della Repubblica popolare cinese per il controllo dei narcotici", "text": "La Commissione statale per il controllo dei narcotici (), anche conosciuta come Gruppo dirigente di Stato per le attivit\u00e0 anti-droga () \u00e8 un organo della Repubblica Popolare Cinese responsabile per la definizione e l'attuazione delle politiche anti-droga.\nFu fondato il 3 novembre 1990 dalla LXXII riunione del Consiglio di Stato, sul modello del Gruppo dirigente per le attivit\u00e0 anti-droga della provincia dello Yunnan, un organo politico informale nato nel 1982 per arginare la diffusione delle droghe nell'omonima provincia.\nFunzione.\nLa Commissione \u00e8 responsabile per la definizione delle politiche antidroga, per l'attuazione della legislazione antidroga, per la stesura e l'attuazione dei piani anti-droga annuali e pluriennali, per il coordinamento di attivit\u00e0 che coinvolgono pi\u00f9 dipartimenti ed agenzie governative. La commissione inoltre organizza attivit\u00e0 volte a sensibilizzare la popolazione sui pericoli della tossicodipendenza, e conduce studi e ricerche sulla tossicodipendenza.\nQueste funzioni sono demandate a ciascuno degli organi di cui la commissione \u00e8 composta. Le funzioni pi\u00f9 importanti sono svolte dai seguenti organi:\nStruttura.\nOltre che al livello centrale, commissioni per il controllo dei narcotici sono istituite nelle province (\"sheng\"), municipalit\u00e0 (\"zhixiashi\"), regioni autonome (\"zizhiqu\"). Le commissioni esistono anche al livello di prefettura (\"diqu\") e di contea (\"xian\").\nLa Commissione \u00e8 composta da un direttore (\"zhuren\"), da quattro vicedirettori (\"fuzhuren\") e da svariati commissari. La guida della Commissione \u00e8 generalmente affidata a funzionari provenienti dal sistema politico-legale o della sicurezza di Stato. I suoi vicedirettori e membri sono tratti dai un vasto numero di organi di stato e di partito della RPC: Ministero della pubblica sicurezza, Dipartimento centrale di propaganda, Ministero della sanit\u00e0, Ispettorato generale delle dogane, Procura popolare suprema, Corte popolare suprema, Ministero degli esteri, Commissione statale per lo sviluppo e le riforme, Commissione statale per l'economia ed il Commercio, Ministero dell'Istruzione, Ministero della sicurezza di Stato, Ministero degli affari civili, Ministero delle finanze, Ministero dell'agricoltura, Dipartimento per la cooperazione economica con l'estero, Ministero della cultura, Ministero della giustizia, Ufficio di Stato per le trasmissioni radiotelevisive, Ufficio di Stato per l'amministrazione dell'industria e del commercio, Ufficio di Stato per le foreste, Ufficio di Stato per la supervisione sui farmaci, Dipartimento generale per il personale dell'Esercito Popolare di Liberazione (\"Jiefangjun zong canmoubu\"), l'Associazione generale dei sindacati, la Lega delle donne, la Lega della giovent\u00f9.\nAll'interno della commissione \u00e8 istituito un ufficio generale (\"bangongting\"), responsabile per l'organizzazione delle attivit\u00e0 della commissione, e per la stesura di bozze di leggi, regolamenti e politiche (\"zhengce\"). L'ufficio generale coincide con l'Ufficio antidroga del Ministero della pubblica sicurezza.\nIl direttore della commissione \u00e8 Zhou Yongkang."}
{"id": "1261868", "revid": "15756", "url": "https://it.wikipedia.org/wiki?curid=1261868", "title": "Kerri Chandler", "text": "Biografia.\nKerri Chandler nasce alla fine degli anni sessanta nel New Jersey. Quando inizia i primi passi, era terminata la lunga fase disco negli Stati Uniti. Kerri cresce in un clima generale dove si andava affermando al livello continentale il sound della techno di Detroit, in parte sperimentato dal lavoro pressoch\u00e9 quotidiano di deejay del calibro di Juan Atkins, Derrick May e Kevin Saunderson, diffuso in altrettanto leggendari locali notturni arcinoti al grande pubblico non solamente americano, dal \"Warehouse\" di Chicago allo \"Zanzibar\" per passare a \"Loft and Garage\" di New York. Per altro a Chicago si affermava il suono deep house che reinventava la tradizione disco, grazie alle produzioni di un Marshall Jefferson e agli interventi di Frankie Knuckles.\nTuttavia, nella sua zona Kerri \u00e8 pi\u00f9 affascinato dall'ascolto delle selezioni musicali pi\u00f9 in voga in quel momento, curate dal veterano DJ Tony Humphries allo Zanzibar: una frequentazione assidua la sua e che gli far\u00e0 maturare una crescente passione per la musica house e al garage house, malgrado egli sia figlio d'arte, visto che il pap\u00e0 di Kerri \u00e8 un deejay. La figura paterna ha certamente contribuito ad ampliare la sua cultura musicale, in particolare verso la prima scena underground newyorkese, anche se probabilmente ancora legato alla disco stile \"Philly International\", alle forte influenze che mescolano il funk al soul.\nPreso dal mondo della produzione discografica musicale, intorno al 1982 inizia a lavorare tredicenne con drum machine e sintetizzatori, al Rally Record Club di East Orange, per poi creare a 21 anni (1990) una piccolissima etichetta discografica \u2013 la Express Records di East Orange \u2013 che servir\u00e0 in pratica per promuovere collaborazioni e per produrre altri artisti.\nGli Anni '90.\nIl suo debutto nel mondo discografico arriva nel 1990 con la Atlantic Records presentando \"Get It Off\" \u2013 sotto lo pseudonimo \"Three Generations\" \u2013 e poi con l'EP \"SuperLover\". Da l\u00ec inizia la sua ascesa con uscite su Shelter Records \u2013 si pensi a \"Atmosphere EP\" del 1993 \u2013 e con la sua etichetta discografica Madhouse a partire dalla compilation \"A Basement, A Red Light, And A Feelin\" (1993), diventando un nome sempre pi\u00f9 rispettato negli ambienti della house pi\u00f9 alternativa della \"East Coast\". Nel 1996 il suo debutto su King Street col singolo \"Hallelujah\", tappa importante per la sua carriera perch\u00e9 sar\u00e0 proprio questa label a dargli grande visibilit\u00e0 internazionale. Altra tappa importante sar\u00e0 l'apertura nel '98 della Sfere Recordings, l'etichetta che utilizzer\u00e0 per promuovere artisti con dischi che seguano la sua linea musicale, ed \u00e8 cos\u00ec che conosce e scopre Dennis Ferrer che diventer\u00e0 socio nella gestione della casa discografica e negli anni a venire sar\u00e0 uno dei personaggi pi\u00f9 importanti della musica dance internazionale, permettendo cos\u00ec a Kerri di fregiarsi di questa importante \"scoperta\". Pi\u00f9 tardi entra in stretta collaborazione anche con un altro artista, Jerome Sydenham col quale collabora alla produzione di parecchi singoli sull'etichetta di quest'ultimo, ovvero la Ibadan. Intanto accresce sempre di pi\u00f9 la sua gi\u00e0 sconfinata discografia accumulata in meno di 10 anni, e inserisce tra le label con cui ha collaborato altri nomi balsonati come Nervous Recordings, EW, Deeply Rooted House, ma soprattutto NRK. Il successo ottenuto come producer lo porter\u00e0 a alla fama anche nel mondo del clubbing, tanto da diventare un DJ molto richiesto in ogni parte del mondo, anche in Italia dove \u00e8 giunto soprattutto grazie agli ingaggi del promoter napoletano Angels of Love. Entra anche nell'orbita Defected che gli affida le consolle di alcuni suoi party e anche la selezione della famosa serie di compilation \"Soul Heaven\".\nAnni 2000.\nIl successo di Kerri Chandler diventa quindi di portata internazionale, grazie anche alla spinta ottenuta con una serie di singoli usciti nei primi anni del XXI secolo: si va da \"Downtown EP\" (1998) al singolo \"Rain\" (2000), per arrivare ai grandi successi \"Bar a Thym\" (NRK, 2005) e \"So let the Wind come\" (King Street, 2005) per poi nel 2006 piazzare un'altra importante hit come \"The promise\". Di rilievo anche la collaborazione con Jerome Sydenham che porta ad alcuni risultati come ad esempio il singolo \"Deep Penetration\". Intanto avviene una rifondazione all'interno della Sfere Recordings che dal 2007 diventa Objektivity: la nuova label fa subito parlare di s\u00e9 con produzioni di Abicah Soul, i baby Martinez Bros. e soprattutto il remix di Loco Dice di \"Son of Raw\".\nStile.\nKerri Chandler \u00e8 universalmente riconosciuto come uno dei padri fondatori del genere deep house. Negli anni, pur verificandosi cambiamenti radicali nella comune concezione musicale, Kerri Chanlder tiene fede a uno stile proprio e altamente riconoscibile: la sua caratteristica pi\u00f9 amata \u00e8 quella di saper sempre combinare e alternare momenti di soul, ricordi musicali del suo passato, inculcati dall'ambiente familiare, a ritmiche dure, suoni elettronici talvolta anche scarni. Nella stragrande maggioranza delle sue produzioni figura l'uso della drum machine Roland TR-909, diventata un must per il genere deep house. Ma pi\u00f9 che di deep house, in presenza di Kerri Chandler e di altri artisti come ad esempio i Blaze si parla spesso di \"NJ house\", ovvero una particolare forma di house nata e promossa all'interno dell'area metropolitana a Sud dello stato di New York, che si caratterizza per atmosfere meno calde e suoni pi\u00f9 profondi, che incorniciano riff fatti di sintetizzatori.\nA tutto ci\u00f2, Kerri gi\u00e0 a partire dal \"The promise\" aggiunge un'altra linea musicale che chiamer\u00e0 \"Bigga Beat\" caratterizzata da rarefatte sonorit\u00e0 e rimiche molto dure."}
{"id": "1261874", "revid": "709565", "url": "https://it.wikipedia.org/wiki?curid=1261874", "title": "Enzo De Toma", "text": "Biografia.\nHa partecipato come comparsa e caratterista ad alcuni film di Adriano Celentano e Renato Pozzetto, tra cui: \"Il bisbetico domato\", \"Il ragazzo di campagna\", \"Lui \u00e8 peggio di me\", \"Grandi magazzini\" e \"\u00c8 arrivato mio fratello\". L'ultima apparizione risale a \"Ci hai rotto pap\u00e0\" del 1993.\nDe Toma \u00e8 diventato popolare per essere apparso nella pubblicit\u00e0 dei Pennelli Cinghiale, trasmessa regolarmente in televisione fino agli anni 2000 nonostante sia stata girata nel 1975-1976."}
{"id": "1261877", "revid": "1305772", "url": "https://it.wikipedia.org/wiki?curid=1261877", "title": "Aliartos", "text": "Aliartos o Aliarto () \u00e8 un comune della Grecia situato nella periferia della Grecia Centrale (unit\u00e0 periferica della Beozia) nei pressi della palude Copaide di 11.686 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 257 km\u00b2 e la popolazione \u00e8 passata da 6.351 a 11.686 abitanti.\nStoria.\nNei pressi di Aliartos sorgeva l'antica citt\u00e0 di Aliarto che, rasa al suolo dai Romani nel 171 a.C. nel corso della terza guerra macedonica, non fu pi\u00f9 ricostruita. L'acropoli della citt\u00e0 antica era situata su una collina non molto elevata, a ovest della citt\u00e0 moderna, tra la strada che collega il nord e il sud della Grecia e la ferrovia."}
{"id": "1261879", "revid": "767487", "url": "https://it.wikipedia.org/wiki?curid=1261879", "title": "Arachova", "text": "Arachova () \u00e8 un ex comune della Grecia nella periferia della Grecia Centrale (unit\u00e0 periferica della Beozia) con 4.180 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Distomo-Arachova-Antikyra.\n\u00c8 ubicata vicino al Sito Archeologico di Delfi."}
{"id": "1261892", "revid": "78273", "url": "https://it.wikipedia.org/wiki?curid=1261892", "title": "Nikita Michalkov", "text": ""}
{"id": "1261894", "revid": "474175", "url": "https://it.wikipedia.org/wiki?curid=1261894", "title": "Alice Domon", "text": "Fu \"desaparecida\" durante la dittatura militare (Guerra sporca) in Argentina denominata Processo di Riorganizzazione Nazionale (1976-1983). Venne gettata in mare, vicino a Santa Teresita, Buenos Aires, Argentina, il 17 o 18 settembre 1977.\nBiografia.\nAlice Domon nacque a Charquemont, nella provincia di Doubs, in Francia. Da giovane fece il suo ingresso nella Congregazione delle Missioni all'Estero di Parigi (\"Soci\u00e9t\u00e9 des Missions Etrang\u00e8res\") e nel 1967 venne mandata in Argentina. Qui si stabilisce tra Hurlingham e Mor\u00f3n, nel cordone industriale di Buenos Aires, dedicandosi alla catechesi di persone con necessit\u00e0 particolari.\nDomon ha fatto parte del gruppo diretto dal sacerdote Ismael Calcagno, primo (?) politico di Jorge Rafael Videla, il dittatore al potere al momento del suo sequestro e assassinio. Nello stesso gruppo si trovava pure L\u00e9onie Duquet con la quale aveva instaurato una profonda amicizia. Paradossalmente, L\u00e9onie Duquet e Alice Domon conobbero Videla proprio perch\u00e9 quest'ultimo aveva chiesto loro assistenza in merito al figlio Alejandro, un bambino handicappato che fu istruito e curato dalle sorelle Alice e L\u00e9onie nella \"Casa de la Caridad\" (Casa della Carit\u00e0) di Mor\u00f3n [1].\nSi dedic\u00f2 a lavori di tipo sociale in collaborazione con gli abitanti di ville miseria, grandi complessi informali di abitazioni precarie. Nel 1971 and\u00f2 a Corrientes per collaborare nell'organizzazione delle Leghe Agrarie (\"Ligas Agrarias\"), che organizzarono i piccoli produttori di cotone [2].\nAll'indomani del \"golpe\" militare del 24 marzo 1976 e dell'installazione di un regime fondato nel terrorismo di stato, Alice decise di partecipare attivamente nelle organizzazioni di diritti umani. Al suo ritorno da Corrientes fu ospitata da L\u00e9onie Duquet nella sua casa.\nNel dicembre 1977, le sorelle Alice e L\u00e9onie, con le Madri di Plaza de Mayo e altri attivisti di diritti umani, prepararono una petizione col nome degli scomparsi e richiesero al governo di rendere noti i luoghi di detenzione. La petizione fu pubblicata nel giornale La Naci\u00f3n il 10 dicembre 1977, lo stesso giorno della loro sparizione. Tra i firmatari figurava anche \"Gustavo Ni\u00f1o\", nome falso utilizzato dall'allora capitano della Marina Alfredo Astiz per infiltrarsi nel gruppo delle Madri di Plaza de Mayo [3].\nSequestro.\nTra il gioved\u00ec 8 e il sabato 10 dicembre 1977, un gruppo di militari al comando di Alfredo Astiz sequestr\u00f2 un gruppo di 12 persone legate alle Madri di Plaza de Mayo [4]. Tra queste vi erano Alice Domon, la sua compagna francese, la monaca L\u00e9onie Duquet e la fondatrice delle Madri di Plaza de Mayo Azucena Villaflor.\nLa maggior parte del gruppo (e anche Alice Domon) fu sequestrata nella chiesa di Santa Croce situata nel quartiere di San Crist\u00f3bal nella citt\u00e0 di Buenos Aires, dove usavano riunirsi.\nSorella Alice fu portata direttamente al Centro Clandestino di Detenzione situato nell\"Escuela de Mec\u00e1nica de la Armada\" (Scuola di Meccanica della Marina, ESMA), dove fu reclusa nel settore denominato \"Capucha\" (\"cappuccio\": qui i detenuti venivano costantemente bendati per l'intera durata della loro permanenza). \u00c8 rimasta l\u00ec per circa 10 giorni, lasso di tempo durante il quale fu costantemente torturata.\nScandalo internazionale.\nLa nazionalit\u00e0 francese delle sorelle L\u00e9onie Duquet e Alice Domon gener\u00f2 uno scandalo internazionale, specialmente con la Francia. Per questa ragione, il Capo della Marina e membro della Giunta Militare Emilio Massera ordin\u00f2 di simulare che entrambe le monache fossero state sequestrate dalla \"guerrilla\" dei montoneros. Fu per questo che Alice Domon fu obbligata sotto tortura a scrivere una lettera alla sua superiora della congregazione, lettera che fu scritta in francese, spiegando che erano state sequestrate da un gruppo oppositore al governo di Videla. In seguito furono scattate delle foto nelle quali si vedono le due religiose sedute davanti ad una bandiera dei Montoneros e ad una copia del giornale La Naci\u00f3n. La foto, che mostra le due suore con apparenti segni di tortura, era stata scattata nel sottosuolo del Casin\u00f2 Ufficiali della ESMA, e fu inviata alla stampa francese.\nIl 15 dicembre 1977, La Naci\u00f3n pubblic\u00f2 una notizia dell'agenzia EFE con il titolo \"Vivas y con buena salud\" (\"Vive e in buona salute\"). Si informava che la Madre Superiora della Congregazione dichiarava dalla Francia che le sorelle L\u00e9onie e Alice erano state detenute e che \"se hallan vivas y con buena salud\" (\"si trovavano vive e in buona salute\"). Veniva anche chiarito che l'informazione proveniva dal Nunzio in Argentina [7].\nAssassinio.\nProbabilmente il giorno 17 o 18 dicembre 1977, le due sorelle e il resto del gruppo furono \"trasladados\" all'aeroporto militare di Buenos Aires, sedati, imbarcati su un aereo della Marina e buttati in mare vivi di fronte alla costa di Santa Teresita, in uno dei tanti voli della morte succedutisi nel corso della dittatura. La morte \u00e8 sopravvenuta in seguito all'impatto con l'acqua.\nIn un esempio di atroce umorismo degli ufficiali legati a quella vicenda, si faceva spesso riferimento a quei tempi alle \"monjas voladoras\" (\"monache volanti\") [8].\nTestimonianze.\nNel bollettino \"Nunca M\u00e1s\" (\"Mai Pi\u00f9\"), i testimoni Maggio e Cubas, sopravvissuti della ESMA, raccontarono quello che seppero sulla loro sorte:\nRicerca dei resti.\nIl 20 dicembre 1977 cominciarono ad apparire cadaveri provenienti dal mare della provincia di Buenos Aires, vicino alle localit\u00e0 balneari di Santa Teresita e di Mar del Tuy\u00fa. I medici forensi che esaminarono i corpi in quell'occasione annotarono che la cause del decesso era da attribuire a \"choque contra objetos duros desde gran altura\" (\"impatto con oggetti da elevata altezza\"), como indicavano il tipo di fratture ossee riscontrate, avvenute prima della morte [10]. Senza effettuare ulteriori controlli, le autorit\u00e0 locali hanno disposto la sepoltura dei corpi come N.N. nel cimitero della vicina citt\u00e0 General Lavalle.\nUna volta ristabilita la democrazia, nel 1984, nell'ambito delle inchieste della CONADEP e del Processo alle Giunte, furono realizzati scavi nel suddetto cimitero, e sono stati ritrovati una grande quantit\u00e0 di resti ossei provenienti dai cadaveri trovati nelle spiagge di San Bernardo e Lucila del Mar. Questi resti furono utilizzati nel suddetto processo e in seguito riposti in 16 buste.\nA partire da allora il giudice Horacio Cattani cominci\u00f2 ad accumulare casi sui \"desaparecidos\". Nonostante l'esistenza di leggi come quella del Punto Finale e di Obbedienza Dovuta, che paralizzarono le inchieste, Cattani riusc\u00ec, nel 1995, a mettere in piedi un archivio di 40m\u00b2 dove riporre tutte le prove.\nNel 2003 l'intendente di General Lavalle rese noto che erano stati localizzate nuove tombe N.N. nel cimitero della citt\u00e0. Il giudice Cattani ordin\u00f2 dunque di procedere con gli scavi, in collaborazione con l\"'Equipo Argentino de Antropolog\u00eda Forense\" (Gruppo Argentino di Antropologia Forense, EAAF). Furono scoperte due file di tombe, una sopra all'altra, contenenti 8 scheletri, 5 di donne, 2 di uomini e uno, classificato come GL-17, definito come \"probabilmente maschile\".\nLe cinque donne vennero identificate come facenti parte del gruppo sequestrato tra l'8 e il 10 dicembre 1977: Azucena Villaflor, Mar\u00eda Ponce de Bianco, Esther Ballestrino de Careaga, Angela Auad e sorella L\u00e9onie Duquet. Sono state tutte seppellite nel giardino della \"Iglesia Santa Cruz\" [11].\nI resti di Alice Domon non sono mai stati ritrovati.\nCommemorazioni.\nL'8 dicembre, nella \"Iglesia de Santa Cruz\", a \"San Crist\u00f3bal\" (Buenos Aires), si ricorda l'anniversario della sparizione del gruppo formato da Madri di Plaza de Mayo, attiviste di diritti umani, e suore francesi L\u00e9onie Duquet e Alice Domon.\nNel 2000, in nome della legge n. 397, la Legislatura della Citt\u00e0 di Buenos Aires ha denominato \"Hermana Alice Domon y Hermana Leonie Duquet\" la piazzola situata nell'intersezione delle vie Moreto, Medina e Cajaravilla.\nSempre nel 2000, il regista Alberto Marquardt ha realizzato un film-documentario sulla sua vita, chiamato \"Yo, Sor Alice\" (\"Io, Sorella Alice\"), di produzione franco-argentina [13].\nRuolo degli Stati Uniti.\nDocumenti segreti del governo degli Stati Uniti, declassificati nel 2002, provano che il governo statunitense era a conoscenza gi\u00e0 dal 1978 che i cadaveri di Azucena Villaflor, Esther Ballestrino, Mar\u00eda Ponce e sorella L\u00e9onie Duquet erano stati ritrovati nelle spiagge bonaerensi. Questa informazione fu mantenuta segreta e non fu mai comunicata al governo democratico argentino.\nQuesto dato \u00e8 contenuto nel documento n. 1978-BUENOS-02346 redatto dall'allora ambasciatore degli Stati Uniti in Argentina Ra\u00fal Castro, per il Segretario di Stato degli Stati Uniti e porta la data 30 marzo 1978. L'oggetto del documento \u00e8 \"Informe sobre monjas muertas\" (\"Informazioni sulle suore morte\") e testualmente afferma:\nCondanna.\nNel 1990 il capitano Alfredo Astiz fu condannato in contumacia all'ergastolo, dalla Corte d'Appello di Parigi per essere colpevole della morte delle sorelle L\u00e9onie Duquet e Alice Domon [9].\nFonti.\nPer un'estesa documentazione (giornali, telegrammi, ecc.) su tutta la vicenda delle due suore francesi, vedi ."}
{"id": "1261896", "revid": "149485", "url": "https://it.wikipedia.org/wiki?curid=1261896", "title": "Carneval di mat", "text": ""}
{"id": "1261900", "revid": "228587", "url": "https://it.wikipedia.org/wiki?curid=1261900", "title": "Pasquali", "text": ""}
{"id": "1261901", "revid": "106951881", "url": "https://it.wikipedia.org/wiki?curid=1261901", "title": "Circondario di Mei\u00dfen", "text": "Il circondario di Mei\u00dfen (in tedesco Landkreis Mei\u00dfen) \u00e8 un circondario della Sassonia di abitanti.\nIl capoluogo \u00e8 Mei\u00dfen, il centro maggiore Riesa.\nStoria.\nCon la riforma dei circondari del 1\u00ba agosto 2008 ha inglobato il circondario di Riesa-Gro\u00dfenhain.\nSuddivisione amministrativa.\nComunit\u00e0 amministrative.\nDi seguito sono riportate le comunit\u00e0 amministrative (\"Verwaltungsgemeinschaft\") con i rispettivi comuni membri delle comunit\u00e0:"}
{"id": "1261903", "revid": "110157", "url": "https://it.wikipedia.org/wiki?curid=1261903", "title": "Teatro Serpente Aureo", "text": "Il Teatro Serpente Aureo \u00e8 un teatro di Offida.\nStoria.\nNel 1768 nella sala consiliare del palazzo comunale vi era un palcoscenico utilizzato per rappresentazioni teatrali. Nel giorno 8 luglio 1768 fu presentata la proposta di Paolo Cipolletti e Gaetano Castellotti consistente nel realizzare un teatro di legno con un palcoscenico e 29 palchetti posti in 3 ordini e un loggione. Il teatro venne completato nel 1771 ma risult\u00f2 troppo piccolo e molte famiglie di nobili rimasero senza palchetto; la platea, inoltre, si dimostr\u00f2 anch'essa insufficiente nella capienza. Altri problemi strutturali erano evidenti, ma malgrado questi inconvenienti la struttura non sub\u00ec modifiche fino al 1820. Il 21 ottobre 1801 venne affidato a Paolo Cipolletti l'incarico di rinnovare il teatro: il progetto venne affidato all'architetto Pietro Maggi.\nOggi.\nL'attuale teatro, risalente alla ristrutturazione del 1862, viene soprannominato dagli offidani \"La Bomboniera\": \u00e8 di foggia barocca con pianta a ferro di cavallo. Si giunge nella sala con 50 palchi disposti su 3 ordini, platea e loggione, attraverso un'entrata adornata da quattro statue raffiguranti quattro muse.\nLa sala \u00e8 decorata da stucchi e intagli dorati su sfondo verde creati da G. Battista Bernardi. Il soffitto \u00e8 stato affrescato da Alcide Allevi, esso raffigura Apollo e le Muse. Il tutto \u00e8 dominato da un artistico lampadario con globi di pregiatissimo cristallo. Sul palcoscenico si conserva ancora oggi la leggenda del Mitico Serpente Aureo. In seguito la struttura sub\u00ec ulteriori restauri.\nAttualmente il teatro \u00e8 utilizzato per le manifestazioni culturali. Durante il Carnevale viene utilizzato per i Veglionissimi."}
{"id": "1261911", "revid": "125268510", "url": "https://it.wikipedia.org/wiki?curid=1261911", "title": "Colucci", "text": ""}
{"id": "1261915", "revid": "486946", "url": "https://it.wikipedia.org/wiki?curid=1261915", "title": "Reflex digitale", "text": ""}
{"id": "1261916", "revid": "93556", "url": "https://it.wikipedia.org/wiki?curid=1261916", "title": "Campionato italiano di calcio da tavolo 2003", "text": "Il ventinovesimo campionato italiano di calcio da tavolo venne organizzato dalla F.I.S.C.T. a Urbino il 7 e 8 giugno 2003.\nSono stati assegnati 6 titoli:\nRisultati.\nCategoria Open.\nGirone D.\nSi qualifica Andrea Di Vincenzo dopo spareggio con Mauro Salvati"}
{"id": "1261923", "revid": "36426", "url": "https://it.wikipedia.org/wiki?curid=1261923", "title": "Villa Chigi-Saracini", "text": ""}
{"id": "1261928", "revid": "339392", "url": "https://it.wikipedia.org/wiki?curid=1261928", "title": "Cappella di San Giovanni Battista (Pievasciata)", "text": ""}
{"id": "1261930", "revid": "640277", "url": "https://it.wikipedia.org/wiki?curid=1261930", "title": "Desertum fecerunt et pacem appellaverunt", "text": "Desertum fecerunt et pacem appellaverunt, alla lettera \"fecero un deserto e lo chiamarono pace\", \u00e8 un'espressione tradizionale che ricalca, molto liberamente, quella tratta dal discorso di Calgaco, re dei Caledoni, nel \"De Agricola\" di Tacito, e riferita alla posizione dei Britanni nei confronti dei Romani: \"Ubi solitudinem faciunt, pacem appellant\". \nFu largamente usata dal Movimento studentesco per contestare la guerra in Vietnam e poi contro i rettori che si opponevano alle occupazioni degli atenei. Si usa ancora adesso in tutti i casi in cui chi detiene il potere desidera soffocare ogni tipo di reazione o di critica.\nDurante il movimento del Sessantotto, al Politecnico di Milano, la frase, prendendo lo spunto da un manifesto dove si vedeva un elmetto abbandonato in un deserto, fu tramutata, graffita sulla superficie di un tavolo da disegno, nella meno famosa, ma molto evocativa: \"M'han fatto il mazzo e l'han chiamato esame\", la cui paternit\u00e0 \u00e8 da attribuire certamente a quella che veniva intesa come \"ala creativa del movimento\" e cos\u00ec resa in rima:"}
{"id": "1261931", "revid": "3082", "url": "https://it.wikipedia.org/wiki?curid=1261931", "title": "Flotta romana", "text": ""}
{"id": "1261936", "revid": "59975", "url": "https://it.wikipedia.org/wiki?curid=1261936", "title": "The Whiskey A Go Go", "text": ""}
{"id": "1261939", "revid": "287204", "url": "https://it.wikipedia.org/wiki?curid=1261939", "title": "Cottafavi", "text": ""}
{"id": "1261941", "revid": "287204", "url": "https://it.wikipedia.org/wiki?curid=1261941", "title": "Faccia di sale", "text": "Faccia di sale \u00e8 un romanzo noir di Eraldo Baldini pubblicato nel 1999 da Frassinelli nella collana Narrativa e ristampato con una nuova copertina nel 2005 da Frassinelli Paperback. Questo romanzo ha vinto il Premio Serantini.\nIl libro \u00e8 ambientato nel 1699 tra la Citt\u00e0 Vecchia e la Citt\u00e0 Nuova, entrambe in riva al mare. Il rimando reale \u00e8 alla cittadina di Cervia.\nTrama.\nA causa di problemi legati al territorio, la Citt\u00e0 (ormai Citt\u00e0 Vecchia) deve essere spostata verso un altro luogo (la futura Citt\u00e0 Nuova). Ogni edificio della Citt\u00e0 Vecchia viene distrutto, tranne la cattedrale (la chiesa di Nostra Signora delle Acque). Al termine dei lavori sorge il problema di dove sistemare il cimitero della Citt\u00e0 Vecchia; viene deciso di spostare tutti i morti nella cripta della cattedrale e i lavori vengono affidati a Ruggero.\nPochi giorni dopo Luigi si accorge che il lavoro di spostamento dei morti non \u00e8 stato eseguito come previsto e tanti cadaveri sono rimasti ancora seppelliti per la Citt\u00e0 Vecchia. Luigi ne parla con il cugino e quest'ultimo, per mettere a tacere il fatto, ordina ai suoi bravi di farlo fuori e di gettare il cugino nella cripta.\nLuigi finisce nella cripta in fin di vita. La strega del paese, in cerca di erbe e di resti umani per le proprie pozioni, entra nella cripta e lo vede.\nRicordandosi di aver promesso a Dio di aiutare qualcuno prima di morire, decide di prestare soccorso a Luigi anche grazie all'aiuto di suo figlio che l'aiuter\u00e0 ogni tanto a portare del cibo. Luigi diventa un po' zoppo e sfigurato e, a causa degli unguenti per la faccia di Zi' Pachina, il suo viso diventa bianco. Luigi vorrebbe tornare in paese, ma nessuno lo riconosce e le persone che lo vedono, impaurite, scappano. Nella Citt\u00e0 Nuova tutti lo chiamano Faccia di Sale e pensano che sia un fantasma. Ormai \u00e8 segregato nella chiesa e sa che di l\u00e0 non pu\u00f2 pi\u00f9 muoversi.\nUn giorno Luigi vede dal campanile della chiesa che Ferraro, un contadino della Citt\u00e0, violenta Diamantina, una piccola bambina sordomuta a cui Luigi tiene molto. Luigi ha ora sete di vendetta verso Ruggero e verso Ferraro. Approfittando di una festa in maschera in paese decide di vendicarsi e uccide Ferraro. In seguito Zi' Pachina viene arrestata perch\u00e9 pensano che sia complice di Faccia di Sale.\nLuigi decide di andarla a trovare segretamente in carcere perch\u00e9 vuole parlarle e vuole sapere come sia lui che lei possano uscire da tutta questa storia. Zi' Pachina gli dice che per lei ormai non c'\u00e8 pi\u00f9 niente da fare: \u00e8 vecchia e stanca e la sua vita sta per giungere al termine. Dice poi a Luigi che se vuole cambiare la sua vita deve annientare il suo alter ego e costruirsi una nuova vita. Luigi ringrazia Zi' Pachina dei consigli e qualche giorno dopo trova un modo per attirare Ruggero da solo nella chiesa. Una volta l\u00ec dentro Luigi lo uccide e gli sfigura tutta la faccia; dopodich\u00e9 gli spalma sul viso l'unguento di Zi' Pachina e se ne va. Il corpo di Ruggero, adesso Faccia di sale, viene trovato e per la Citt\u00e0 Nuova l'incubo del fantasma \u00e8 finito.\nPassa un anno e Luigi torna dopo tanto tempo alla sua Citt\u00e0. Ora \u00e8 un marinaio e la sua faccia \u00e8 migliorata."}
{"id": "1261942", "revid": "57342", "url": "https://it.wikipedia.org/wiki?curid=1261942", "title": "Patrick Cox", "text": ""}
{"id": "1261943", "revid": "99424443", "url": "https://it.wikipedia.org/wiki?curid=1261943", "title": "Villafranca (Forl\u00ec)", "text": ""}
{"id": "1261951", "revid": "110157", "url": "https://it.wikipedia.org/wiki?curid=1261951", "title": "Circondario della Bassa Slesia-Alta Lusazia", "text": "La Bassa Slesia-Alta Lusazia (in tedesco: Niederschlesischer Oberlausitzkreis; in sorbo Delnjosle\u0161ko-hornjo\u0142u\u017eiski wokrjes) era un circondario della Sassonia di 94.750 abitanti, che aveva come capoluogo Niesky.\nDal 1\u00ba agosto 2008 il circondario \u00e8 stato unito con la citt\u00e0 extracircondariale di G\u00f6rlitz e il circondario rurale di L\u00f6bau-Zittau a formare il circondario di G\u00f6rlitz."}
{"id": "1261960", "revid": "339392", "url": "https://it.wikipedia.org/wiki?curid=1261960", "title": "Pieve di San Felice (Bossi)", "text": ""}
{"id": "1261962", "revid": "72129", "url": "https://it.wikipedia.org/wiki?curid=1261962", "title": "Stato da tera", "text": ""}
{"id": "1261966", "revid": "110157", "url": "https://it.wikipedia.org/wiki?curid=1261966", "title": "Circondario di Riesa-Gro\u00dfenhain", "text": "Il circondario di Riesa-Gro\u00dfenhain (in tedesco Landkreis Riesa-Gro\u00dfenhain) era un circondario della Sassonia di 112.855 abitanti, che aveva come capoluogo Gro\u00dfenhain.\nIl 1\u00ba agosto 2008 il circondario \u00e8 stato annesso al circondario di Mei\u00dfen."}
{"id": "1261979", "revid": "1149807", "url": "https://it.wikipedia.org/wiki?curid=1261979", "title": "Rouge the Bat", "text": " \u00e8 un personaggio immaginario principale della serie videoludica \"Sonic\" prodotta da SEGA e sviluppata dallo studio nipponico Sonic Team.\nRouge \u00e8 una giovane ladra pipistrello, inoltre lavora part-time come agente del governo. Come se non bastasse, \u00e8 una cacciatrice di tesori di altissimo livello, al punto che desidererebbe possedere tutte le gemme e i tesori del mondo. La sua continua ossessione per i gioielli \u00e8 toccata sia al Master Emerald che agli Smeraldi del Caos. Il personaggio debutta in \"Sonic Adventure 2\" e in seguito comparir\u00e0 in altri giochi della serie.\nDescrizione.\nCreazione e sviluppo.\nIl personaggio di Rouge fu originariamente concepito con il nome di Nails, traducibile in \"unghie\".\nRouge venne creata come uno dei due nuovi personaggi che avrebbe assistito il Dr. Eggman nella lotta contro gli eroi di \"Sonic Adventure 2\".\nAspetto.\nRouge \u00e8 un pipistrello antropomorfo dalla pelliccia bianca e dalla pelle abbronzata, i suoi occhi sono di color verde acqua e ha un aspetto molto femminile. Ha grandi orecchie a punta, i denti piccoli, delle ciglia lunghe, un piccolo naso nero, una coda corta e un paio di ali nere sulla schiena che le permettono di volare. I suoi corti capelli bianchi si allargano sul retro e solitamente si mette dell'ombretto blu e il rossetto. Il suo abbigliamento tipico \u00e8 costituito da un completo nero aderente senza maniche, una piastra pettorale a forma di cuore con delle finiture bianche e indossa dei lunghi guanti bianchi. Porta anche degli stivali con il tacco alto del medesimo colore ma con disegnati dei cuori rosa nella zona anteriore. In \"Sonic Heroes\" si \u00e8 assistito ad un cambiamento nel look del personaggio dove solo in quell'occasione portava un'uniforme da agente, un ombretto rosa e senza rossetto.\nPoteri e abilit\u00e0.\nLa principale abilit\u00e0 di Rouge \u00e8 il volo. Essendo un pipistrello, Rouge \u00e8 in grado di volare e planare ovunque sbattendo le sue potenti ali e anche silenziosamente, in modo da non farsi notare. Nel combattimento Rouge predilige i calci, talmente forti da spezzare in due un blocco di roccia o una lastra di acciaio con un semplice colpo. Rouge \u00e8 in grado anche combattere usando gadget esplosivi personali dotati del suo tocco femminile, come bombe a cuore e persino spille per capelli esplosive.\nPersonalit\u00e0.\nRouge \u00e8 molto intelligente, implacabile, ambiziosa, indipendente, provocante, avida, calcolatrice, manipolatrice, fiduciosa, intrepida, impavida e narcisista e viene vista dagli altri come se tenesse solo a s\u00e9 stessa e alle sue gemme. Ciononostante, ha un gran cuore e non esita ad aiutare gli altri eroi quando si presenta un pericolo maggiore.\nDoppiaggio.\nFin dalla sua prima apparizione in \"Sonic Adventure 2\" nel 2001, Rouge viene doppiata in giapponese dalla \"seiy\u016b\" Rumi Ochiai che ha doppiato il personaggio anche nell'anime \"Sonic X\" e che tuttora ricopre il ruolo. Nelle versioni americane dei videogiochi a prestargli la voce si sono susseguite Lani Minella in \"Sonic Adventure 2\", \"Sonic Heroes\" e \"Sonic Battle\", Kathleen Delaney da \"Shadow the Hedgehog\" a \"Mario &amp; Sonic ai Giochi Olimpici Invernali\" e in \"Sonic X\" mentre Karen Strassman la doppia da \"Sonic Colours\" in poi.\nRouge \u00e8 doppiata in italiano da Jasmine Laurenti a partire da \"Sonic Generations\" mentre in \"Sonic X\" da Domitilla D'Amico.\nBiografia.\nVideogiochi.\nAnni 2000.\nRouge fa il suo esordio in \"Sonic Adventure 2\" dove \u00e8 uno dei sei personaggi giocabili presente nella storia del Team Dark. Nella trama del gioco, viene a conoscenza dell'esistenza del Master Emerald e si reca sul luogo in cui \u00e8 custodito ma trova Knuckles the Echidna, il suo legittimo proprietario e protettore, a sbarrarle la strada, con cui inizia a litigare ma la loro discussione viene presto interrotta dall'arrivo del Dr. Eggman che prova a rubare lo smeraldo tramite l'Eggmobile, un mezzo di locomozione, ma l'echidna fa un balzo verso il veicolo e spezza la gemma in pi\u00f9 parti con l'intenzione di recuperarle e metterle insieme successivamente per ricomporre la pietra. A quel punto lo scienziato se ne va a mani vuote ma la scaltra Rouge riesce ad attaccare una cimice sul mezzo senza essere notata con l'intenzione di pedinarlo e trovare la sua base nascosta all'interno di una piramide. Dopo aver raccolto alcune schegge sparse in vari livelli si reca alla base del dottore e trova la stanza del controllo centrale della colonia spaziale ARK, qui fa un patto con Eggman e Shadow the Hedgehog promettendogli di consegnargli lo Smeraldo del Caos blu che possiede in cambio del rivelatore delle fatidiche gemme, il quale utilizzer\u00e0 per trovare pi\u00f9 facilmente le restanti schegge del Master Emerald. In questo lasso di tempo comincia ad indagare per conto del governo, con cui era gi\u00e0 in accordi, sulla forma di vita suprema e sul Progetto Shadow ad esso correlato. In seguito prende parte a una missione con Shadow e Eggman che la vede recarsi al quartiere generale di Prison Island dove ruba tre smeraldi ma finisce per essere bloccata dalla sicurezza e rischia di morire dato che lo scienziato aveva posizionato una bomba a tempo nell'edificio ma viene salvata in extremis dal riccio nero tramite l'utilizzo del Chaos Control.\nTornati sull'ARK, Rouge viene incaricata di difendere la stazione spaziale dall'arrivo degli intrusi ma continua ad investigare sulle verit\u00e0 celate sempre riguardo alla forma di vita suprema, per poi scoprire che altri frammenti del Master Emerald sono dispersi nello spazio e si precipita a recuperarli ed incontra nuovamente Knuckles che sfida. A seguito della battaglia, il pipistrello si avventa nuovamente contro il rivale ma finisce per inciampare finendo quasi per cadere in una pozza di lava sottostante ma Knuckles le afferra una mano e la porta in salvo. Dopo un breve momento di imbarazzo, decide di consegnargli le schegge da lei raccolte come segno di ringraziamento e se ne va. A questo punto continua ad assistere i due alleati e rivela solo a Shadow di lavorare per i G.U.N. e questo porta il porcospino a fermarla nel tentativo di appropriarsi degli smeraldi collocati ormai nell'Ecplise Cannon per evitare di mandare a monte il piano. Nella storia finale Rouge raggiunge Sonic e Knuckles riferendogli dell'imminente pericolo causato dal computer della colonia spaziale che ha fatto partire una sequenza gi\u00e0 programmata che prevede la caduta della nave verso il pianeta Terra e decide di fare squadra con loro e gli altri personaggi presenti (tranne Shadow) per cercare di cambiare le sorti ormai segnate di tutti quanti. Terminata la battaglia finale di Super Sonic e Super Shadow contro Biohazard (forma evoluta di Biolizard, il prototipo della forma di vita suprema), rimane rattristita dalla presunta morte del riccio nero e gli viene dato da Sonic uno dei due suoi anelli inibitori per poi cominciare una chiacchierata con Knuckles sul suo desiderio di abbandonare la sua attivit\u00e0 di cacciatrice di tesori, interesse che invece non perder\u00e0 nei giochi successivi.\nIn \"Sonic Heroes\", ambientato diversi mesi dopo gli avvenimenti di \"Sonic Adventure 2\", Rouge \u00e8 un personaggio giocabile di tipo Fly e leader del Team Dark. Nella storia, si reca in una base abbandonata di Eggman in cerca di un fantomatico tesoro, arrivata in una stanza attiva accidentalmente il robot E-123 Omega che comincia a fare fuoco nella stanza e risveglia Shadow dalla sua stasi. Questi appena sveglio, salva istintivamente la ragazza pipistrello, e si prepara a contrattaccare ma Rouge riesce a placare entrambi. Compreso il motivo di rancore di Omega ed appreso che l'amico Shadow soffre di amnesia, decide di formare la squadra per sistemare i conti rimasti in sospeso con Eggman. Durante il viaggio riusciranno pi\u00f9 volte ad affrontarlo e sconfiggerlo senza riuscire mai a catturarlo e parteciperanno anche a due scontri in momenti distinti contro il Team Chaotix e il Team Sonic. Arrivati a Final Fortress distruggono Egg Emperor, un gigantesco robot armato di lancia e scudo, controllato dallo scienziato, dopodich\u00e9 si separano momentaneamente e Rouge si reca all'interno di una stanza che scopre poco dopo essere piena di androidi con le sembianze di Shadow, prima di andarsene amareggiata viene raggiunta da Omega che per consolarla afferma che l'originale deve trovarsi da qualche parte. Nell'ultima storia partecipa assieme al proprio team per indebolire Neo Metal Sonic trasformato in Metal Madness, fornendo cos\u00ec il tempo necessario al Team Sonic di trasformarsi e sconfiggerlo.\nIn \"Sonic Battle\" \u00e8 la proprietaria del Club Rouge, un casin\u00f2 situato nell'area di Night Babylon nella modalit\u00e0 Storia. \u00c8 un personaggio giocabile dal principio che fa uso di tecniche di combattimento che derivano dal kickboxing. Nel corso della trama riuscir\u00e0 ad instaurare un collegamento con Emerl, un robot in grado di copiare le mosse altrui, diventandone amica. In \"Shadow the Hedgehog\" appare esclusivamente nelle missioni Hero dei livelli Digital Circuit, Death Ruins e G.U.N. Fortress e contro un boss dove potr\u00e0 essere controllata dal secondo giocatore ma solo nelle versioni per GameCube e PlayStation 2.\nIn \"Sonic the Hedgehog\" ruba lo Scettro dell'Oscurit\u00e0 assieme a Shadow per conto dell'organizzazione militare G.U.N. da una base di Eggman. Successivamente alla fuga, i due si recano a Kingdom Valley per incontrare i loro superiori al punto d'incontro stabilito; tuttavia vengono attaccati da Eggman e lo scettro si rompe facendo cos\u00ec emergere da esso un essere oscuro di nome Mephiles che rinasce sfruttando l'ombra del porcospino nero che li spedisce nel futuro. Pertanto, Rouge si vede costretta ad allearsi nuovamente a Sonic e i suoi amici, anche loro nel futuro, per trovare due Smeraldi del Caos per tornare nel tempo corretto; la situazione si rivolve e il pipistrello fa ritorno nel presente ma Shadow \u00e8 rimasto nell'altra linea temporale.\nCos\u00ec l'amica trova Omega e gli chiede di aiutare il riccio nero, il robot si reca nel tempo corretto e trova un portale che sfrutta per accompagnare Shadow nel presente. Una volta tutti e tre nello stesso tempo, si impegnano a trovare e sconfiggere una volta per tutte Mephiles tramite lo Scettro dell'Oscurit\u00e0, che provano ad utilizzare contro il nemico ma invano, cos\u00ec Shadow sfrutta il suo potere latente e sconfigge numerose copie di Mephiles. Nell'ultimo atto della storia, Rouge fornisce il suo aiuto per recuperare uno Smeraldo del Caos che servir\u00e0 per far ritornare in vita Sonic.\nIn \"Sonic Rivals\" ricopre un ruolo minore durante la trama di Shadow dove comunica con quest'ultimo via radio mentre in \"Sonic Rivals 2\" si allea con il rivale Knuckles per trovare il Master Emerald e gli Smeraldi del Caos. Durante il corso della storia i due verranno a conoscenza di un piano diabolico architettato dal Dr. Eggman (dietro i cui panni si cela a loro insaputa Eggman Nega) che vuole risvegliare l'\u02bfIfr\u012bt, un mostro con un enorme potere distruttivo proveniente da un'altra dimensione, che alla fine riusciranno a sconfiggere.\nLa sua successiva apparizione avviene in \"\" dove \u00e8 il quarto personaggio ad unirsi al gruppo di Sonic nel secondo capitolo. Viene assegnata dal Comandante G.U.N. come rappresentante del corpo militare dove si scopre che \u00e8 entrata all'interno dell'organizzazione per aver fornito loro diverse tecnologie del clan Nocturnus. La sua classe nel gioco \u00e8 Variabile e sfrutta delle abilit\u00e0 legate allo stealth.\nAnni 2010.\nNella versione per Nintendo DS di \"Sonic Colours\" si reca al parco divertimenti di Eggman per assegnare a Sonic una missione extra nel livello Starlight Carnival. Nell'edizione per console di \"Sonic Generations\" viene risucchiata assieme agli altri amici di Sonic dal Time Eater in una falla spazio temporale ma viene in seguito salvata dal riccio blu a City Escape. Nel livello Center of Time fa la sua apparizione assieme a Shadow per incoraggiare i due Sonic a sconfiggere il nemico; sconfitto quest'ultimo torner\u00e0 a festeggiare la pace ritrovata.\nCompare assieme al resto del Team Dark nell'episodio DLC scaricabile gratuitamente di \"Sonic Forces\", dove indagano sulle origini del nuovo antagonista Infinite, finendo per crearlo accidentalmente, Rouge comparir\u00e0 anche pi\u00f9 avanti nella storia principale.\nAltre apparizioni.\nAltre apparizioni secondarie del personaggio avvengono in \"Super Smash Bros. Brawl\" come adesivo collezionabile, in \"Sonic Riders\", \"\", \"Sonic Free Riders\", \"Sonic Jump\" (nel remake del 2012), \"Sonic Dash\", \"Sonic Runners\", \"SEGA Heroes\" e \"Team Sonic Racing\" come giocabile. \u00c8 apparsa anche in \"Amy no Page One\" come sfidante, in \"Mario &amp; Sonic ai Giochi Olimpici Invernali\", \"Mario &amp; Sonic ai Giochi Olimpici di Londra 2012\", \"Mario &amp; Sonic ai Giochi Olimpici Invernali di Sochi 2014\" come rivale e in \"Mario &amp; Sonic ai Giochi Olimpici di Rio 2016\" come sbloccabile dove diviene disponibile solo nell'evento del beach volley nella versione per Wii U ed in quello del golf nell'edizione per Nintendo 3DS.\nDoveva ricoprire un ruolo giocabile in \"Mario &amp; Sonic ai Giochi Olimpici\" assieme ad Omega, Silver, Cream (divenuta in seguito un arbitro nelle varie competizioni) e Donkey Kong ma come gli altri \u00e8 stata scartata nella versione finale del gioco.\nVersioni alternative.\nFumetti.\nRouge compare nella serie a fumetti \"Sonic the Hedgehog\" facendo il suo debutto nel numero 98 pubblicato nel settembre 2001, precisamente nell'adattamento di \"Sonic Adventure 2\". Similmente alla controparte videoludica, \u00e8 ossessionata dalla ricchezza, dalle gemme ed ama rubare gioielli. Nel passato sconfisse Fiona Fox e Nic the Weasel (sorella di Nack) rubando i loro tesori, creando cos\u00ec un'accesa rivalit\u00e0 fra le tre. In seguito alla \"Super Genesis Wave\", un cambiamento spazio temporale avvenuto nell'universo di \"Sonic\", Rouge \u00e8 identica alla sua controparte presente nei videogiochi e compare nello spin-off \"Sonic Universe\" dove diventa parte dei G.U.N. assieme a Shadow the Hedgehog e E-123 Omega formando cos\u00ec il Team Dark.\nNell'adattamento manga di \"Sonic Colours\" aiuta Sonic e Tails ad eseguire alcuni calcoli matematici. Nell'adattamento manga di \"Sonic Generations\" \u00e8 una delle partecipanti alla festa di compleanno di Sonic.\nNella serie spin-off \"Sonic the Hedgehog\" edita da IDW Publishing, Rouge mantiene la sua mansione di spia. In modo da impedire che Shadow continui a lottare contro il Dr. Eggman, lo fa controllare anonimamente da parte dei Chaotix. Quando il trio riesce a trovarlo, scoprono che questi soffre di amnesia e non riesce a ricollegare in alcun modo gli eventi del suo passato. Cos\u00ec Sonic prova a convincere Shadow a non inseguire lo scienziato mentre Rouge rivela le sue azioni ai Chaotix.\nAnimazione.\nRouge \u00e8 apparsa anche nella serie anime \"Sonic X\", come agente del presidente ed amica di una sua collega umana di nome Topaz. Nella seconda stagione prender\u00e0 parte ad un torneo di arti marziali per ottenere uno Smeraldo del Caos mentre nell'arco narrativo finale affiancher\u00e0 gli eroi per la maggior parte del tempo nella dura lotta contro i Metarex. Nell'adattamento cartaceo omonimo rimane sempre una spia del governo con l'intenzione di guadagnare sempre nuovi gioielli.\nAccoglienza.\nRouge \u00e8 uno dei personaggi pi\u00f9 popolari della serie, difatti arriv\u00f2 al decimo posto in un sondaggio ufficiale di popolarit\u00e0 giapponese nel 2006. Un recensore di GameSource trov\u00f2 tutti i personaggi presenti in \"Sonic Rivals 2\", tra cui Rouge, come ben caratterizzati e validissimi in ogni aspetto."}
{"id": "1261985", "revid": "2166030", "url": "https://it.wikipedia.org/wiki?curid=1261985", "title": "Palazzo di Dolmabah\u00e7e", "text": "Palazzo di Dolmabah\u00e7e (in turco \"Dolmabah\u00e7e Saray\u0131\"; : ) \u00e8 stato il primo palazzo in stile europeo di Istanbul, costruito dal sultano Abdul Mejid I tra il 1843 e il 1856. Fu progettato dagli architetti armeni Garabet Amira Balyan e Nigo\u011fos Balyan, rispettivamente padre e figlio. \u00c8 situato nella parte europea della citt\u00e0, affacciato sul Bosforo esattamente di fronte a Scutari.\nIl palazzo fu il principale centro amministrativo dell'Impero Ottomano dal 1856 al 1922, fatta eccezione per un periodo di venti anni (1889 - 1909) durante i quali fu usato il Palazzo di Y\u0131ld\u0131z.\nDal 1984 \u00e8 un museo che ripercorre la storia dell'Impero ottomano e della nuova repubblica.\nLuogo.\nIl palazzo di Dolmabah\u00e7e fu costruito in una baia, precedentemente usata come punto di ancoraggio per la flotta ottomana. L'area fu progressivamente trasformata in giardino imperiale, molto apprezzato dai sultani ottomani. Da questo utilizzo deriva il nome del palazzo, letteralmente \"riempito\" (dolma) \"giardino\" (bah\u00e7e). Varie e piccole residenze estive furono costruite nei pressi della baia durante il XVIII e il XIX secolo. Il complesso di edifici che sorsero attorno alla baia fu denominato \"Be\u015fikta\u015f Waterfront Palace\"\nStoria.\nIl Palazzo di Dolmabah\u00e7e fu fatto costruire per volere del trentunesimo sultano ottomano, Abd\u00fclmecid I tra il 1843 e il 1856. Nei secoli precedenti, il sultano e la sua famiglia vivevano nel Palazzo di Topkap\u0131 nel centro storico della citt\u00e0. Di impianto medievale, tuttavia, il Palazzo di Topkap\u0131 non permetteva le comodit\u00e0 e i lussi dei palazzi moderni. Spinto dal desiderio di emulare le grandi regge europee, Abd\u00fclmecid I ordin\u00f2 quindi la costruzione di un nuovo palazzo in luogo del precedente Palazzo Be\u015fikta\u015f che fu demolito. Responsabile dei lavori fu Hac\u0131 Said A\u011fa mentre il progetto fu realizzato dagli architetti armeni Garabet Amira Balyan e Nigo\u011fos Balyan, rispettivamente padre e figlio.\nStanze.\nDolmabah\u00e7e \u00e8 il palazzo pi\u00f9 grande della Turchia. \u00c8 costituito da tre edifici: uno per gli uomini, uno per le donne (harem) e uno per la vita di corte. Il palazzo \u00e8 caratterizzato da alcuni motivi dell'architettura tradizionale ottomana negli interni e da una ricerca meticolosa del rococ\u00f2 in particolare negli esterni. Nasce a scopo di emulazione e confronto delle principali regge europee, realizzate nell'epoca del barocco, offrendo a volte un effetto ostentato e anacronistico.\nGli appartamenti di Stato si estendono su una superficie di 45.000\u00a0m\u00b2 calpestabili, 285 stanze, 44 sale di ricevimento. La zona prettamente abitativa comprende anche un hammam realizzato in marmo e alabastro e una libreria contenente i libri del califfo Abdul Mejid II.\nSalone d'ingresso.\nLe stanze che si collegano al salone d'ingresso si affacciano o sulla baia o sui giardini interni: quelle sul mare erano riservate agli ufficiali ottomani, il Gran Visir e altri ministri di stato mentre le altre erano usate da vari amministratori del palazzo o di stato come il maestro di corte e membri della Casa dei Rappresentanti o del Senato. \nIl salone d'ingresso era il luogo in cui gli ospiti attendevano, secondo il rituale di corte, di essere ricevuti. In entrambi i lati del salone si trovavano due \"boulle\" con il monogramma del Sultano Abd\u00fclmecid. Il monogramma reale \u00e8 inciso anche sul camino.\nIl lampadario di cristallo in stile Bohemien, appeso nel centro del salone, fu regalato dalla regina Vittoria. Conta un totale di sessanta braccia, 750 luci e un peso totale di 4.5 tonnellate. \u00c8 considerato il lampadario pi\u00f9 grande al mondo.\nIl salone \u00e8 adornato da \"Hereke\", particolare tipologia di tappeti provenienti dalla omonima citt\u00e0, e da tendaggi rossi.\nStanza del segretario.\nNella stanza del segretario si trova il pi\u00f9 grande dipinto del Palazzo di Dolmabah\u00e7e: si tratta di un dipinto di Stefano Ussi, il \"Surre Procession\" rappresentante la processione della carovane da Istanbul alla Mecca. Sul muro di destra si trovano invece un dipinto di Rudolf Ernst nel quale viene raffigurato l'incendio del teatro municipale di Parigi e un dipinto di Delandre di una giovane ragazza olandese. Decorata in stile francese, anche questa stanza contiene porcellane di valore.\nStanza di Atat\u00fcrk.\nMustafa Kemal Atat\u00fcrk, il fondatore e il primo presidente della Repubblica turca, pass\u00f2 gli ultimi anni della sua vita nel palazzo. Mor\u00ec in questa stanza alle 9:05 del mattino del 10 novembre 1938. Dopo la sua morte tutti gli orologi del palazzo furono fermati alle ore 9:05: anche se oggi sono stati reimpostati regolarmente, l'orologio all'interno della stanza di Atat\u00fcrk \u00e8 ancora simbolicamente fermo all'ora del decesso del presidente.\nSalone cerimoniale Muayede.\nIl salone cerimoniale Muayede, situato tra gli appartamenti di Stato e l'harem, \u00e8 un'area di 2000\u00a0m\u00b2 con 56 colonne e una cupola alta 36 metri. Qui l'influenza rococ\u00f2 \u00e8 maggiore, trattandosi del luogo pi\u00f9 ufficiale e internazionale.\nEdifici adiacenti.\nNei pressi di Palazzo di Dolmabah\u00e7e si trovano una serie di edifici legati alle esigenze della corte come il \"Veliaht Dairesi\", il \"Musahiban Dairesi\", i dormitori della servit\u00f9 (\"Agavat Dairesi, Bendegan Dairesi\"), delle guardie (\"Baltacilar Dairesi\") e la zona dedicata agli eunuchi (\"Kizlaragasi Dairesi\"). Pi\u00f9 lontani sono invece le cucine imperiali (\"Matbah-i Amire\"), le stalle, una voliera (\"Kusluk\"), un vivaio (\"Fidelik\"), un mulino, una serra, un laboratorio di tappeti Hereke (\"Hereke d\u00f6k\u00fcmhanesi\"), una fabbrica di vetro, una fonderia, una farmacia e altri ancora.\nUna moschea in stile barocco fu costruita nei pressi del palazzo tra il 1853 e il 1855. Fu commissionata dalla madre del sultano Bezm-i \u00c2lem Valide. Dal 1948, la moschea ospita un Museo Navale ma nel 1960, dopo il colpo di stato del 27 maggio, fu spostato in una nuova sede. Dal 1967 la moschea venne riutilizzata come luogo di culto.\nUna Torre dell'orologio (\"Dolmabah\u00e7e Saat Kulesi\") fu eretta nei pressi di Palazzo di Dolmabah\u00e7e di fronte alla Porta del Tesoro: la torre fu ordinata dal sultano Abdul Hamid II e progettata dall'architetto di corte Sarkis Balyan tra il 1890 e il 1895."}
{"id": "1261988", "revid": "298229", "url": "https://it.wikipedia.org/wiki?curid=1261988", "title": "Meeting de Atletismo Madrid 2007", "text": "Il Meeting de Atletismo Madrid 2007 \u00e8 un meeting di atletica leggera svoltosi il 21 luglio 2007 a Madrid, in Spagna, facente parte del circuito IAAF World Tour, di cui rappresenta il diciassettesimo appuntamento stagionale."}
{"id": "1261997", "revid": "188359", "url": "https://it.wikipedia.org/wiki?curid=1261997", "title": "Thomas Eugene Paris", "text": ""}
{"id": "1261999", "revid": "110157", "url": "https://it.wikipedia.org/wiki?curid=1261999", "title": "Circondario di Wei\u00dferitz", "text": "Il circondario di Wei\u00dferitz (in tedesco Wei\u00dferitzkreis) era una suddivisione amministrativa del Land Sassonia con una popolazione di 121.239 abitanti, che aveva come capoluogo Dippoldiswalde.\nIl 1\u00ba agosto 2008 \u00e8 stato unito al circondario della Svizzera Sassone, a formare il nuovo circondario della Svizzera Sassone-Monti Metalliferi Orientali.\nCitt\u00e0 e comuni.\nCitt\u00e0\nComuni"}
{"id": "1262003", "revid": "78273", "url": "https://it.wikipedia.org/wiki?curid=1262003", "title": "Abbazia Sant'Ilario di Venezia", "text": ""}
{"id": "1262008", "revid": "189072", "url": "https://it.wikipedia.org/wiki?curid=1262008", "title": "Peronista", "text": ""}
{"id": "1262009", "revid": "122161636", "url": "https://it.wikipedia.org/wiki?curid=1262009", "title": "Gennaro Perrotta", "text": "Biografia.\nDi ingegno precoce, consegu\u00ec la maturit\u00e0 a 16 anni appena compiuti, presso il liceo classico \"Vittorio Emanuele II\" di Lanciano, venendo subito dopo ammesso all'Istituto di studi superiori di Firenze come allievo di Giorgio Pasquali. A soli 20 anni divenne docente di lettere classiche nei licei. In seguito fu nominato Preside del \"Liceo Classico \"Mario Pagano\"\" di Campobasso e, tra il 1930 e il '36 ottenne numerose cattedre universitarie tra Catania, Cagliari e Pavia. Nel 1938 gli venne assegnata la cattedra di letteratura greca del defunto Ettore Romagnoli presso l'universit\u00e0 di Roma. Da questo osservatorio privilegiato pot\u00e9 formare intere generazioni di studenti e docenti universitari.\nMor\u00ec a Roma nel 1962, lasciando pi\u00f9 di un centinaio di opere, compreso il celebre \"Disegno storico della letteratura greca\", manuale molto usato nei licei classici. I suoi numerosi studi sui lirici e tragici greci si sono rivelati indispensabili per la comprensione della metrica classica, inoltre a detta di taluni professori universitari cambiarono il modo di sentire non solo le opere degli antichi, ma anche - per mezzo di esse - l'intero mondo greco, cos\u00ec come le sue numerose traduzioni di Saffo e di Alceo. \nIl liceo classico della sua citt\u00e0 natale, Termoli, \u00e8 intitolato a lui e gli dedica ogni anno un agone internazionale di traduzione dal greco antico di un'opera di Sofocle. \nFra i suoi allievi romani vi fu Luigi Enrico Rossi.\nOpere principali.\nAlle sopraelencate opere in volume si aggiungono vari articoli, pubblicati nelle riviste \u00abAtene e Roma\u00bb, \u00abAthenaeum\u00bb, \u00abMaia\u00bb, \u00abStudi italiani di filologia classica\u00bb e dedicati ad autori classici delle letterature greca e latina."}
{"id": "1262014", "revid": "113621224", "url": "https://it.wikipedia.org/wiki?curid=1262014", "title": "Linux per PlayStation 2", "text": "Linux per PlayStation 2 (o PS2 Linux) \u00e8 un kit messo in vendita dalla Sony Computer Entertainment nel 2001 in Giappone e nel 2002 in Europa che permette alla PlayStation 2 di essere utilizzata come personal computer, oltre a fornire la tecnologia abilitante per lo sviluppo amatoriale di semplici giochi.\nAnnunciato in data 26 aprile 2001 per il solo mercato giapponese al prezzo di 25.000 Yen (l'allora corrispondente di circa 200 USD, circa 450.000 Lire italiane), venne venduto esclusivamente via Internet e non attraverso i tradizionali canali commerciali di vendita al dettaglio.\nContrariamente alle dichiarazioni iniziali, il kit fu invece reso disponibile anche per il mercato europeo nella prima met\u00e0 del 2002. Nella versione europea, il kit include: \nNecessari, ma non inclusi nel kit, una Memory Card MagicGate da 8MB e un monitor commerciale con ingresso VGA e Sync-on-Green (un database di monitor compatibili popolato dalla Community di utenti Linux per PlayStation 2 \u00e8 disponibile qui). I manuali di sistema sono contenuti in formato elettronico nel DVD 'Runtime Environment' ed essendo in formato PDF sono accessibili da un qualunque computer dotato di lettore DVD e \"reader\" di file PDF.\nDiversamente, la versione giapponese del kit era corredata di hard disk esterno connesso alla console attraverso la porta PCMCIA; tale hard disk \u00e8 incompatibile con i modelli di PS2 europea in quanto questi ultimi non sono mai stati dotati di connettore PCMCIA.\nAll'installazione del sistema deve essere usata l'interfaccia a riga di comando.\nLa distribuzione di Linux \u00e8 una versione modificata di Red Hat 6.\nIl kernel integrato \u00e8 il 2.2.1 con XFree86 3.3.6, ma pu\u00f2 essere aggiornato attraverso Internet.\nCon l'adattatore Ethernet \u00e8 possibile anche scaricare nuovi driver.\nLimitazioni.\nCome riportato sul manuale utente, nella configurazione originale prevista da Sony:\nInoltre:\nDistribuzione.\nA partire dal 2003, questo kit non \u00e8 pi\u00f9 venduto ufficialmente negli Stati Uniti perch\u00e9 i kit NTSC sono fuori produzione, ma \u00e8 possibile acquistarli su internet (ad esempio attraverso eBay)."}
{"id": "1262022", "revid": "580197", "url": "https://it.wikipedia.org/wiki?curid=1262022", "title": "Lars Lagerb\u00e4ck", "text": "Carriera.\nGiocatore.\nNativo di Katrineholm, Lagerb\u00e4ck \u00e8 cresciuto nel comune di \u00c5nge, nel nord della Svezia. Cominci\u00f2 a giocare a calcio all'et\u00e0 di 12, entrando a far parte delle giovanili dell'Alby FF: tre anni dopo, a 15 anni, entr\u00f2 a far parte della prima squadra. Rimase all'Alby FF fino al 1969 quando, al termine delle scuole superiori, si trasfer\u00ec al Gimon\u00e4s CK, dove incontr\u00f2 come allenatore Calle Lindel\u00f6f, poi considerato suo mentore. Dopo quattro anni e una carriera da calciatore mediocre (era spesso relegato in panchina e non segn\u00f2 mai alcuna rete), decise di tentare la carriera da allenatore.\nAllenatore.\nGli inizi.\nLagerb\u00e4ck entr\u00f2 nel 1974 nella \"School of Sport and Health Sciences (GIH)\", avendo come compagni di classe Roland Andersson e Kjell Pettersson. Proprio quest'ultimo lo raccomand\u00f2 per il suo primo incarico, nel 1977, portandolo alla guida del Kilafors, formazione della quarta divisione svedese dove rimase fino al 1982. Nel 1983 arriv\u00f2 poi sulla panchina dell'Arbr\u00e5 BK, dove rimase fino al 1985, e dal 1987 al 1989 pass\u00f2 alla guida dell'Hudksvalls ABK, formazione della seconda serie.\nNella Nazionale svedese.\nNel 1990 divent\u00f2 responsabile delle nazionali giovanili svedesi, incarico che mantenne fino al 1995: in questi anni ebbe modo di apprezzare il talento del giovane Fredrik Ljungberg. Successivamente divent\u00f2 l'allenatore della Nazionale B per due stagioni, prima di essere promosso a vice-allenatore della prima squadra nel 1998 a fianco a Tommy S\u00f6derberg. Dopo Euro 2000, Lagerb\u00e4ck (soprannominato \"Lasse\") affianc\u00f2 lo stesso S\u00f6derberg alla guida tecnica della squadra: sotto la loro guida, la si qualific\u00f2 per i Mondiali di calcio Giappone-Corea del Sud 2002 e per il Campionato europeo di calcio 2004.\nAl termine di Euro 2004, dopo l'eliminazione ai quarti di finale contro i , Lagerb\u00e4ck rimase l'unico CT a seguito del passaggio di S\u00f6derberg alla guida della : come secondo allenatore, nomin\u00f2 il suo vecchio compagno di classe Roland Andersson. Ancora una volta, sotto la sua guida la Nazionale centr\u00f2 la qualificazione sia ai Mondiali del 2006 che ad Euro 2008, ma in entrambi i tornei la squadra fu eliminata al primo turno. In particolare, dopo l'eliminazione dall'Europeo 2008 dovuta ad una sconfitta per 2-0 contro la Russia, la stampa ne chiese il licenziamento: nonostante egli stesso avesse annunciato il ritiro al termine del 2008, firm\u00f2 un prolungamento del contratto, valido fino ai Mondiali del 2010. La mancata qualificazione ai mondiali in Sudafrica del 2010 dell'anno seguente ha portato al suo esonero e alla sostituzione con Erik Hamr\u00e9n.\nAlla guida della Nigeria.\nIl 27 febbraio 2010 \u00e8 stato assunto alla guida della , che guida sino ai mondiali 2010, avendo firmato un contratto della durata di cinque mesi.\nIslanda.\nIl 14 ottobre 2011 firma un contratto con l'Islanda, valido a partire dal 1\u00ba gennaio 2012, con l'obiettivo, poi fallito, di portare la nazionale ai mondiali del 2014. Il suo vice, che poi diventer\u00e0 co-allenatore, \u00e8 Heimir Hallgr\u00edmsson.\nRiesce invece a qualificarsi per il arrivando secondo dietro la Repubblica Ceca e davanti alle pi\u00f9 blasonate Turchia e, soprattutto, Olanda; questa \u00e8 la prima storica qualificazione per l'Islanda ad una competizione internazionale.\nAl l'Islanda \u00e8 nel gruppo con Portogallo, Austria e Ungheria; incredibilmente e contro ogni pronostico, per\u00f2, passa il turno da seconda con 5 punti (a pari merito con l'Ungheria ma con una peggior differenza reti), conquistati dopo due pareggi per 1-1, con il Portogallo e proprio contro i magiari, e una vittoria all'ultimo secondo per 2-1 con l'Austria. Agli ottavi di finale trova l'Inghilterra, che ancora pi\u00f9 a sorpresa viene eliminata in rimonta per 2-1; l'Islanda \u00e8 cos\u00ec ai quarti di finale contro la Francia venendo per\u00f2 alla fine sconfitta per 5-2.\nIl 1\u00ba febbraio 2017 viene presentato come nuovo commissario tecnico della ."}
{"id": "1262027", "revid": "701660", "url": "https://it.wikipedia.org/wiki?curid=1262027", "title": "Papiro di Ani", "text": "Il Papiro di Ani \u00e8 un papiro manoscritto in geroglifici corsivi del periodo della XIX dinastia dell'antico Egitto ed \u00e8 la versione pi\u00f9 conosciuta del Libro dei morti.\nFu scoperto in una tomba di Tebe nel 1888 e acquistato l'anno successivo dal British Museum."}
{"id": "1262029", "revid": "767487", "url": "https://it.wikipedia.org/wiki?curid=1262029", "title": "Anastasia (film 1956)", "text": "Anastasia \u00e8 un film del 1956 diretto da Anatole Litvak.\nIl film racconta la storia romanzata di Anna Anderson, la donna che asser\u00ec di essere Anastasia, la figlia dello zar Nicola II di Russia, l'unica secondo la leggenda a essere scampata all'eccidio della famiglia reale. Sceneggiato da Arthur Laurents e tratto dalla pi\u00e8ce di Marcelle Maurette.\nPer l'interpretazione di questo film Ingrid Bergman nel 1957 vinse l'Oscar alla miglior attrice, facendo il suo trionfale ritorno a Hollywood dopo gli anni di ostracismo a cui era stata sottoposta a causa della sua chiacchierata vicenda sentimentale con Roberto Rossellini.\nTrama.\nParigi, 1928: nella speranza di mettere le mani sull'eredit\u00e0 dei Romanov, custodita in una banca inglese, il Generale Sergei Pavlovic Bounine istruisce Anna Korev - una giovane senza memoria, da poco fuggita da un manicomio - sperando di farla passare per l'infelice principessa Anastasia, sopravvissuta all'eccidio della famiglia reale russa.\nAnna non solo riesce a recitare perfettamente la sua parte, ma, grazie ai ricordi che riaffiorano nella sua mente, finisce col credersi veramente Anastasia. Il dubbio si insinua anche nella mente di Bounine: possibile che la ragazza sia realmente la Gran Duchessa Anastasia?\nGrazie anche all'appoggio del Principe Paul von Haraldberg, che mostra - ma se lo faccia per interesse o con sincerit\u00e0 non \u00e8 chiaro - di riconoscere in Anna, di cui s'\u00e8 invaghito, la propria cugina Anastasia, dopo diversi tentativi la ragazza ottiene la possibilit\u00e0 di incontrarsi con l'Imperatrice madre Marija la quale, dopo alcuni attimi di esitazione, riconosce nella ragazza la nipote Anastasia.\nNonostante abbia raggiunto il suo scopo, il generale Bounine non \u00e8 soddisfatto, poich\u00e9 nel frattempo si \u00e8 a poco a poco innamorato di Anastasia la quale, reintegrata nel rango di granduchessa, dovrebbe ora sposare il cugino principe. Eppure Anna non \u00e8 sicura: in fondo non ritiene che Paul sia innamorato, forse la frequenta solo mirando all'eredit\u00e0. E lei? Di cosa \u00e8 veramente convinta lei? Cosa vuole veramente? La stessa Imperatrice Madre con profondo affetto la sostiene nel suo cercare se stessa, anche se, ormai stanca e addolorata dei continui smascheramenti, in ultimo la supplica, se non dovesse essere lei, di non dirglielo mai.\nPoco prima della presentazione ufficiale all'aristocrazia e alla stampa, la giovane decide di rinunciare alle ricchezze e agli onori e preferisce fuggire con Bounine, di cui si \u00e8 innamorata.\nProduzione.\nTra gli attori comprimari si segnalano Akim Tamiroff che fu gi\u00e0 al fianco di Ingrid Bergman tredici anni prima nel film \"Per chi suona la campana\" (1943), Martita Hunt che aggiunge un tocco di comicit\u00e0 quale civettuola e fatua dama di compagnia e, in un piccolo ruolo, Natalie Schafer, familiare al pubblico televisivo per il suo ruolo in \"L'isola di Gilligan\"."}
{"id": "1262031", "revid": "39884", "url": "https://it.wikipedia.org/wiki?curid=1262031", "title": "Mafiaboy", "text": "L'FBI era infiltrata nelle chat IRC e nelle BBS che venivano utilizzate da hackers come mezzo di comunicazione e alle quali si poteva accedere solo se invitato da uno dei partecipanti. Gli agenti notarono un utente dal nickname Mafiaboy che durante queste conversazioni si vantava delle sue capacit\u00e0 informatiche ma che veniva considerato uno sbruffone e nessuno lo considerava una seria minaccia. Mafiaboy avrebbe dimostrato molto presto il contrario.\nBiografia.\nL'F.B.I. che monitorava tutta la situazione aveva impiegato Mark Gosselin, un agente della polizia canadese, per tenere d'occhio questo ragazzo che nel frattempo aveva dichiarato di voler sferrare un grosso attacco. Pochi giorni dopo, pi\u00f9 precisamente il 7 febbraio del 2000 il pi\u00f9 grande attacco DDoS della storia di internet colpi inizialmente Yahoo. L'8 maggio buy.com ebbe seri problemi a ripristinare i propri servizi on-line e quella sera furono colpite anche eBay e Amazon. A notte fonda furono messi offline centinaia di siti della CNN. Il giorno seguente datek.com ed e-trade.com subirono un massiccio attacco che rec\u00f2 gravi danni alle loro reti e siti web. La tecnica utilizzata da Mafiaboy consisteva nell'inviare un enorme quantitativo di pacchetti all'host preso come bersaglio fino a rallentare notevolmente o addirittura bloccare il caricamento delle pagine web. La novit\u00e0 e il punto di forza degli attacchi di Mafiaboy era l'utilizzo di molti computer detti \"zombie\", precedentemente hackerati e sui quali il quindicenne aveva il totale controllo, sparsi su tutto il territorio americano e utilizzati per sferrare l'attacco contemporaneamente. Gli zombie preferiti di Mafiaboy erano computer universitari aventi una banda internet molto pi\u00f9 elevata della media e dunque l'attacco sarebbe risultato pi\u00f9 massiccio.\nMafiaboy venne rintracciato dopo 3 mesi di indagini e intercettazioni. Ha scontato una pena di otto mesi di carcere e un anno di libert\u00e0 vigilata. \u00c8 stato inoltre condannato ad una multa di 250 dollari e varie restrizioni sull'utilizzo di internet."}
{"id": "1262033", "revid": "298229", "url": "https://it.wikipedia.org/wiki?curid=1262033", "title": "Herculis 2007", "text": "L'Herculis 2007 \u00e8 un meeting di atletica leggera svoltosi il 25 luglio 2007 nel Principato di Monaco, facente parte del circuito IAAF World Tour, di cui rappresenta il diciottesimo appuntamento stagionale su ventiquattro."}
{"id": "1262035", "revid": "174852", "url": "https://it.wikipedia.org/wiki?curid=1262035", "title": "XVIII dinastia", "text": ""}
{"id": "1262038", "revid": "729019", "url": "https://it.wikipedia.org/wiki?curid=1262038", "title": "Factor 5", "text": "La Factor 5 \u00e8 un'azienda produttrice di videogiochi e programmi informatici. La societ\u00e0 venne fondata nel 1987 da 5 persone a Colonia Germania: il numero dei fondatori ha ispirato il nome della societ\u00e0. Nel 1994 la societ\u00e0 si \u00e8 trasferita a San Rafael in California. Julian Eggebrecht, uno dei cinque fondatori \u00e8 l'attuale presidente.\nStoria.\nPrima dell'accordo in esclusiva con la Sony la societ\u00e0 era un importante partner Nintendo, avendo sviluppato per questa diversi videogiochi e alcuni tool per lo sviluppo di videogiochi. Durante la collaborazione con Nintendo la Factor 5 ha sviluppato alcuni giochi visivamente molto avanzati per Nintendo 64 e Nintendo GameCube. Tra i tools sviluppati per Nintendo si notano MusyX, un programma sviluppato in collaborazione con i Dolby Laboratories, e DivX For Games SDK una serie di librerie per integrare il codec nei giochi per le console Nintendo.\nNel marzo 2009, a causa del fallimento dell'editore di videogiochi Brash Entertainment, Factor 5 ha chiuso i suoi uffici statunitensi; tuttavia lo sviluppo dei loro prodotti non \u00e8 influenzato da questa situazione, dato che gli studi tedeschi sono rimasti attivi.\nNel 2011 Factor 5 dichiara fallimento, per\u00f2 Eggebrecht apre una nuova compagnia sviluppatrice, la TouchFactor, radunando diversi ex sviluppatori della Factor 5.\nNel 2014 esce il primo videogioco TouchFactor, \"TouchFish\", una specie di acquario virtuale, sviluppato per dispositivi iOS.\nNel 2016, durante il Gamescom di Colonia, era presente lo stand di Factor 5 dove presentavano videogiochi passati e nuovi progetti, dimostrando che lo studio \u00e8 ancora attivo.\nIl 15 marzo 2017, in un'intervista sul sito nintendoeverything.com, \u00e8 apparsa la notizia ufficiale che Factor 5 ha ottenuto i diritti del marchio \"Turrican\" e che svilupper\u00e0 un seguito alla serie su piattaforma Nintendo Switch e probabilmente Wii U."}
{"id": "1262042", "revid": "339392", "url": "https://it.wikipedia.org/wiki?curid=1262042", "title": "Neu-Ulm", "text": ""}
{"id": "1262044", "revid": "107070286", "url": "https://it.wikipedia.org/wiki?curid=1262044", "title": "0572", "text": "0572 \u00e8 il prefisso telefonico del distretto di Montecatini Terme, appartenente al compartimento di Firenze.\nIl distretto comprende la parte sudoccidentale della provincia di Pistoia, oltre al comune di Villa Basilica (LU), coincidente con la maggior parte della Valdinievole. Confina con i distretti di Pistoia (0573) a nord-est, di Lucca (0583) a ovest e di Empoli (0571) a sud.\nAree locali e comuni.\nIl distretto di Montecatini Terme comprende 11 comuni compresi nell'unica area locale di Montecatini Terme (ex settori di Montecatini Terme e Pescia). Esistono due reti urbane: Montecatini Terme e Pescia. I comuni compresi nel distretto sono: Buggiano, Chiesina Uzzanese, Marliana, Massa e Cozzile, Monsummano Terme, Montecatini Terme, Pescia, Pieve a Nievole, Ponte Buggianese, Uzzano e Villa Basilica (LU)."}
{"id": "1262050", "revid": "767487", "url": "https://it.wikipedia.org/wiki?curid=1262050", "title": "Fabio Biondi", "text": "Biografia.\nFabio Biondi gi\u00e0 a dodici anni inizia a suonare da solista con i giovani cameristi siciliani. A soli sedici anni viene invitato al Musikverein di Vienna per interpretare i concerti per violino di Bach.\nCollabora con ensembles che ripropongono in maniera filologicamente esatta la musica antica con strumenti originali, come la Capella Reial de Catalunya, Musica Antiqua Vienna, Il Seminario Musicale, La Chapelle Royale e i Musiciens du Louvre.\nNel 1990 fonda Europa Galante, che in pochissimi anni, grazie ad un immenso successo discografico, diventa uno degli ensemble italiani specializzati in musica antica pi\u00f9 famoso e pi\u00f9 premiato in campo internazionale.\nIl suo sviluppo musicale orientato verso un repertorio universale, ma anche incline alla riscoperta di compositori oggi poco eseguiti, si direziona verso una letteratura che copre 300 anni di musica. La sua produzione discografica lo conferma. Accanto alle Quattro Stagioni vivaldiane, Concerti Grossi di Corelli o le Sonate di Schubert, Schumann o Bach, si evidenziano gli sforzi (in veste direttoriale) tesi alla riscoperta degli oratori, serenate e opere di Alessandro Scarlatti (La Messa di Natale, Clori, Dorino e Amore, Massimo Puppieno, Il trionfo dell'onore, La Principessa fedele e Carlo re d'Alemagna) alle opere di Haendel, come al repertorio violinistico del '700 italiano, Francesco Maria Veracini, Antonio Vivaldi, Pietro Locatelli, Giuseppe Tartini.\nOggi, Fabio Biondi incarna il simbolo della perpetua ricerca dello stile, uno stile libero da condizionamenti dogmatici e interessato alla ricerca del linguaggio originale. Questa inclinazione lo porta a collaborare in veste di solista e direttore con orchestre quali: Santa Cecilia a Roma, Orchestra da Camera di Rotterdam, Opera di Nizza, Opera di Halle, Orchestra da Camera di Zurigo, Orchestra da Camera di Norvegia, Orchestra Mozarteum di Salisburgo, la Mahler Chamber Orchestra, etc.\nFabio Biondi \u00e8, dal marzo 2005, direttore stabile per la musica antica della Stavanger Symphony Orchestra.\nDal 2010, sar\u00e0 direttore stabile per la musica barocca dell'Orchestra di Camera di Lausanne.\nFabio Biondi suona un violino Gofredo Cappa, Saluzzo 1690 e un violino Carlo Ferdinando Gagliano (1766), appartenuto al suo Maestro Salvatore Cicero e messo a disposizione dall'omonima fondazione."}
{"id": "1262054", "revid": "1442080", "url": "https://it.wikipedia.org/wiki?curid=1262054", "title": "Meg (album)", "text": "Meg \u00e8 l'omonimo primo album della cantante napoletana che, dopo il progetto Nous, in collaborazione con Marco Messina per la colonna sonora dell'opera teatrale \"Dentro la Tempesta\", intraprende la carriera da solista.\nL'unica cover del disco, \"Senza Paura\", che fu incisa nel 1975 da Ornella Vanoni, \u00e8 eseguita insieme a Elio e le Storie Tese (si possono ascoltare anche i controcanti di Elio)."}
{"id": "1262056", "revid": "124123", "url": "https://it.wikipedia.org/wiki?curid=1262056", "title": "Gilbert Amy", "text": "Biografia.\nNel 1954 si era iscritto al conservatorio di Parigi, iniziando a studiare pianoforte con Yvonne Loriod ed ispirandosi - nella sua preparazione - ai maestri Olivier Messiaen e Darius Milhaud. Le sue prime composizioni raccolte sotto il titolo \"\u0152il de fum\u00e9e\" sono state composte intorno al 1955.\nNel 1957 sotto la guida di Pierre Boulez ha poi composto le \"Sonata\", sua opera per pianoforte. Un anno pi\u00f9 tardi ha composto - su commissione dello stesso Boulez - un lavoro innovativo di ricerca musicale denominato \"Mouvements\". L'opera \u00e8 stata eseguita a Darmstadt dalle Orchestre di \"Domaine Musical\". Ai corsi estivi di Darmstadt ebbe modo di proseguire la sua preparazione (dal 1958 al 1961) seguendo le lezioni di Karlheinz Stockhausen.\nNel 1962 giunge la nomina, da parte di Jean-Louis Barrault, alla carica di direttore del Teatro dell'Od\u00e9on, a Parigi. \u00c8 in questo periodo che Amy intraprende anche la carriera di direttore d'orchestra, alternandosi da allora alla guida di gruppi orchestrali tanto in Europa quanto in Argentina.\nDal 1973 al 1975 \u00e8 stato consigliere di musica all'emittente radiofonica ORTF. La sua principale mira \u00e8 stata quella di riformare la musica trasmessa attraverso la radio.\nDal 1976 al 1981 Amy \u00e8 stato \"music director\" dell'Orchestre Philharmonique de Radio France (prima di lui lo era stato Charles Bruck, e dopo gli sarebbe succeduto Marek Janowski). Nel 1984 \u00e8 succeduto a Pierre Cochereau come direttore del Conservatoire National Sup\u00e9rieur de Musique di Lione, pur continuando a comporre musica.\nIl suo talento di compositore gli ha consentito di aggiudicarsi numerosi premi, incluso il Grand Prix National de la Musique nel 1979, il Grand Prix SACEM nel 1983, il Grand Prix Musical Citt\u00e0 di Parigi nel 1986 e il Premio presidente della Repubblica della Academy Charles Cros nel 1987."}
{"id": "1262059", "revid": "189072", "url": "https://it.wikipedia.org/wiki?curid=1262059", "title": "Regista cinematografico", "text": ""}
{"id": "1262060", "revid": "36426", "url": "https://it.wikipedia.org/wiki?curid=1262060", "title": "Fruttuaria", "text": ""}
{"id": "1262067", "revid": "1982", "url": "https://it.wikipedia.org/wiki?curid=1262067", "title": "Lacrime di San Lorenzo", "text": ""}
{"id": "1262068", "revid": "7077", "url": "https://it.wikipedia.org/wiki?curid=1262068", "title": "Bande di frequenze UMTS", "text": "Le bande di frequenze UMTS sono le bande designate per l'esercizio del sistema UMTS / HSDPA / HSUPA.\nUMTS-FDD.\nL'UMTS-FDD \u00e8 progettato per operare nelle seguenti coppie di bande separate:\nL'utilizzo di diverse bande di frequenza non \u00e8 precluso.\nUMTS-TDD.\nL'UMTS-TDD \u00e8 progettato per operare nelle seguenti bande:\nL'utilizzo di diverse bande di frequenza non \u00e8 precluso."}
{"id": "1262069", "revid": "4781", "url": "https://it.wikipedia.org/wiki?curid=1262069", "title": "HSDPA", "text": ""}
{"id": "1262070", "revid": "110157", "url": "https://it.wikipedia.org/wiki?curid=1262070", "title": "Core Design", "text": "La Core Design \u00e8 stata una azienda britannica produttrice di videogiochi nota per lo sviluppo della serie \"Tomb Raider\".\nStoria.\nLa Core Design venne fondata nel 1988 da Chris Shrigley, Andy Green, Rob Toone, Terry Lloyd, Simon Phipps, Dave Pridmore, Jeremy Smith e Greg Holmes. Molti erano ex impiegati della Gremlin Graphics.\nLo studio fu fondato a Derby, nel Regno Unito. La societ\u00e0 \u00e8 stata posseduta da Eidos Interactive che la acquis\u00ec nel 1996 quando acquis\u00ec la societ\u00e0 di distribuzione CentreGold che era proprietaria della Core Design. In seguito Eidos vendette diverse propriet\u00e0 della CentreGold ma mantenne il possesso della Core Design.\nL'ultimo videogioco della serie Tomb Raider prodotto da Core Design fu \"\", nel 2003. Nonostante il nuovo motore grafico migliorato il gioco non ebbe molto successo a causa dei numerosi bug. In seguito Eidos Interactive decise di lasciare il compito di creare altri Tomb Raider alla Crystal Dynamics.\nL'11 maggio 2006 le propriet\u00e0 e lo staff della Core Design furono venduti alla societ\u00e0 Rebellion. Eidos comunque ha mantenuto il possesso delle propriet\u00e0 intellettuali sui giochi quindi potrebbe in futuro pubblicare nuovi episodi dei giochi Core Design."}
{"id": "1262071", "revid": "2193724", "url": "https://it.wikipedia.org/wiki?curid=1262071", "title": "Millennium Bridge", "text": "Il Millennium Bridge \u00e8 un ponte sospeso pedonale fabbricato in acciaio, che attraversa il fiume Tamigi nella citt\u00e0 di Londra, in Inghilterra, unendo la zona di Bankside con la City. Si trova tra il ponte di Southwark e il ponte Blackfriars. Fu il primo ponte pedonale ad attraversare il Tamigi da quando, nel 1894, venne costruito il Tower Bridge. \u00c8 di propriet\u00e0 della Bridge House Estates, una fondazione che si occupa anche della manutenzione, guidata dalla City of London Corporation.\nL'estremit\u00e0 sud del ponte si trova vicino al teatro Globe, alla Galleria di Bankside e alla galleria d'arte moderna Tate. L'estremit\u00e0 nord del ponte arriva vicino alla City of London School e si situa giusto sotto la cattedrale di St Paul. L'allineamento del ponte \u00e8 tale che offre una bellissima vista della facciata sud della cattedrale incorniciata dai piloni a sostegno del ponte, e costituisce uno dei luoghi in cui si ha una visione pi\u00f9 fotogenica del monumento.\nIl progetto.\nIl progetto del ponte fu scelto da un concorso lanciato nel 1996 dal distretto di Southwark. Il progetto vincitore era molto innovativo e fu realizzato da Arup, da Foster and Partners e da sir Anthony Caro. Date le restrizioni di altezza imposte ai fini urbanistici, e per migliorare la vista offerta dal ponte, i cavi che sostengono il ponte stanno sotto il livello del piano di camminamento, e il tutto conferisce un aspetto slanciato alla struttura. Il ponte ha due piani di camminamento, divisi in tre sezioni di 81\u00a0m, 144\u00a0m e 108\u00a0m (da nord a sud), e la struttura risultante misura 325\u00a0m; il piano di alluminio ha una larghezza di 4\u00a0m. Gli 8 cavi che sostengono il ponte sono tesi per sostenere 2.000 tonnellate, sufficienti ad ospitare 5.000 persone contemporaneamente.\nStoria.\nLa costruzione cominci\u00f2 verso la fine del 1998, ma i maggiori lavori iniziarono il 28 aprile del 1999. Il costo dell'opera fu di 18,2 milioni di sterline, 2,2 milioni al di sopra del preventivo proposto. Fu aperto al pubblico il 10 giugno del 2000, 2 giorni pi\u00f9 tardi del previsto, ma inaspettate oscillazioni fecero s\u00ec che dovesse essere chiuso gi\u00e0 il 15 giugno, ossia 5 giorni dopo l'apertura. Queste oscillazioni erano prodotte dal gran numero di persone: 90.000 il primo giorno e pi\u00f9 di 2.000 in contemporanea. Le prime piccole oscillazioni portavano, o addirittura obbligavano, i pedoni a camminare in maniera sincronizzata con l'oscillazione, creando cos\u00ec un fenomeno di risonanza, che si manifestava anche quando il ponte era poco frequentato, ad esempio all'inizio della giornata. A causa di queste oscillazioni il ponte si guadagn\u00f2 l'appellativo di \"Wobbly Bridge\" (ponte instabile).\nSi cerc\u00f2 quindi di limitare il numero di persone che attraversavano il ponte nello stesso momento. La chiusura del ponte, solo pochi giorni dopo la sua apertura, scaten\u00f2 una grande critica da parte dell'opinione pubblica, essendo considerato come un altro grande progetto britannico finito in un fallimento, come il Millennium Dome.\nI problemi oscillatorii, di natura diversa da quelli aeroelastici riscontrati nel disastro del Ponte Tacoma Narrows, richiedevano una soluzione per rendere fruibile l'opera. Dopo analisi approfondite durate da maggio 2001 fino a gennaio 2002, e costate 5 milioni di sterline, le oscillazioni furono mitigate con l'aggiunta di smorzatori ad inerzia (a contrasto delle oscillazioni verticali) e idraulici (per quelle orizzontali), e dopo un periodo di prova il ponte venne riaperto il 22 febbraio 2002.\nA partire da allora non si sono avute notizie di altri movimenti anomali del ponte, che venne nuovamente chiuso solo durante la tormenta Kyrill, per timore che la gente potesse essere scaraventata oltre il parapetto dai forti venti."}
{"id": "1262073", "revid": "2091899", "url": "https://it.wikipedia.org/wiki?curid=1262073", "title": "Carta da orientamento", "text": "Per carta da orientamento si intende una carta \"approssimata\", a causa della sfericit\u00e0 della terra, \"ridotta\", avendo rimpicciolito la superficie riprodotta secondo un rapporto o proporzioni fisse, e \"simbolica\", poich\u00e9 le particolarit\u00e0 geografiche vengono riportate sulla carta mediante una simbologia ben precisa, essa rappresenta nei minimi particolari la realt\u00e0, infatti, durante le gare, si devono orientare molti atleti completamente inesperti del luogo. Le carte da orientamento hanno una scala ben precisa (che dipende dalla distanza di gara: sprint, media o lunga e dalla categoria di et\u00e0): solitamente \u00e8 1:10.000 (un centimetro sulla carta corrisponde a 10.000 centimetri sul terreno), per\u00f2 si utilizza la scala 1:5000 per le gare sprint e nelle categorie maggiori la scala 1:15000 per le gare di lunga distanza, nei centri urbani la scala pu\u00f2 essere 1:7500 o 1:5000 indipendentemente dalla lunghezza della gara, con le scale pi\u00f9 piccole i dettagli sulla carta sono stampati pi\u00f9 grandi e le carte sono pi\u00f9 leggibili. La simbologia \u00e8 standard per tutte le carte, essa \u00e8 decisa dall'IOF (Federazione Internazionale di Orientamento); i cartografi prendono come modello questo documento, cio\u00e8 l'ISOM (International specification for orienteering maps).\nInoltre, per riportare sulla carta la terza dimensione, vengono disegnate le curve di livello tipicamente ogni 5 metri di quota del terreno.\nCome tutte le carte topografiche, a prescindere dalla approssimazione, dalla riduzione e dalla simbologia usata, le carte da orientamento devono avere i riferimenti. Questi non sono numeri espressi in un sistema di coordinate ma sono linee verticali che indicano la direzione del nord magnetico. Le carte da orientamento sono infatti le uniche nell'ambito delle carte topografiche che non si allineano con nord geografico o griglie topografiche ma con il nord magnetico. La ragione \u00e8 dettata dal fatto che l'atleta che utilizza la carta usa esclusivamente una bussola durante la gara.\nLa differenza fra carte topografiche e carte da orientamento sta nella simbologia: le carte da orientamento sono convenzionalmente uguali in tutto il mondo, in modo che anche gli atleti che si recano all'estero per praticare l'orientamento possano leggere la carta. Altra differenza sostanziale \u00e8 il fatto che sono del tutto assenti i nomi delle vie. Il bravo orientista dovr\u00e0 cavarsela senza questo aiuto.\nStoria.\nLa prima gara di orientamento fuori dall'ambito militare si svolse il 31 ottobre 1897 a Nordmarka vicino a Oslo in Norvegia. La carta aveva scala 1:30.000 ed era in bianco e nero. Questa per\u00f2 non fu una manifestazione ufficiale, la prima ufficiale si tenne il 25 marzo 1918 in Norvegia. Le prime gare si svolsero proprio nei territori nordici: oltre alla Norvegia l'orientamento si svolse in Svezia ed in Finlandia, in quest'ultima le gare erano di sci orientamento con carte di scale 1:20.000 - 1:40.000. Dopo la seconda guerra mondiale i vari stati europei iniziarono una sistematica rivisione delle carte rappresentanti il territorio nazionale (in Italia grazie all'IGM) e ci\u00f2 risparmi\u00f2 moltissimo lavoro ai cartografi di orienteering. In Finlandia si istitu\u00ec una Commissione cartografica ad hoc, essa standardizz\u00f2 il disegno delle carte. Nel 1969 in Svezia si tenne il primo Campionato Mondiale di orientamento proprio con la nuova simbologia standard. Nonostante tutto le carte degli anni settanta erano radicalmente diverse da quelle odierne, basti pensare che la scala era 1:100.000. Le carte erano cos\u00ec diverse da poter venire considerate normali carte topografiche; la prima vera carta di orientamento disegnata appositamente per una gara fu disegnata da Knut Valstad, egli disegn\u00f2 una carta a colori in scala 1:20.000. Il dettaglio e l'attenzione ai particolari da parte del cartografo form\u00f2 una carta in cui si vedeva la bravura dell'orientista a leggere la carta piuttosto che alla ricerca sul territorio. Anche questa carta per\u00f2 non assomigliava alle carte d'oggi, infatti mancavano le indicazioni sulla tipologia di terreno, fondamentali per portare a termine una gara nel minor tempo possibile. Questo problema fu affrontato da una commissione riunita per lo scopo nella met\u00e0 degli anni sessanta. Da questa commissione ne venne fuori una bozza che ricorda le carte di oggi: bianco per la foresta/bosco ed il giallo per i prati aperti (prima i prati venivano colorati di marrone). La prima ufficializzazione della percorribilit\u00e0 e dei colori fu fatta nel 1969 (ISOM - International Specification Orienteering Maps 1969) al Congresso IOF svoltosi a Doksy (ex Cecoslovacchia). Le scale adottate furono 1:20.000 e 1:15.000. Queste indicazioni vennero utilizzate per i Campionati Mondiali del 1970 svoltisi nell'ex Germania Democratica.\nI simboli individuati all'inizio furono circa un centinaio. Venne creata la seconda norma sui simboli nel 1975 (ISOM 1975) cercando un compromesso tra le richieste dei vari paesi. Due furono le scale delle carte adottate: 1:15.000 e 1:10.000. Si aggiunsero altre tonalit\u00e0 di colore.\nAll'inizio degli anni novanta del secolo passato iniziarono a prodursi mappe digitali con i programmi per computer come il diffusissimo OCAD.\nSimbologia.\nNelle carte da orientamento la simbologia, pur essendo uguale in tutto il mondo, \u00e8 diversa dalle normali carte topografiche, qui di seguito una legenda:\nPercorso di gara e punti di controllo.\nIn cartina fra una lanterna e l'altra c'\u00e8 una linea (rossa/viola) che congiunge i due cerchi, essa \u00e8 una linea immaginaria, non il percorso di gara."}
{"id": "1262075", "revid": "1924342", "url": "https://it.wikipedia.org/wiki?curid=1262075", "title": "Adagio", "text": ""}
{"id": "1262082", "revid": "45927", "url": "https://it.wikipedia.org/wiki?curid=1262082", "title": "Cavaliere (onorificenza)", "text": ""}
{"id": "1262085", "revid": "228587", "url": "https://it.wikipedia.org/wiki?curid=1262085", "title": "Karine Fauconnier", "text": ""}
{"id": "1262086", "revid": "118596797", "url": "https://it.wikipedia.org/wiki?curid=1262086", "title": "Analisi dei cloruri", "text": "L'analisi dei cloruri in soluzione, qualitativa e quantitativa, \u00e8 alla base di molte determinazioni di carattere ambientale, industriale e clinico.\nRiconoscimento qualitativo.\nSaggio del nitrato d'argento.\nAlla soluzione da analizzare viene aggiunta qualche goccia di soluzione di nitrato d'argento; la comparsa di un intorbidamento o di un precipitato bianco caseoso indica la presenza di cloruri.\nPoich\u00e9 altri sali d'argento possono precipitare, si conferma che l'anione \u00e8 un cloruro aggiungendo qualche goccia di ammoniaca in soluzione acquosa diluita: l'intorbidamento (o il precipitato) bianco scompare e la soluzione torna limpida secondo lo reazione\nPer acidificazione con acido nitrico il complesso viene distrutto e la soluzione si intorbida (o precipita) di nuovo.\nGli interferenti principali sono il bromuro e lo ioduro che formano analoghi precipitati di colore giallo.\nSaggio della miscela cromica.\nIn una provetta si inserisce una punta di spatola di sostanza e pochi mL di miscela cromica, si monta un tubo da sviluppo riempito di NaOH e si scalda sul becco Bunsen. Si forma il cloruro di cromile che \u00e8 volatile:\nin ambiente basico si trasforma in cromato:\nla comparsa della colorazione gialla indica la positivit\u00e0 del saggio.\nInterferiscono con il saggio bromuri e fluoruri che hanno un comportamento analogo e nitriti, nitrati e iodati che impediscono il formarsi del cloruro di cromile.\nPotere ossidante del cloro.\nIl saggio viene effettuato ossidando i cloruri a cloro che viene rivelato da un indicatore redox (o-toluidina). In pratica si aggiunge alla soluzione analita acido solforico e alcuni cristalli di KMnO4, per far avvenire la reazione occorre scaldare a bagnomaria. In presenza di cloruri si sviluppa cloro che esce dalla provetta se avvicinando un pezzo di carta da filtro bagnato di indicatore si forma una macchia blu allora il saggio \u00e8 positivo.\nAnalisi quantitativa.\nI principali metodi per dosare quantitativamente lo ione cloruro in soluzione sono basati sulla titolazione con nitrato d'argento. Differiscono tra loro per come viene rilevato il punto finale della reazione.\nTitolazione elettrochimica.\nTra i metodi pi\u00f9 diffusi per rilevare il punto finale della reazione, vi \u00e8 l'utilizzo di un elettrodo d'argento collegato ad un potenziometro. In accordo all'equazione di Nernst il potenziale elettrico registrato dall'elettrodo \u00e8 funzione della concentrazione di ioni Ag+\ndal momento che la concentrazione di argento metallico pu\u00f2 essere approssimata costante. Ci\u00f2 significa che finch\u00e9 nella soluzione sono presenti ioni cloruro liberi, questi sottrarranno all'ambiente gli ioni Ag+ aggiunti durante la titolazione facendoli precipitare come cloruro d'argento, quando tutti gli ioni cloruro saranno precipitati (con la minima eccezione di quelli in soluzione per via del prodotto di solubilit\u00e0 del cloruro d'argento), l'ulteriore aggiunta di nitrato d'argento provocher\u00e0 un brusco aumento del potenziale elettrico registrato dall'elettrodo. Il punto finale sar\u00e0 il punto di tale brusco aumento, rilevato studiando la derivata prima o seconda dell'andamento del potenziale elettrico contro il volume di nitrato d'argento aggiunto al campione.\nOggi il dosaggio del nitrato d'argento, rilevamento del potenziale e del punto finale vengono eseguiti automaticamente da apparecchi titolatori automatici e dal loro software; tali apparecchi consentono anche l'esecuzione in serie di analisi simili in maniera completamente automatizzata.\nArgentometria classica.\nIl titolante viene sgocciolato dalla buretta nella beuta contenente l'analita e il punto di fine titolazione pu\u00f2 essere rivelato principalmente in tre modi (con cui si distinguono i vari tipi di argentometria). Pu\u00f2 essere effettuata una titolazione diretta usando un indicatore di precipitazione che \u00e8 il cromato di potassio oppure uno di adsorbimento (fluoresceina); mentre per la retrotitolazione si utilizzano tiocianato e allume ferrico."}
{"id": "1262089", "revid": "1272592", "url": "https://it.wikipedia.org/wiki?curid=1262089", "title": "Marina (Cagliari)", "text": "La Marina \u00e8 uno dei quattro quartieri storici di Cagliari. I suoi confini sono delimitati a nord dalle mura del Castello, a sud dalla via Roma (oltre la quale si trova il porto), a est dal viale Regina Margherita e ad ovest dal largo Carlo Felice.\nStoria.\nLa Marina venne fondata dai pisani nel XIII secolo come zona destinata ad ospitare magazzini e dimore di quanti lavoravano presso il vicino porto di Cagliari. Denominato inizialmente come \"Lapola\" o \"La Pola\" (termine di significato incerto, il quale forse identificava una banchina o altra parte del porto e poi utilizzato per indicare l'intera area), il quartiere venne cinto da mura e bastioni, riammodernate in seguito dagli spagnoli e demolite a partire dalla seconda met\u00e0 del XIX secolo per far posto ai tre importanti assi viari sopra citati.\nDal XIV secolo, con la dominazione aragonese prima e spagnola in seguito, Marina crebbe come numero di abitanti e assunse sempre di pi\u00f9 la connotazione di quartiere vivamente trafficato e animato da commerci, dove per lo pi\u00f9 dimoravano mercanti e pescatori, e in cui sorsero numerose comunit\u00e0 rappresentanti delle terre e citt\u00e0 con cui vi erano pi\u00f9 stretti rapporti commerciali (ad esempio si ricorda una comunit\u00e0 di siciliani, che faceva capo alla chiesa di Santa Rosalia e quella dei genovesi, facente capo alla chiesa dei Santi Giorgio e Caterina).\nOggi la Marina si presenta come un quartiere carico di storia, che cerca lentamente di trovare il giusto modo per valorizzare le sue bellezze, spesso messe in pericolo dall'incuria e il degrado, nonch\u00e9 dai bombardamenti della seconda guerra mondiale e dalla speculazione edilizia del dopoguerra.\nMonumenti.\nEmergenze archeologiche.\nL'area della Marina era sicuramente abitata in et\u00e0 romana, di cui si trovano testimonianze architettoniche nell'area archeologica presso la chiesa di Sant'Eulalia, dove gli scavi condotti hanno portato alla luce una porzione di strada lastricata e, ai lati, resti di abitazioni.\nNell'area sottostante la cinquecentesca chiesa di Sant'Agostino sono invece presenti resti di ambienti riferibili a un edificio termale.\nChiese e istituti religiosi.\nIl quartiere \u00e8 caratterizzato dalla presenza di numerosi edifici religiosi. Fra i pi\u00f9 antichi si trova la chiesa di Sant'Eulalia, parrocchia collegiata, edificata nella seconda met\u00e0 del XIV secolo in stile gotico - catalano, dedicata alla patrona di Barcellona.\nRilevante dal punto di vista artistico \u00e8 la chiesa di Sant'Agostino, del XVI secolo, una delle poche testimonianze di architettura rinascimentale in Sardegna.\nDegne di nota anche le altre chiese del quartiere: il Santo Sepolcro, Santa Rosalia, che conserva il corpo di San Salvatore da Horta, San Francesco di Paola, Sant'Antonio Abate, la chiesa delle Monache Cappuccine, ora Chiesa della Beata Vergine della Piet\u00e0, dedicata alla Vergine della Piet\u00e0 e la Cappella dell'Asilo della Marina, gi\u00e0 Oratorio della Vergine d'Itria, luogo legato al ricordo della venerabile suor Giuseppina Nicoli.\nLa ex chiesa di Santa Teresa, ubicata in piazzetta Dettori e risalente al XVII secolo, dotata di una bella facciata e un'ampia cupola, ospita oggi l'Auditorium Comunale, mentre l'adiacente ex Casa Professa dei Gesuiti fu la prima sede dello storico Liceo classico \"Dettori\", successivamente del Liceo Classico \"Siotto Pintor\", del Liceo Artistico per essere infine destinata, negli ultimi tempi, a spazio espositivo.\nDella chiesa di Santa Lucia, anch'essa seicentesca, restano solo le macerie in quanto, danneggiata non irrimediabilmente durante i bombardamenti del 1943, venne demolita nel dopoguerra allo scopo di attrezzare l'area a piazza, progetto mai realizzato. Della chiesa distrutta restano oggi le tre cappelle del lato destro, mentre una nuova chiesa dedicata a santa Lucia sorse nel moderno quartiere di San Benedetto.\nI bombardamenti del '43 danneggiarono anche la chiesa dei Santi Giorgio e Caterina dei Genovesi, che sorgeva nella via Manno. Il tempio venne ricostruito, in linee moderne, alla base del colle di Monte Urpinu, nell'omonimo quartiere di cui \u00e8 parrocchia. Al posto della bella chiesa seicentesca, la cui esistenza \u00e8 ricordata da una lapide, nella via Manno sorse il complesso dell'UPIM, attualmente occupato dal locale punto vendita della catena spagnola Zara.\nEdifici ad uso civile.\nEx Ospedale.\nLa Marina vanta tra i suoi edifici quello che fu il primo ospedale di Cagliari, attivo con molta probabilit\u00e0 gi\u00e0 nel XIII secolo. L'ospedale venne costruito, affiancato da una chiesa dedicata a sant'Antonio abate, lungo la strada oggi conosciuta come via Manno. La chiesa, riedificata nel XVIII secolo esiste ancora, collegata da un portico con l'edificio che ospit\u00f2 l'ospedale fino al XIX secolo, quando questo venne trasferito nella nuova sede di Stampace, progettata da Gaetano Cima e ancora oggi in uso. L'ex ospedale della Marina venne riadattato, in parte per ricavarvi abitazioni private, mentre un'altra porzione venne utilizzata come scuola per diversi anni.\nAlberghi storici.\nAnche i primi alberghi della citt\u00e0 furono edificati nella Marina. Nel XIX secolo sorse in via Baylle l\"'Hotel du progres\", cos\u00ec chiamato dal viaggiatore francese Edouard Delessert, che lo fotograf\u00f2 nel 1854. L'hotel, il cui fabbricato, seppur molto rimaneggiato, esiste ancora, ospit\u00f2 nell'aprile del 1838 lo scrittore Honor\u00e9 de Balzac. Nella seconda met\u00e0 dell'Ottocento venne fondato la \"Scala di Ferro\", celebre albergo edificato in stile neogotico sopra lo zoccolo dell'antico bastione di Nostra Signora del Monserrato, nel viale Regina Margherita. Nella struttura alloggiarono importanti ospiti, quali lo scrittore inglese David Herbert Lawrence, Tot\u00f2 e Carlo Levi.\nPalazzata di via Roma.\nNella via Roma si affaccia la nota serie di palazzi porticati, tra i quali si distinguono per imponenza il palazzo de \"La Rinascente\", costruito tra gli anni 1925 - 1930 e il palazzo del Consiglio Regionale, controversa e contestata architettura risalente agli anni ottanta del XX secolo.\nIl Mercato vecchio.\nNel marzo del 1886 venne inaugurato nel largo Carlo Felice il Mercato civico, progettato dall'ingegner Enrico Melis, allievo dell'architetto Cima. Prima di allora il mercato aveva sede, sempre nel largo, in baracche provvisorie. Il mercato, visitato da Lawrence nel 1921 e descritto nella sua opera \"Mare e Sardegna\", era formato da due fabbricati distinti e separati da una strada, oggi detta via del Mercato Vecchio. L'edificio a monte, il principale, constava di un prospetto in cui si distinguevano tre avancorpi in trachite di Serrenti. Dall'avancorpo centrale, tramite un ampio arco trionfale, si accedeva all'interno, coperto da lastre di vetro rette da strutture portanti in ghisa e ferro. L'edificio minore era invece caratterizzato da un bel porticato, sostenuto da colonne doriche che reggevano una trabeazione decorata da metope e triglifi, realizzato in trachite di Serrenti. Il complesso del vecchio mercato venne demolito negli anni cinquanta del XX secolo, quando il comune di Cagliari cedette l'area ad alcune importanti banche, che edificarono, in luogo dello storico monumento, le loro sedi, nei palazzoni che si vedono ancora oggi. Resti del vecchio mercato (trasferito poi nell'attuale sede, nel quartiere San Benedetto) sono, in sito, uno dei tre avancorpi dell'edificio principale e alcune parti delle colonne dell'edificio porticato, poste nella piazza della chiesa della Vergine della Salute, al Poetto.\nVie e piazze.\nI confini del quartiere sono delimitati a sud, est e ovest (a nord il confine sono le mura di castello) da tre importanti vie che, al modo dei boulevard parigini del barone Haussmann, dalla seconda dell'Ottocento sorsero al posto degli ampi spazi lasciati liberi dal graduale smantellamento della cinta fortificata. Nacquero cos\u00ec quelle che ancora oggi sono tra le strade pi\u00f9 trafficate di Cagliari: il largo Carlo Felice, che separa Marina da Stampace, il viale Regina Margherita e soprattutto la via Roma, uno dei salotti della citt\u00e0, oltre la quale si trova il porto.\nDalla via Roma salgono verso la parte alta del quartiere alcune strette viuzze, tra cui la via Barcellona, antica \"Carrer de Barcelona\" e la via Baylle, anticamente \"Carrer de Sanct Leonard\". Parallele alla via Roma sono invece la via Sardegna, l'antica \"Carrer dels Sicilians\", da sempre nota ai Cagliaritani per le numerose trattorie che vi si trovano e che spandono nell'aria l'odore dei tipici piatti a base di pesce, e la via Cavour, detta anticamente \"Carrer de G\u00e9sus\", in sardo \"S'arrug'e G\u00e9sus\", in quanto iniziava dalla Porta di Ges\u00f9, aperta nelle mura orientali (dove oggi si trova il viale Regina Margherita), e che a sua volta prendeva il nome dal vicino convento di Santa Maria di Ges\u00f9, che sorgeva, fino al 1718, nell'area oggi occupata dal complesso della ex Manifattura Tabacchi.\nLa parte alta del quartiere \u00e8 caratterizzata dalla via Manno, isola pedonale in cui si affacciano numerosi negozi, particolarmente di abbigliamento, che ne fanno una delle mete preferite per lo shopping a Cagliari. Anticamente detta \"Carrer de Sanct Anthoni\" ma anche, in sardo, \"S'arrug'e sa Costa\" o semplicemente \"Sa Costa\", la via Manno presenta tra i suoi edifici importanti testimonianze di arte e storia, tra cui la chiesa di Sant'Antonio, con l'imponente cupola, e la casa in cui visse l'architetto Gaetano Cima, come ricorda la targa apposta al numero civico 4."}
{"id": "1262092", "revid": "767487", "url": "https://it.wikipedia.org/wiki?curid=1262092", "title": "Gemini Dream", "text": "Gemini Dream \u00e8 un singolo del 1981 del gruppo rock The Moody Blues, presente nel disco Long Distance Voyager, scritta dal chitarrista Justin Hayward e dal bassista John Lodge.\nHa raggiunto la dodicesima posizione nella Billboard Hot 100 e la #13 nella Mainstream Rock Tracks."}
{"id": "1262097", "revid": "36426", "url": "https://it.wikipedia.org/wiki?curid=1262097", "title": "San Benedetto in Polirone", "text": ""}
{"id": "1262101", "revid": "1442080", "url": "https://it.wikipedia.org/wiki?curid=1262101", "title": "La tempesta (album)", "text": "Tracce.\nTutti i brani sono composti da Meg &amp; Marco Messina\nCollegamenti esterni.\nDal sito della casa discografica NoveNove"}
{"id": "1262103", "revid": "1534511", "url": "https://it.wikipedia.org/wiki?curid=1262103", "title": "Arma radiologica", "text": "Le armi radiologiche sono delle armi progettate per spargere materiale radioattivo con l'intento di incapacitare, uccidere e causare danni a un territorio o a una popolazione (es. citt\u00e0 o nazione). Sono conosciute anche come bombe sporche poich\u00e9 non sono vere e proprie armi nucleari e non hanno lo stesso potenziale distruttivo. Usano invece esplosivi convenzionali per spargere materiale radioattivo, spesso scorie radioattive delle centrali nucleari o rifiuti radioattivi di origine ospedaliera. Si parla di guerra radiologica o \"guerra radioattiva\" per indicare l'uso militare di armi radiologiche in un conflitto.\nStoria.\nStoricamente, il primo riferimento ad armi radiologiche \u00e8 in un memo del 1943 di Leslie Groves, del Progetto Manhattan. In relazione ad un rapporto intitolato \"Use of Radioactive Materials as a Military Weapon\", il memo affermava che:\n \nUtilizzo.\n\u00c8 stato ipotizzato che questo tipo di arma possa essere impiegata da gruppi terroristici per provocare panico e vittime in aree densamente popolate, oppure per rendere inutilizzabili dei territori per lunghi periodi, a meno di non effettuare bonifiche molto costose. L'efficacia di una tale arma dipende molto dalla qualit\u00e0 della fonte di radiazioni utilizzata. In particolare gli effetti sono influenzati da fattori come: energia e tipo di radiazioni, tempo di dimezzamento, dimensione dell'esplosione, disponibilit\u00e0, protezioni, trasportabilit\u00e0 e caratteristiche ambientali.\nUn possibile modo per disperdere del materiale radioattivo consiste nell'uso di una cosiddetta \"bomba sporca\", costituita da materiale radioattivo che viene disperso tramite l'uso di esplosivo convenzionale. Le bombe sporche non fanno parte delle armi nucleari, che invece usano una fissione nucleare a catena innescata da una massa critica di materiale fissile o dalla fusione di atomi leggeri come l'idrogeno. Laddove le armi nucleari creano grandi perdite immediatamente dopo l'esplosione, le bombe sporche provocano subito dopo l'esplosione quantit\u00e0 minime di vittime. Alcuni tipi di bombe all'idrogeno possono per\u00f2 venire arricchite con materiale radioattivo pesante, combinando gli effetti devastanti dell'arma nucleare con gli effetti nocivi dell'arma radiologica; tale materiale, infatti, pur non prendendo parte alla reazione e quindi non contribuendo al potere detonante, aumenta sensibilmente la biotossicit\u00e0 della bomba contribuendo a generare un fallout pi\u00f9 radioattivo.\nLe armi radiologiche non si affidano dunque ad un ordigno particolare, ma possono anche disperdere il materiale radioattivo attraverso la catena alimentare o l'acqua. Questi metodi, che sono molto efficaci, pongono tuttavia gli stessi problemi che si presentano nell'uso delle armi chimiche.\nI radionuclidi che rappresentano un maggiore pericolo sono:\nTerrorismo nucleare.\nAttualmente esiste un dibattito riguardante la possibilit\u00e0 e la convenienza per i terroristi di utilizzare un'arma del genere. Molti esperti credono che una bomba sporca del tipo che i terroristi pi\u00f9 probabilmente potrebbero costruire danneggerebbe solo alcune centinaia di persone e non sarebbe molto pi\u00f9 letale rispetto ad un'arma convenzionale o una chimica. D'altra parte poche sarebbero le vittime risultanti dall'esplosione iniziale, perch\u00e9 i materiali emettitori di raggi alfa e beta devono essere inalati o ingeriti per danneggiare profondamente il corpo umano (altrimenti il danno si limita quasi soltanto alla pelle).\nIl materiale emettitore di raggi gamma \u00e8 cos\u00ec radioattivo (cosa che lo rende rilevabile) che non pu\u00f2 essere trasportato e dispiegato senza avvolgerlo con una quantit\u00e0 considerevole di materiale (piombo) che faccia da scudo ai raggi, fatto che renderebbe molto pesante l'ordigno, non trasportabile in aereo, e molto pesante all'interno di un'auto. Inoltre, prima dell'esplosione il materiale schermante dovr\u00e0 essere rimosso, a meno che lo scudo sia rimosso poco prima della detonazione. Inoltre, \u00e8 improbabile la possibilit\u00e0 che i terroristi trasformino la sostanza radioattiva in un gas oppure un aerosol radioattivo senza un complesso lavoro chimico per ottenere lo scopo. Nonostante questo, disponendo ad esempio di polvere di uranio impoverito metallico, e combinandolo in una bomba con elementi in fosforo, il tutto contenuto entro tubi pieni di benzina, facendo detonare dell'esplosivo attorno ad una bombola di ossigeno in pressione circondata dal materiale, si otterrebbe una deflagrazione fortissima e caldissima, che spargerebbe il materiale radioattivo in fiamme per molti ettari.\nL'effetto dominante sarebbe un danno morale ed economico a causa del panico causato da un tale incidente. D'altra parte, alcuni medici pensano che il danno biologico, quantizzabile in morti e feriti possa essere molto pi\u00f9 severo. Questo \u00e8 il parere di Peter D. Zimmerman (King's College London) che riesaminarono l'incidente di Goi\u00e2nia, in qualche modo comparabile, e lo resero noto al pubblico in una fiction prodotta dalla BBC, trasmessa negli Stati Uniti d'America dalla PBS. Questo programma mostrava come l'utilizzo di una schermatura possa essere utilizzato per minimizzare il rischio di essere scoperti.\nUsi militari.\nQuesto tipo di arma \u00e8 largamente considerata come inefficace militarmente per una nazione e molto difficilmente verrebbe utilizzata dalle forze armate. Infatti, l'uso di una tale arma \u00e8 inutile per una forza di occupazione, poich\u00e9 renderebbe inabitabile l'area e rallenterebbe l'avanzata dell'esercito. Inoltre, analogamente alle armi biologiche, queste armi potrebbero impiegare giorni per iniziare ad agire sulle forze nemiche, e darebbero al nemico il tempo di contrattaccare."}
{"id": "1262107", "revid": "44516", "url": "https://it.wikipedia.org/wiki?curid=1262107", "title": "Challenger of record", "text": ""}
{"id": "1262108", "revid": "10164551", "url": "https://it.wikipedia.org/wiki?curid=1262108", "title": "Bomba sporca", "text": ""}
{"id": "1262110", "revid": "1008732", "url": "https://it.wikipedia.org/wiki?curid=1262110", "title": "NGC 157", "text": "NGC 157 \u00e8 una galassia nella costellazione della Balena.\nSi presenta in un telescopio rifrattore come una macchia chiara posta 3,5 gradi ad est della stella . La grande luminosit\u00e0 del suo bulbo centrale non consente di notare facilmente la barra che caratterizza le spirali della sua classe, la quale classe risulta evidente anche nella forma dei suoi bracci. In particolare il braccio a sud \u00e8 quello dalla forma pi\u00f9 irregolare, che si apre verso l'esterno, forse a causa dell'interazione con un'altra galassia. Dista dalla Via Lattea 55 milioni di anni-luce."}
{"id": "1262111", "revid": "339392", "url": "https://it.wikipedia.org/wiki?curid=1262111", "title": "Guojia jindu weiyuanhui", "text": ""}
{"id": "1262112", "revid": "322321", "url": "https://it.wikipedia.org/wiki?curid=1262112", "title": "Argenta", "text": "Argenta (\"Arz\u00e8nta\" in dialetto argentano) \u00e8 un comune italiano di abitanti della provincia di Ferrara in Emilia-Romagna. Fa parte dell'Unione dei comuni Valli e Delizie.\nGeografia fisica.\nArgenta sorge sulla sponda sinistra del fiume Reno, a 33 km a sud-est di Ferrara. Il territorio comunale, esteso lungo tutta la fascia sud-orientale della provincia di Ferrara, al confine con la citt\u00e0 metropolitana di Bologna e la provincia di Ravenna, \u00e8 attraversato da numerosi fiumi o specchi d'acqua come il succitato Reno, le valli di Campotto e le valli di Comacchio.\nStoria.\nAntichit\u00e0.\nNacque probabilmente in epoca romana anche se la tradizione ne lega la fondazione al vescovo Esuperanzio di Ravenna nel periodo compreso tra il 425 e il 430 lungo la sponda destra del fiume Po, proprio nei pressi della pieve di San Giorgio, il pi\u00f9 antico luogo di culto della zona, a circa un chilometro di distanza dal centro abitato recente. Poco dopo la sua fondazione, secondo lo storico locale Camillo Laderchi, il territorio venne donato dall'imperatore bizantino Giustiniano I al vescovo di Ravenna Agnello dopo aver sottratto quelle terre agli Ostrogoti sconfitti in battaglia nel 540.\nMedioevo.\nNel 603 Argenta venne fortificata dall'esarca bizantino Smaragdo e in seguito la cittadina fu trasferita sulla riva sinistra del Po. Tale scelta permise alla citt\u00e0 di assumere un ruolo importante come nodo di collegamento tra il ferrarese e il ravennate. In tale situazione tra il XII e il XIV secolo fu oggetto di lunghe contese tra il vescovato di Ravenna e la signoria degli Este e questo facilit\u00f2 la sua indipendenza anche se rimase culturalmente legata ad entrambi i territori. Durante uno di questi conflitti fra Ferrara e Ravenna, nel 1200, il borgo fu attaccato da un esercito composto da soldati ferraresi e mercenari modenesi e veronesi, che la devastarono ed incendiarono. Gran parte degli abitanti furono imprigionati nelle carceri di Ferrara dove in molti morirono. Gli assalitori spezzarono le catene che chiudevano il Po e le portarono a Ferrara, dove furono esposte in segno di trionfo nella Cattedrale di San Giorgio. Uno dei comandanti ferraresi fu Alessandro Giocoli e la moglie Livia avrebbe organizzato e inviato nuove truppe in aiuto. Dopo la conquista Albertino Giocoli fu nominato governatore e Argenta fu feudo dei Giocoli che ne ebbero la signoria nel 1223.\nNel 1295 vi si tenne un convegno che riun\u00ec tutti i capi ghibellini della Romagna. Capitano generale fu acclamato Scarpetta Ordelaffi, signore di Forl\u00ec che inizi\u00f2 le operazioni contro gli eserciti pontifici, procurandosi la scomunica per s\u00e9 e per i suoi familiari.\nL'8 marzo 1333 Argenta fu ceduta dall'arcidiocesi di Ravenna agli Este, entrando a far parte della signoria sino alla devoluzione di Ferrara.\nEt\u00e0 moderna.\nDal 1598 Argenta venne controllata direttamente dallo Stato Pontificio entrando cos\u00ec nella Legazione di Ferrara.\nNel 1624 venne colpita dal terremoto e la tradizione vuole che il sisma abbia risparmiato il Santuario della Celletta consacrato proprio in quell'anno e poco distante dal centro cittadino. Tutte le altre chiese, compreso il duomo, furono duramente colpite. Nella seconda met\u00e0 del XVIII secolo vivevano in paese poco pi\u00f9 di abitanti.\nDal XIX secolo.\nDurante i moti del 1830-1831, che coinvolsero diverse cittadine emiliane e romagnole, anche Argenta insorse contro la dominazione pontificia e nel 1849 si sollev\u00f2 nuovamente. In seguito alle vittorie franco-piemontesi della seconda guerra d'indipendenza italiana e al crollo dei vari ducati emiliani, il 14 giugno 1859 l'amministrazione pontificia lasci\u00f2 il territorio e i liberali di Argenta innalzarono il Tricolore italiano.\nNel 1883 fu raggiunta dalla ferrovia Ferrara-Rimini e sei anni pi\u00f9 tardi venne ultimato anche il collegamento ferroviario con Ravenna. Sul finire del XIX secolo il territorio versava in condizioni economiche drammatiche a causa dell'irrisolta questione agraria, delle mancate bonifiche e dell'isolamento che fu solo parzialmente ridotto dall'arrivo della ferrovia. Con l'ascesa del fascismo fu teatro di due violenti fatti di sangue. Il 17 aprile 1921 fu occupata dagli squadristi di Italo Balbo. Questi, dopo aver costretto il sindaco Zardi a bere olio di ricino, fecero firmare a tutta l'amministrazione comunale socialista le dimissioni. Il 7 maggio successivo l'ex consigliere comunale e sindacalista Natale Gaiba fu ucciso da un gruppo di fascisti del luogo. Il 23 agosto 1923 il parroco don Giovanni Minzoni, uno dei pochi argentani a ribellarsi e a denunciare le violenze fasciste, fu ucciso a bastonate da un gruppo di squadristi.\nDurante la seconda guerra mondiale, il territorio argentano fu teatro di numerosi episodi bellici. L'8 settembre 1944 i tedeschi, dietro indicazione dei locali vertici del Partito Fascista Repubblicano, prelevarono un gruppo di uomini per una rappresaglia. Cinque furono fucilati presso il ponte della Bastia ed altri cinque furono fucilati a Filo. Nell'inverno 1944-1945, con l'arresto dell'avanzata alleata lungo la linea Gotica, Argenta divenne un obbiettivo militare di primaria importanza. Le valli di Campotto (a ovest) e quelle di Comacchio (a est) costituirono l'unico passaggio per raggiungere Ferrara ed il Veneto. La piccola porzione di territorio racchiusa tra Argenta e le frazioni di Bando e Longastrino fu ribattezzata negli ambienti militari alleati \"Argenta Gap\". Quando gli Alleati scatenarono l'offensiva della primavera 1945 Argenta fu duramente colpita dai britannici l'11 aprile. Il giorno seguente il centro abitato venne pressoch\u00e9 raso al suolo da un violentissimo bombardamento alleato. Venne liberata il 18 aprile 1945 dalle truppe dell'VIII Armata britannica. Nei pressi dell'abitato si trova il cimitero dove riposano i caduti britannici e del Commonwealth: l'Argenta Gap War Cemetery.\nNel secondo dopoguerra il centro cittadino fu interamente ricostruito secondo i canoni urbanistici moderni.\nSimboli.\nLo stemma civico \u00e8 stato approvato con decreto del Presidente del Consiglio dei Ministri del 25 aprile 1957.\nNello scudo \u00e8 rappresentata la torre sulla frontiera tra i territori di Ferrara e di Ravenna, attestata gi\u00e0 in documento del 5 giugno 1093, come parte di un importante sistema di fortificazioni edificato ad Argenta dall'antipapa Guiberto.\nOnorificenze.\nPer atti di abnegazione, per i sacrifici della sua popolazione e per la sua attivit\u00e0 nella lotta partigiana durante la seconda guerra mondiale, il comune di Argenta ha ottenuto le seguenti onorificenze:\nSociet\u00e0.\nLingue e dialetti.\nAccanto alla lingua italiana, sono diffusi anche l'emiliano e il romagnolo. La ragguardevole estensione del territorio comunale, situato al confine tra tre province, ne comporta una complessa tripartizione dialettale. Si parlano infatti:\nIstituzioni, enti e associazioni.\nOspedale Mazzolani\u2013Vandini.\nL'Ospedale Mazzolani\u2013Vandini \u00e8 la struttura ospedaliera principale di Argenta ed appartiene al gruppo dei quattro nosocomi pubblici della provincia di Ferrara. Tra questi l'Arcispedale Sant'Anna di Ferrara \u00e8 l'ospedale centrale ed ha il ruolo di capofila, mentre il Mazzolani\u2013Vandini, coi suoi 13 tra reparti e poliambulatori, \u00e8 uno dei nosocomi periferici.\nCultura.\nIstruzione.\nMusei.\nAd Argenta sono presenti i seguenti musei:\nGeografia antropica.\nFrazioni.\nAnita, Bando, Benvignante, Boccaleone, Campotto, Consandolo, Filo, Longastrino, Ospital Monacale, San Biagio, San Nicol\u00f2, Santa Maria Codifiume, Traghetto.\nEsistono poi altre localit\u00e0 abbastanza note pur non essendo frazioni, Case Selvatiche e Molino di Filo (nei pressi di Filo), Menate (nei pressi di Longastrino) e La Fiorana (vicino a Bando).\nConsandolo.\nConsandolo \u00e8 una frazione con una popolazione di circa 2.350 abitanti ed \u00e8 sulla strada statale 16 Adriatica. Il suo nome deriva da \"Sandalo\", un ramo del Po di Volano navigabile nel X e XI secolo. Il corso d'acqua si diramava dalla destra del fiume e scorreva verso sud fino a sfociare nel Po di Primaro.\nVicino alla confluenza nacque l'insediamento di \"Caput Sandali\". \u00c8 presente la torre di guardia di cui si ha memoria dal X secolo, ora usata in funzione di campanile. Il percorso del Sandalo \u00e8 riconoscibile dal tracciato della strada provinciale 29 (Codrea - Portomaggiore), che lo ripercorre quasi esattamente.\nInfrastrutture e trasporti.\nStrade.\nIl comune di Argenta \u00e8 attraversato interamente dalla strada statale 16 Adriatica che la collega direttamente a Ferrara e a Ravenna.\nFerrovie.\nArgenta \u00e8 servita da una fermata ferroviaria lungo la linea Ferrara-Ravenna-Rimini.\nAnche la frazione di San Biagio \u00e8 dotata di una propria fermata, posta sulla medesima ferrovia. La frazione di Consandolo \u00e8 invece dotata di una fermata ferroviaria, ma sulla Bologna\u2013Portomaggiore, gestita dalle Ferrovie Emilia Romagna (FER).\nSport.\nSociet\u00e0 sportive.\nArgenta \u00e8 sede di societ\u00e0 sportive, coinvolte in campionati regionali e competizioni nazionali:"}
{"id": "1262113", "revid": "1543377", "url": "https://it.wikipedia.org/wiki?curid=1262113", "title": "Oriana Fallaci intervista Oriana Fallaci", "text": "Oriana Fallaci intervista Oriana Fallaci \u00e8 un libro di auto-intervista scritto da Oriana Fallaci ed edito da Rizzoli nell'agosto 2004. Il volume era vendibile esclusivamente in abbinamento al \"Corriere della Sera\"; in circa 3 mesi ne furono vendute pi\u00f9 di 800.000 copie."}
{"id": "1262119", "revid": "125278942", "url": "https://it.wikipedia.org/wiki?curid=1262119", "title": "R101 (dirigibile)", "text": "L'R101 fu un dirigibile rigido britannico per il trasporto passeggeri costruito nei cantieri della Royal Airship Works tra il 1926 e il 1930. Rimase distrutto in seguito ad un urto con una collina nei pressi di Beauvais, Francia, il 5 ottobre 1930, durante un volo Londra-Karachi.\nAssieme all'R100, costruito dall'azienda aeronautica Vickers che operava nel settore degli armamenti, l'R101 costituiva uno dei due prototipi per una nuova flotta di dirigibili, adattabili anche per scopi bellici e con un volume di ben , che il governo inglese progettava di costruire.\nPrimi voli e modifiche.\nIl design dell'R101, che superava per dimensioni il dirigibile tedesco LZ 127 \"Graf Zeppelin\", rappresentava un progetto radicalmente innovativo, in particolare per la struttura aerodinamica. Ma gi\u00e0 dal suo primo volo, compiuto il 14 ottobre 1929, apparve evidente come l'R101 non disponesse di una spinta sufficiente per servire come aeronave commerciale, il carico utile era di sole 35 tonnellate, contro le 60 previste dal progetto. Vennero quindi effettuate alcune modifiche nella struttura, rimuovendo parte della struttura di ancoraggio delle celle di gas per consentire di aumentare il gas contenuto nelle celle stesse portandolo da 138.575 m3 a 141.542 m3.\nAnche con queste modifiche la spinta venne ritenuta insufficiente. Per questo motivo, il dirigibile venne sottoposto ad una radicale modifica, allungandolo a mezza nave per inserire un'altra cella per il gas e portare cos\u00ec il volume complessivo a 156.020 m3.\nRestavano per\u00f2 alcuni problemi relativi alla scarsa manovrabilit\u00e0 a causa delle ridotte dimensioni dei timoni di coda.\nNonostante questi problemi venne deciso comunque di effettuare un volo transcontinentale, in quanto il progetto rivale, l'R100, nel luglio 1930 aveva gi\u00e0 effettuato una trasvolata in Canada.\nIl disastro dell'R101.\nL'aeromobile decoll\u00f2 il 4 ottobre 1930 dagli hangar dei Royal Airship Works di Cardington, in Inghilterra, per un volo inaugurale che avrebbe dovuto concludersi nella citt\u00e0 di Karachi, nell'odierno Pakistan (all'epoca facente parte dell'India britannica), ma che si interruppe nel nord della Francia dove avvenne l'incidente.\nL'apparecchio, in seguito ad una perdita di quota, urt\u00f2 una collina nelle vicinanze dell'abitato francese di Beauvais, non distante da Parigi, incendiandosi. Il forte vento aveva, infatti, parzialmente scoperchiato la copertura superiore causando la rottura di una delle celle del gas. Lo schianto avvenne a bassa velocit\u00e0 (20 km/h), ma innesc\u00f2 la combustione dell'idrogeno e l'incendio si diffuse rapidamente a tutta l'aeronave. Il numero delle vittime fu di 48 morti (46 deceduti nello schianto, 2 in ospedale) su un totale, tra equipaggio e passeggeri, di 54 persone.\nLa fine del programma britannico.\nIl disastro dell'R101 comport\u00f2 l'immediato abbandono del programma dirigibilistico britannico: anche l'R100, nonostante il migliore design e la buona riuscita del volo inaugurale transatlantico nel luglio 1930 quando aveva raggiunto il Canada, venne demolito e rottamato nel 1931 assieme ai resti dell'R101.\nL'incidente indusse anche i costruttori di dirigibili tedeschi a riconsiderare seriamente la sicurezza dell'idrogeno: le officine Zeppelin progettarono inizialmente l'LZ 129 Hindenburg per utilizzare un gas non infiammabile, l'elio, anche se le circostanze comportarono poi la necessit\u00e0 di utilizzare l'idrogeno anche per questo dirigibile, con le tragiche conseguenze del disastro del 6 maggio 1937.\nOmaggi.\nLa vicenda dell'R101 \u00e8 rievocata nel brano \"Empire of the Clouds\" degli Iron Maiden, pubblicato nel 2015 nel loro album \"The Book of Souls\". La storia dell'R101 \u00e8 anche raccontata, in forma rivisitata, nell'audiodramma Storm Warning del 2001, ambientato nell'universo immaginario di Doctor Who, con protagonista l'Ottavo Dottore."}
{"id": "1262120", "revid": "767487", "url": "https://it.wikipedia.org/wiki?curid=1262120", "title": "Salvatore Giunta (calciatore)", "text": "Carriera.\nGiocatore.\nClub.\nCresciuto nelle giovanili del Milan, Giunta ha esordito in Serie A, a 18 anni non ancora compiuti, il 31 marzo 1985, nella partita di campionato Milan-, vinta dai rossoneri per 2-0. Rest\u00f2 comunque in panchina nel prosieguo della stagione, e in estate venne ceduto.\nDopo un breve periodo trascorso nella nella stagione 1985-1986 in Serie B, ebbe un triennio al , dove gioc\u00f2 dal 1986 al 1990. In particolar modo, fu protagonista della salvezza della squadra lariana nella stagione 1987-1988, quando inanell\u00f2 5 reti nelle ultime partite di campionato, che permisero alla squadra di non retrocedere. Successivamente, dopo la retrocessione in Serie C1 del Como, nel 1990 pass\u00f2 al Brescia, dove cambio il proprio ruolo da seconda punta a centrocampista e gioc\u00f2 tra Serie A e Serie B fino al 1996.\nOrmai trentenne, Giunta trascorse nelle serie inferiori l'ultima parte della sua carriera (un anno anche nella seconda serie francese), conclusasi nel 2002 con la Sangiovannese, nel girone A della Serie C2, e perdendo proprio in quell'anno la finale play-off contro la Pro Patria.\nNazionale.\nGiunta ha disputato 5 gare, segnando una rete, nella Nazionale di calcio italiana Under-21, con cui esord\u00ec il 12 novembre 1986 nell'incontro Italia-Austria (0-0).\nAllenatore.\nNella stagione 2007-2008 \u00e8 stato allenatore delle giovanili del Brescia. Dal Settembre 2008 allena il Suzzara Calcio, squadra del girone D della Serie D. Con l'avvento sulla panchina del Crotone di Eugenio Corini, assume l'incarico di allenatore in seconda della societ\u00e0 calabrese, seguendolo poi a Frosinone sempre nel ruolo di vice. Nel 2013 \u00e8 stato l'allenatore del Mutual Uruguaya A-Net, una selezione di giocatori under 19 uruguayani, al Torneo di Viareggio.\nNella stagione 2013-2014 \u00e8 subentrato nel corso del campionato ad Alessio Tacchinardi alla guida della Pergolettese, formazione di Lega Pro Seconda Divisione, venendo esonerato il 16 febbraio 2014 dopo la sconfitta contro il Mantova. Il 21 gennaio 2015 gli viene affidata la panchina della prima squadra del Brescia come tutor di Javorcic. Tre giorni dopo al debutto perde per 4-2 contro il Livorno mentre vince la sua prima e unica partita il 31 gennaio contro l'Entella per 3-0. Dopo altre due sconfitte la nuova propriet\u00e0 del Brescia sostituisce Giunta e Javorcic con Alessandro Calori Dal settembre 2015 \u00e8 uno dei principali osservatori del ChievoVerona in giro per il mondo dimostrando grande competenza nella ricerca di nuovi giocatori."}
{"id": "1262123", "revid": "106456", "url": "https://it.wikipedia.org/wiki?curid=1262123", "title": "Wilma Montesi", "text": ""}
{"id": "1262132", "revid": "124566857", "url": "https://it.wikipedia.org/wiki?curid=1262132", "title": "Senza catene/Diverso dagli altri", "text": "Senza catene/Diverso dagli altri \u00e8 un 45 giri della cantante italiana Iva Zanicchi, pubblicato nel 1968.\nTracce.\nLato A\nLato B"}
{"id": "1262134", "revid": "125350381", "url": "https://it.wikipedia.org/wiki?curid=1262134", "title": "Centro-sinistra &quot;organico&quot;", "text": "Il centro-sinistra \"organico\" designa la coalizione programmatica di governo formata negli anni sessanta fra Democrazia Cristiana e Partito Socialista Italiano. L'aggettivo \"organico\" \u00e8 stato aggiunto per distinguere questa formula politica da quella precedente dei primissimi anni Sessanta, che vedeva i socialisti in appoggio esterno al governo senza farne organicamente parte con propri ministri.\nNascita e crisi.\nLa rivolta d'Ungheria del 1956 aveva raffreddato i rapporti fra comunisti e socialisti, favorendo il dialogo fra questi ultimi e i democristiani anche per scongiurare i tentativi durante la III legislatura, in particolare nel 1960, di creare maggioranze di centro-destra. In seguito alle elezioni amministrative del 1960, si crearono i primi storici accordi locali far DC e PSI, tra cui spicc\u00f2 quello per la scelta del Sindaco di Milano. Testata nei comuni e nelle province, l'intesa poteva ora allargarsi a livello nazionale.\nNel 1962 prende corpo il governo tripartito presieduto da Amintore Fanfani, con la partecipazione di DC, PSDI e PRI, con l'astensione benevola del PSI. Questo governo, pur non potendolo definire di centro-sinistra vero e proprio, ha una dinamica riformatrice molto maggiore dello stesso centro-sinistra organico ed attua una serie di riforme fra cui spicca l'istituzione della scuola media unica obbligatoria, la nazionalizzazione delle industrie elettriche con la istituzione dell'ENEL e l'istituzione della cedolare d'acconto.\nIl 4 dicembre del 1963 Aldo Moro compone il primo governo di centro-sinistra con la partecipazione attiva dei socialisti: nasce cos\u00ec il \"Centro-sinistra organico\" formato appunto dalla Democrazia Cristiana alleata con il PSDI, con il PRI ed anche con il PSI. L'esecutivo prevede i socialisti Pietro Nenni come vicepresidente del Consiglio, Antonio Giolitti ministro del Bilancio, Giovanni Pieraccini a capo del dicastero dei Lavori Pubblici, Giacomo Mancini alla Sanit\u00e0 e Achille Corona al Turismo e Spettacolo. Nell'estate del 1964 la formula di centro-sinistra andava in crisi ed a giocare un ruolo fondamentale nella evoluzione di quella stessa crisi contribuirono anche fattori esterni al governo e ai partiti: tra cui il pi\u00f9 importante fu senz'altro il Piano Solo del generale Giovanni De Lorenzo. Ciononostante Moro guida tre governi riproponendo la stessa coalizione di governo.\nNel 1968 cade il terzo governo Moro e ci\u00f2 provoca l'agonia del centro-sinistra: il 24 giugno dello stesso anno Giovanni Leone forma il suo secondo governo in cui rispolvera la formula del monocolore democristiano.\nDi nuovo al governo.\nLa riunificazione fra PSI e PSDI nel Partito Socialista Unificato trasforma per\u00f2 anche coloro che provenivano dal PSI in militanti di fatto socialdemocratici, con una chiara vocazione riformista e governativa. Ci\u00f2 spinge la DC a creare una nuova formula di centro-sinistra fondata sul perno cattolico-popolare della DC e su quello socialdemocratico del PSU: si tratt\u00f2 quindi di una formula di centro-sinistra pi\u00f9 rassicurante per l'elettorato moderato.\nCiononostante il centro-sinistra entra in crisi dopo le elezioni politiche del 1968 e gi\u00e0 nel 1969 il PSU si spacca nuovamente in due gruppi che poi rifonderanno il PSI ed il PSDI. Nel frattempo il governo Leone II era gi\u00e0 caduto e Mariano Rumor ebbe l'opportunit\u00e0 di guidare tre governi, di cui il primo ed il terzo optarono per la scelta del centro-sinistra organico.\nNel 1970 il centro-sinistra sembra avere una nuova spinta propulsiva:\nAlla fine degli anni Sessanta si hanno forti agitazioni sindacali, il cosiddetto Autunno caldo (1969), unite alla forte contestazione studentesca (del 1968). La strategia della tensione fu probabilmente l'evento pi\u00f9 insidioso che la Repubblica dovette affrontare, assieme a tentativi d'involuzione autoritaria come il tentativo di golpe del principe Junio Valerio Borghese.\nNel 1974, dopo due governi Rumor di centro-sinistra organico, Aldo Moro si pone alla guida di un esecutivo che sconfessa la formula politica attuata per primo proprio da lui: infatti, il quinto governo Moro vede non solo i socialisti, ma anche socialdemocratici e repubblicani all'opposizione.\nLa \"trasformazione\" in Pentapartito.\nIl centro-sinistra entra in crisi definitivamente nel 1976 quando ha inizio l'esperienza della unit\u00e0 nazionale con il progressivo coinvolgimento del Partito Comunista Italiano nelle maggioranze parlamentari (Compromesso storico). Il PSI torn\u00f2 a far parte della compagine governativa nel 1980 col secondo governo Cossiga, dal quale restarono per\u00f2 esclusi i socialdemocratici. L'ultimo governo di centro-sinistra organico fu il governo Forlani, ma esso dur\u00f2 meno di un anno.\nSuccessivamente la formula di centro-sinistra organico fu soppiantata dal Pentapartito, che prevedeva la vecchia compagine maggioritaria al governo (Democrazia Cristiana, Partito Socialista Italiano, Partito Socialista Democratico Italiano, Partito Repubblicano Italiano) con l'aggiunta del Partito Liberale Italiano. Il Pentapartito fece il suo esordio nel primo governo Spadolini (primo esecutivo a guida non democristiana della storia d'Italia) e, tra alti e bassi, fu decisivo nella storia politica dell'Italia fino all'inchiesta Mani Pulite ed il crollo della Prima Repubblica."}
{"id": "1262137", "revid": "486946", "url": "https://it.wikipedia.org/wiki?curid=1262137", "title": "Legge sul divorzio", "text": ""}
{"id": "1262142", "revid": "2195284", "url": "https://it.wikipedia.org/wiki?curid=1262142", "title": "Facolt\u00e0 valdese di teologia", "text": "La Facolt\u00e0 valdese di teologia \u00e8 il pi\u00f9 antico e prestigioso istituto di preparazione teologica protestante in Italia. Inizi\u00f2 i propri corsi nel 1855 a Torre Pellice (Torino) con due professori e due studenti. Dopo alcuni anni di presenza a Firenze, attualmente la Facolt\u00e0 \u00e8, dal 1922, presente a Roma, in via Pietro Cossa, 42, nei pressi di Piazza Cavour. Oggi \u00e8 il maggior punto di riferimento teologico e culturale protestante in Italia. L'attuale decano \u00e8 il professore ordinario di Storia della Chiesa Lothar Vogel mentre il Vicedecano \u00e8 il professore ordinario di Nuovo Testamento Eric Noffke.\nDall'adesione dei valdesi alla Riforma protestante (Sinodo di Chanforan \u2013 1532) fino alla loro emancipazione (Lettere Patenti \u2013 1848), la formazione dei pastori valdesi dovette avvenire all'estero, principalmente a Ginevra, Losanna e Basilea. Ottenuti i diritti civili, i valdesi \u2013 confinati nelle loro valli \u2013 decisero senza indugio di rivolgere la loro predicazione al resto d'Italia che, in quegli anni, si andava unificando. Fu proprio questa prospettiva missionaria che fece nascere l'esigenza di una istituzione italiana per la formazione dei pastori.\nLa Scuola teologica valdese.\nTorre Pellice 1855-1861.\nLa Scuola teologica valdese venne istituita a Torre Pellice, nel cuore delle valli valdesi, dove rimase fino al 1861. Ci\u00f2, forse in contraddizione con le intenzioni missionarie, avvenne soprattutto con il fine di radicare la nuova istituzione nel proprio contesto. Nel resto d'Italia la presenza valdese era ancora scarsa e si ritenne prudente che la Facolt\u00e0 si sviluppasse in un ambiente vitale solidale e coeso. Gi\u00e0 nelle discussioni sinodali che precedettero la sua istituzione, comunque, si levarono voci che premevano affinch\u00e9 come sede della Facolt\u00e0 si scegliesse Torino \u2013 a quel tempo capitale d'Italia \u2013 e che giudicavano la scelta di Torre Pellice eccessivamente prudente sul piano missionario e rischiosamente svantaggiosa su quello scientifico. Gi\u00e0 in questo periodo, infatti, si prefigurava una scuola teologica che sapesse mantenere una sana dialettica tra il radicamento ecclesiastico necessario ad una istituzione di formazione dei pastori e le esigenze accademiche dello studio fondato sulla libera ricerca scientifica.\nFirenze 1861-1922.\nNel 1861 la Scuola teologica valdese venne trasferita a Firenze, dove rimase fino al 1922. Firenze era una citt\u00e0 con una numerosa e variegata presenza protestante ed anche se gli scopi originari della Facolt\u00e0 rimasero gli stessi (la formazione dei pastori e la ricerca scientifica), certamente il nuovo contesto impose nuovi approcci. Sotto l'influsso del Risveglio, i docenti ritennero il loro compito essere pi\u00f9 diretto all'evangelizzazione che all'attivit\u00e0 scientifica. Va precisato per\u00f2 che l'obiettivo formativo era \u201c\u2026 \"un pastorato serio, colto, spirituale e coscienzioso\".\u201d A Firenze insegnarono fra gli altri Giovanni Luzzi (1856-1948), autore della traduzione biblica in uso nelle chiese evangeliche per quasi tutto il XX secolo e Paolo Geymonat (1827-1907).\nLa Facolt\u00e0 valdese di teologia a Roma (1922).\nNel 1922 la Facolt\u00e0 valdese di teologia venne trasferita a Roma, nell'edificio che occupa attualmente e che fu costruito appositamente su progetto di Giulio Magni. La decisione fu presa sia per consolidare la presenza valdese a Roma, divenuta capitale d'Italia nel 1870, sia per il nuovo spirito di unit\u00e0 che animava le chiese evangeliche italiane e che aveva portato al Congresso evangelico italiano del 1920. A Roma, in quel tempo, operava gi\u00e0 una Facolt\u00e0 teologica battista, che fu chiusa e riaperta a Rivoli (Torino) nel 1949 e poi definitivamente chiusa nei primi anni \u201870. Ma il nuovo spirito di unit\u00e0 non port\u00f2 alla fusione delle Facolt\u00e0 teologiche e all'unificazione della formazione teologica dei pastori. La Facolt\u00e0 valdese di teologia continuava a rispondere ad una vocazione missionaria e alla fondamentale esigenza di evangelizzazione dell'Italia.\nSotto l'influsso della teologia dialettica e barthiana, introdotta in Italia nel secondo dopoguerra da Giovanni Miegge (1900-1961), Valdo Vinay (1906-1990) e Vittorio Subilia (1911-1988), la Facolt\u00e0 riscopre il legame originario della chiesa valdese con la teologia della Riforma del XVI secolo, abbandonando il riferimento al Risveglio, puntando pi\u00f9 decisamente sugli aspetti scientifici della ricerca teologica, ma senza rinunciare alla sua originale vocazione missionaria.\nLa Facolt\u00e0 valdese di teologia ha raggiunto l'eccellenza teologica anche grazie a professori di fama internazionale, oggi emeriti, come Jan Alberto Soggin, esegeta dell'AT, e Paolo Ricca, docente di storia della chiesa ed ecumenista. L'interesse e il coinvolgimento ecumenico \u00e8 senz'altro la nota che caratterizza quest'ultimo periodo della sua storia. La Facolt\u00e0 si concepisce come un luogo di ricerca autonomo e con una precisa fisionomia, ma senza preclusioni e in aperto dialogo con la cultura sia laica sia cattolica.\nI compiti istituzionali.\nLa Facolt\u00e0 valdese di teologia \u00e8 oggi la pi\u00f9 nota istituzione accademica protestante italiana, l'unica appartenente al protestantesimo storico, cio\u00e8 all'ambito delle chiese che discendono dalla Riforma del XVI secolo (esistono altre istituzioni accademiche della \"costellazione\" protestante che rilasciano titoli di studio accreditati: l'Istituto avventista di cultura biblica e la Facolt\u00e0 pentecostale di Scienze Religiose). Essa assolve diversi e delicati compiti di importanza strategica in un paese a maggioranza cattolica e nella citt\u00e0 che ospita il Vaticano.\nLa Biblioteca e \"Protestantesimo\".\nLa Biblioteca della Facolt\u00e0 valdese di teologia conta oltre 100.000 volumi e 300 periodici. Essa \u00e8 la pi\u00f9 specializzata biblioteca teologica italiana a disposizione di studenti e ricercatori che possono usufruire del meglio della produzione protestante europea e mondiale in tutte le lingue. Dal 1952 la Facolt\u00e0 pubblica la rivista \u201cProtestantesimo\u201d che con i suoi articoli contribuisce al dialogo del protestantesimo con la cultura italiana."}
{"id": "1262144", "revid": "396099", "url": "https://it.wikipedia.org/wiki?curid=1262144", "title": "Procedimento amministrativo", "text": "Il procedimento amministrativo, nell'ordinamento giuridico italiano, \u00e8 una sequenza ordinata di atti finalizzata all'emanazione di un provvedimento amministrativo.\nEsso definisce l'azione dell'amministrazione pubblica nel perseguimento del pubblico interesse e la vincola al rispetto di regole preordinate, caratteristica generale dei moderni ordinamenti, ed \u00e8 supervisionato dal responsabile del procedimento amministrativo.\nDa non confondersi con il processo amministrativo, che \u00e8 invece il procedimento giurisdizionale per controversie di diritto amministrativo.\nCaratteristiche.\nIl procedimento amministrativo si configura come una serie di atti tramite i quali la pubblica amministrazione provvede a definire e manifestare la propria volont\u00e0, ovvero a produrre gli effetti giuridici propri di una determinata fattispecie. \nA livello definitorio, possiamo dire che, affinch\u00e9 un atto amministrativo sia perfetto ed efficace, esso deve essere emanato dopo avere seguito un particolare \"iter\", comprendente pi\u00f9 atti e operazioni, che, nel loro complesso prendono il nome di procedimento amministrativo.\nIl procedimento amministrativo pu\u00f2 essere definito come la forma della funzione, cio\u00e8 attraverso una serie coordinata di attivit\u00e0 ed atti procedimentali risulta l'intermediario tra due situazioni statiche: il potere (momento iniziale dell'attribuzione) e il provvedimento (momento finale della produzione).\nIl procedimento amministrativo garantisce la corretta formazione della volont\u00e0 della pubblica amministrazione e il rispetto dei principi sanciti all'art. 97 della Costituzione, di legalit\u00e0, imparzialit\u00e0 e buon andamento dell'amministrazione.\nPrincipi giurisprudenziali comuni ai procedimenti.\nEsistono una serie di principi comuni a tutti i tipi di procedimento amministrativo elaborati dal giudice amministrativo; essi sono:\nI principi dell'attivit\u00e0 amministrativa.\nPer discutere adeguatamente del procedimento amministrativo \u00e8 importante fare anche luce su una serie di elementi e principi correlati alle attivit\u00e0 amministrative.\nLa norma fondamentale in materia di organizzazione dell'azione amministrativa risiede nell'art. 97 della Costituzione, il quale afferma che \"i pubblici uffici sono organizzati secondo disposizioni di legge, in modo che siano assicurati il buon andamento e l'imparzialit\u00e0 dell'amministrazione\".\nTale disposizione viene riassunta in dottrina e in giurisprudenza nel criterio supremo della ragionevolezza dell'azione amministrativa. L'art.97 si indirizza immediatamente e programmaticamente al legislatore.\nLa legge 241/1990, nel dettare le regole del procedimento amministrativo, fa propri i principi costituzionali di buon andamento e imparzialit\u00e0 e vi aggiunge gli ulteriori criteri della economicit\u00e0, efficacia, efficienza, imparzialit\u00e0, pubblicit\u00e0, trasparenza.\nInfatti, recita l'art. 1 al comma 1: \nAtti giuridici della pubblica amministrazione.\nCome detto, il procedimento \u00e8 funzionale alla determinazione della volont\u00e0 e degli atti della pubblica amministrazione, affinch\u00e9 un atto amministrativo (o un provvedimento, che \u00e8 una sottospecie di atto), deve di regola essere emanato a seguito di un particolare \"iter\" comprendente pi\u00f9 atti giuridici, che, nel loro complesso prendono il nome di procedimento amministrativo. La validit\u00e0 di ogni atto del procedimento \u00e8 condizionata dalla efficacia di quelli che lo devono precedere, e, cio\u00e8, dei presupposti (su questo v. F. Ancora, L'individuazione dell'atto amministrativo presupposto, in Giurisdiz. amm., 2009, n. 9)\nSi ricorda come gli atti giuridici posti in essere dalla pubblica amministrazione possono essere:\nNegli ultimi anni si \u00e8 andato affermando il principio tendenziale che guarda con favore al superamento del vecchio dogma che attribuiva alla pubblica amministrazione, in generale, il dovere di agire mediante poteri di imperio.\nTale orientamento \u00e8 stato consacrato con la L. 15/2005, che ha aggiunto il comma 1-bis all'art. 1 della legge 241/1990 sancendo il principio generale secondo cui le amministrazioni pubbliche nell'adozione di atti di natura non autoritativa agiscono secondo le norme del diritto privato; tale disposizione \u00e8 riferita all'intera azione amministrativa.\nL'impressione generale \u00e8 comunque, secondo il Napolitano, che \nProcedimento amministrativo e diritto di accesso.\nIl procedimento amministrativo \u00e8 regolato principalmente dalla legge 241/1990, che ne stabilisce i principi, anche in accordo agli orientamenti europei circa il cosiddetto \"giusto procedimento\". \u00c8 evidente come da tale normativa vengano comunque coperti gli aspetti principali del procedimento.\nGi\u00e0 al capo primo sono diversi i principi richiamati. L'articolo 1 fa riferimento ai fini perseguiti dall'azione amministrativa, che devono essere quelli determinati dalla legge. Inoltre si aggiunge che l'azione amministrativa \u00e8 retta dai criteri di economicit\u00e0, efficacia, imparzialit\u00e0, pubblicit\u00e0, trasparenza secondo le disposizioni di legge e i principi dell'ordinamento comunitario. Sempre all'art. 1 viene inserito un chiaro riferimento all'utilizzo degli strumenti negoziali da parte dell'autorit\u00e0 amministrativa allorch\u00e9 adotti atti di natura non autoritativa, salvo che la legge disponga diversamente; ci\u00f2 deve comunque sempre avvenire nel rispetto dell'interesse pubblico e dei fini istituzionali dell'amministrazione. Con tale norma si \u00e8 semplicemente presupposto che lo strumento negoziale privato possa meglio conciliare gli interessi pubblici con la tutela di quelli privati, o col loro minor sacrificio.\nAltro principio espressamente citato \u00e8 il divieto di aggravamento del procedimento: esso fa divieto all'amministrazione, se non per straordinarie e motivate esigenze imposte dallo svolgimento dell'istruttoria, di aggravare il procedimento, nel senso di aggiungere controlli, ispezioni, richieste di documenti, e quant'altro possa rendere pi\u00f9 oneroso il procedimento per l'amministrazione e il privato senza un concreto motivo di interesse pubblico, questo a tutela dell'economicit\u00e0 e dell'efficacia dei procedimenti, nonch\u00e9 del minor sacrificio possibile degli interessi dei privati.\nAltro punto ormai consolidato del procedimento amministrativo riguarda i tempi di conclusione del procedimento e il dovere di conclusione con provvedimento espresso. Tali principi obbligano la pubblica amministrazione a concludere in maniera esplicita i procedimenti, sia quelli iniziati ad istanza di parte, sia quelli iniziati d'ufficio, in modo da conferire \"certezza\" al suo operato e un tempo limite cui il privato possa fare affidamento per eventuali iniziative avverso il silenzio dell'amministrazione.\nElementi e principi del procedimento.\nPer lungo tempo il procedimento amministrativo \u00e8 stato argomento di acceso dibattito, a causa della mancanza di una disciplina generale; questo problema \u00e8 stato risolto definitivamente con l'entrata in vigore della legge 241/1990, successivamente novellata dalla legge 15/2005 e dalla legge 80/2005.\nLa normativa in parola, in armonia con l'art. 97 della Costituzione, fissa regole generali ispirate ai seguenti principi:\nFasi del procedimento.\nLa struttura del procedimento varia secondo l'organo competente ad emanare l'atto terminale, la forma di quest'ultimo, il potere che viene esercitato ecc. Si pu\u00f2 per\u00f2 articolare la sequenza di atti e operazioni in alcune fasi, riscontrabili nella generalit\u00e0 dei casi:\nNon costituiscono, invece, una fase del procedimento ma, semmai, un procedimento a s\u00e9, i controlli successivi. Anch'essi possono essere di legittimit\u00e0 o di merito ma, in questo caso, l'esito positivo della verifica non condiziona l'efficacia dell'atto mentre, sulla base dell'esito negativo, pu\u00f2 essere adottato un provvedimento di rimozione dell'atto stesso (annullamento) o dei suoi effetti (revoca).\nLe fasi del procedimento amministrativo sono descritte in particolare nei successivi sottoparagrafi.\nFase dell'iniziativa.\nLa fase dell'iniziativa \u00e8 quella in cui viene avviato il procedimento. L'avvio pu\u00f2 essere deciso dallo stesso organo competente ad adottare l'atto terminale (avvio d'ufficio) o essere conseguenza di un atto d'impulso, che pu\u00f2 provenire da un privato (istanza) o da un altro organo pubblico (richiesta, detta proposta quando, oltre a chiedere l'avvio del procedimento, indica anche il contenuto del suo atto terminale).\nFase istruttoria.\nLa fase istruttoria comprende le attivit\u00e0 volte alla ricognizione e alla valutazione degli elementi rilevanti per la decisione finale. \u00c8 questa la fase che presenta maggior variabilit\u00e0 secondo la natura del procedimento.\nNella fase istruttoria l'organo competente (detto organo attivo) pu\u00f2 acquisire il giudizio di un altro organo, di solito collegiale (detto organo consultivo), per decidere con cognizione di causa. L'atto con il quale viene manifestato tale giudizio \u00e8 detto \"parere\", che pu\u00f2 essere:\nFase costitutiva.\nLa fase costitutiva (detta anche fase \"deliberatoria\" o \"decisoria\") \u00e8 quella in cui l'organo competente, sulla base delle risultanze dell'istruttoria, assume la sua decisione e adotta l'atto terminale. Quest'ultimo, al termine della fase costitutiva, \u00e8 perfetto, ma non necessariamente efficace, ossia in grado di produrre i suoi effetti. L'atto che conclude il procedimento pu\u00f2 non avere natura di provvedimento.\nFase integrativa dell'efficacia.\nLa fase integrativa dell'efficacia comprende gli eventuali atti e operazioni, successivi all'adozione dell'atto terminale, necessari affinch\u00e9 questo divenga efficace.\nRientrano in questa fase, tra gli altri:\nTermini.\nIl termine del procedimento, per le amministrazioni statali, ove non sia gi\u00e0 indicato dalla legge, \u00e8 stabilito con decreto del presidente del Consiglio dei Ministri su proposta del Ministro competente e sentito il Ministro della funzione pubblica. In mancanza il termine \u00e8 fissato dalla legge 241/1990, come modificata dalla legge 69/18 giugno 2009, in 30 giorni.\nTale termine pu\u00f2 essere sospeso per l'acquisizione di valutazioni tecniche di organi o enti appositi, ma per un periodo massimo comunque non superiore a ulteriori 30 giorni. I termini del procedimento, inoltre, possono essere sospesi, per una sola volta, ove l'amministrazione debba acquisire informazioni e certificazioni inerenti a stati e qualit\u00e0 non attestati in documenti in suo possesso e non direttamente acquisibili presso altre amministrazioni. Scaduti i termini, ove l'amministrazione risulti inadempiente o non concluda il procedimento, salvi i casi di silenzio-assenso, finch\u00e9 perdura l'inadempimento e comunque non oltre un anno, gli interessati possono presentare ricorso avverso il silenzio, anche senza necessit\u00e0 di diffida. Il giudice amministrativo conosce della fondatezza dell'istanza ed \u00e8 fatta salva la riproponibilit\u00e0 dell'istanza di avvio del procedimento ove ne ricorrano i presupposti.\nLa partecipazione procedimentale.\nUna recente sentenza del Consiglio di Stato (la n. 7972/2020, riguardante Tim, Vivendi e Consob) ha ribadito l'importanza della partecipazione alla fase di istruttoria di tutte le parti la cui sfera giuridica sarebbe intaccata dal provvedimento (la cosiddetta \"partecipazione procedimentale\"); in caso di atti che agiscono sulla sfera giuridica di una categoria di soggetti, \u00e8 invece necessaria la cosiddetta consultazione pubblica. In linea generale, la giurisprudenza amministrativa, in virt\u00f9 dell'art. 21-octies della legge 241/1990, non considera in linea generale invalidante l'assenza di una fase di consultazione (\"dequotazione della legalit\u00e0 procedimentale\").\nDiverso \u00e8 il caso degli atti emanati da autorit\u00e0 amministrative indipendenti le quali, pur essendo enti pubblici, possiedono la capacit\u00e0 di emanare atti amministrativi qualificabili come leggi e afferenti agli ambiti propri di ciascuna autorit\u00e0 amministrativa indipendente e questo cozza con il principio di legalit\u00e0, secondo cui le leggi possono essere emanate solo dagli organi costituzionali della Repubblica Italiana. La giurisprudenza ha chiarito la liceit\u00e0 di tale eccezione al principio di legalit\u00e0 (esplicitamente sancito dalla Costituzione della Repubblica Italiana), dal momento che la legge non \u00e8 in grado di andare in profondit\u00e0 su certi temi troppo specialistici, nei quali invece le autorit\u00e0 amministrative indipendenti possiedono maggiore specializzazione e competenza. \u00c8 per\u00f2 richiesto il pieno rispetto della partecipazione di tutte le parti la cui sfera giuridica \u00e8 interessata dal procedimento (siano esse organismi collettivi o singoli soggetti). Data la necessit\u00e0 di fornire delle garanzie di copertura, ancorch\u00e9 incompleta, del principio costituzionale di legalit\u00e0, la mancata completa attuazione della partecipazione procedimentale p\u00f9o portare, secondo le previsioni della sentenza del Consiglio di Stato n. 7972/2020, persino all'annullamento di un atto (autoritativo, sanzionatorio o anche meramente dichiarativo purch\u00e9 abbia un qualche impatto sulla sfera giuridica altrui) di un'autorit\u00e0 amministrativa indipendente inerente a un regolamento \"qualificabile come legge\" dalla stessa emanato."}
{"id": "1262147", "revid": "124566975", "url": "https://it.wikipedia.org/wiki?curid=1262147", "title": "Zingara/Io sogno", "text": "Zingara / Io sogno pubblicato nel 1969 \u00e8 un 45 giri della cantante italiana Iva Zanicchi\nTracce.\nLato A\nLato B"}
{"id": "1262150", "revid": "10164906", "url": "https://it.wikipedia.org/wiki?curid=1262150", "title": "Seekirchen", "text": ""}
{"id": "1262151", "revid": "106356", "url": "https://it.wikipedia.org/wiki?curid=1262151", "title": "Nick Mano Fredda", "text": ""}
{"id": "1262157", "revid": "615138", "url": "https://it.wikipedia.org/wiki?curid=1262157", "title": "Giancarlo Aragona", "text": "Biografia.\nSi \u00e8 laureato in Giurisprudenza all'Universit\u00e0 di Messina nel 1964 ed \u00e8 entrato nella carriera diplomatica nel 1969.\nAttivit\u00e0 professionale.\nDopo aver lavorato al Ministero degli affari esteri, nel 1972 viene nominato secondo segretario alla rappresentanza di Vienna come addetto stampa, due anni pi\u00f9 tardi diventa Console a Friburgo in Brisgovia e dal 1977 \u00e8 consigliere a Lagos. Rientrato a Roma nel 1980, lavora all'Ufficio Africa della Direzione Generale Affari Politici; nel 1982 dirige l'Ufficio Mediterraneo e Medio Oriente della Direzione Generale per la Cooperazione allo Sviluppo, e due anni dopo diventa primo consigliere politico all'ambasciata di Londra.\nNel 1987 viene trasferito alla rappresentanza permanente italiana del Consiglio Atlantico (NATO) a Bruxelles. Rientrato nuovamente a Roma, nel 1992 viene nominato consigliere diplomatico al Ministero della difesa. Nel 1994 rientra al Ministero degli affari esteri nel Gabinetto del Ministro, che dirige l'anno successivo. Nel 1996 diventa Segretario Generale dell'Organizzazione per la sicurezza e la cooperazione in Europa (OSCE) a Vienna, con mandato triennale. In seguito viene nominato Ambasciatore a Mosca, e nel 2001 si occupa della Direzione Generale degli Affari Politici; nel 2004 \u00e8 destinato all'ambasciata di Londra.\nConclusa la carriera diplomatica nel 2009 per raggiunti limiti di et\u00e0, viene chiamato dalla NATO tra gli esperti incaricati di preparare una proposta di riforma dell'Alleanza Atlantica mentre dal 2010 al 2013 \u00e8 stato presidente della Societ\u00e0 Gestione Impianti Nucleari (SOGIN). Infine dal 15 novembre 2011 al 31 dicembre 2016 \u00e8 stato presidente dell'Istituto per gli studi di politica internazionale (ISPI) dopo la scomparsa di Boris Biancheri, e a decorrere dal 1\u00ba gennaio 2012 \u00e8 vice presidente della conferenza mondiale \"Science for Peace\", che ogni anno si tiene a Milano alla Bocconi."}
{"id": "1262159", "revid": "10164969", "url": "https://it.wikipedia.org/wiki?curid=1262159", "title": "Garching", "text": ""}
{"id": "1262161", "revid": "767487", "url": "https://it.wikipedia.org/wiki?curid=1262161", "title": "The Arockalypse", "text": "The Arockalypse \u00e8 il terzo album dei Lordi, pubblicato il 10 marzo 2006. Nel novembre 2006 l'album \u00e8 stato ristampato su vinile in quattro colorazioni: Nera, Chiara e Rossa, Chiara e Blu e Chiara."}
{"id": "1262165", "revid": "124566979", "url": "https://it.wikipedia.org/wiki?curid=1262165", "title": "Due grosse lacrime bianche/Tienimi con te", "text": "Due grosse lacrime bianche/Tienimi con te \u00e8 un 45 giri della cantante italiana Iva Zanicchi, pubblicato nel marzo 1969. Con il brano \"Due grosse lacrime bianche\", Iva Zanicchi partecip\u00f2 lo stesso anno all'Eurofestival tenutosi a Madrid.\nIl lato B del singolo, \"Tienimi con te\", sar\u00e0 utilizzato come sigla di chiusura della 12\u00aa edizione della trasmissione radiofonica \"Gran variet\u00e0\", dove Iva Zanicchi era la cantante ospite fissa nelle prime sette puntate.\nTracce.\nLato A\nLato B"}
{"id": "1262170", "revid": "10165005", "url": "https://it.wikipedia.org/wiki?curid=1262170", "title": "Bergen (WUG)", "text": ""}
{"id": "1262172", "revid": "1622351", "url": "https://it.wikipedia.org/wiki?curid=1262172", "title": "Abbronzatissimi", "text": "Abbronzatissimi \u00e8 un film del 1991, diretto da Bruno Gaburro.\nLa pellicola ha avuto un sequel con il film \"Abbronzatissimi 2 - Un anno dopo\" del 1993.\nTrama.\nTra Rimini e Riccione durante l'estate si intrecciano storie di vario tipo: dalla storia d'amore tra un pianista di piano bar, Billy Damasco, e la bella proprietaria di un complesso turistico, che vorrebbe farsi togliere di torno il marito geloso, a due operai in cerca di due ragazze ricche da sposare per non lavorare pi\u00f9.\nBilly \u00e8 un pianista di piano bar con la passione per il gioco d'azzardo, che un giorno si fa notare da Aurora, proprietaria di uno stabilimento balneare, dopo aver involontariamente sventato una rapina ad una farmacia. \u00c8 perseguitato dalle maledizioni voodoo di una fattucchiera brasiliana, la quale lo ritiene erroneamente il padre del proprio bambino, avuto dopo un rapporto occasionale al buio in un albergo a Tripoli.\nIn cambio del proprio amore Aurora chiede a Billy di eliminare suo marito Osvaldo per poterne incassare il premio di assicurazione sulla vita, ma ogni tentativo di ucciderlo simulando un incidente fallisce, a discapito della salute del pianista. Ci\u00f2 nonostante alcuni mesi dopo a Cortina Billy riesce comunque, approfittando della momentanea assenza di Osvaldo, ad avere dei rapporti con Aurora, mentendole sulla morte del marito. Questa per\u00f2, una volta accortasi dell'inganno, allontana violentemente Billy dalla propria stanza.\nMatteo (soprannominato \"Teo\") e Mauro sono una coppia di squattrinati operai, che partono insieme per una vacanza a bordo di una roulotte. Una volta giunti a Riccione si spacciano per dei ricchi imprenditori in soggiorno al Grand Hotel per attirare le attenzioni di qualche giovane ragazza. Rimasti vittime di un furto, vengono cacciati via da un locale per non aver pagato il conto, denudati dai buttafuori e fermati dalla polizia. Alla fine a Cortina fanno la conoscenza di due ricche signore e trascorrono il resto della vacanza da mantenuti.\nIsabella \u00e8 una ragazza che si innamora perdutamente di Mustaf\u00e0, un medico africano, al punto che i due giungono alla decisione di sposarsi. Il problema \u00e8 rappresentato dai genitori conservatori della ragazza, in particolare dal padre, un convinto razzista, che per\u00f2 alla fine acconsente al matrimonio tra i due.\nElide \u00e8 una prostituta che viene portata in vacanza a Riccione dal suo protettore Marcellino, che la persuade a concedersi a varie persone per ottenere favori da queste. All'hotel incontrano Willy, portiere dell'albergo che si finge cieco per attirare l'attenzione di Elide. Questa, rimasta sola dopo la fuga di Marcello con una ragazza brasiliana, accetta la corte di Willy e in seguito i due si sposano.\nProduzione.\nIl cast e la sceneggiatura del film furono quasi interamente organizzati da Jerry Cal\u00e0, il quale rifiut\u00f2 per\u00f2 di curarne la regia, ruolo che venne affidato quindi a Bruno Gaburro.\nDistribuzione.\nDel film esiste una versione televisiva pi\u00f9 lunga, della durata di 158 minuti.\nAccoglienza.\nIl film fu un grande successo commerciale con un introito di 4.144.000.000 di lire, che lo resero il quarantesimo film pi\u00f9 visto nella stagione cinematografica 1991-1992 in Italia.\nSequel.\nNel 1993 \u00e8 stato distribuito il sequel del film, \"Abbronzatissimi 2 - Un anno dopo\",il quale si rivel\u00f2 per\u00f2 un flop commerciale."}
{"id": "1262173", "revid": "767487", "url": "https://it.wikipedia.org/wiki?curid=1262173", "title": "Arsonists Get All the Girls", "text": "Gli Arsonists Get All the Girls (spesso abbreviato AGATG) sono un gruppo musicale deathcore Stati Uniti d'America attivo dal 2005.\nStoria del gruppo.\nGli Arsonists Get All the Girls si formarono per scherzo nel 2005 a Santa Cruz. Di l\u00ec a poco usc\u00ec un demo di tre canzoni e nel 2006 venne pubblicato il primo album dal titolo \"Hits from the Bow\" sotto la Process Records. Nell'aprile 2007 gli AGATG vengono messi sotto contratto dalla Century Media Records. Anticipato dal singolo \"Shoeshine for Neptune\" il 14 agosto 2007 venne pubblicato il secondo album della band \"The Game of Life\", il primo con la Century Media. Il 30 novembre 2007 il bassista Pat Mason muore nel sonno all'et\u00e0 di 21 anni.\nNel 2008 in seguito alla tragica scomparsa di Pat Mason la band si vide costretta a cercare un nuovo bassista e venne assoldato Adam Swan. Inoltre il chitarrista Nick Cardinelli lasci\u00f2 la band per perseguire un altro tipo di carriera e si un\u00ec al gruppo Derek Yarra. Nella primavera del 2008 la band inizi\u00f2 una serie di tour al fianco di Dead to Fall, Impending Doom, Sea of Treachery, Carnifex, Embrace the End, Broadcast the Nightmare e Conducting from the Grave. Durante i tour la band fu ancora soggetta a cambi di line-up con le partenze di Adam Swan e Derek Yarra sostituiti rispettivamente da Steve Dean e Jaeson Bardoni. Tra la fine del 2008 e met\u00e0 del 2009 la line-up della band venne sconvolta ulteriormente: il tastierista e cantante Remi Rodburg lasci\u00f2 il gruppo in modo amichevole, e venne sostituito da Sean Richmond, il bassista Steve Dean lasci\u00f2 per perseguire altri interessi personali; Jaeson Bardoni cambi\u00f2 di strumento mettendosi al basso mentre alla chitarra ritorn\u00f2 Derek Yarra. Anche il cantante Cameron Reed lasci\u00f2 la band nel 2009 per motivi religiosi e venne sostituito da Jared Monette. Il 14 luglio 2009 usc\u00ec il terzo album della band dal titolo \"Portals\", il primo dopo i vari sconvolgimenti di line-up. In seguito a \"Portals\" la band partecip\u00f2 a numerosi tour, vide la partenza di Derek Yarra con Jaeson Bardoni che torn\u00f2 al suo ruolo di chitarrista ed il nuovo arrivato Greg Howell al basso. Nel dicembre del 2010 la band torn\u00f2 in studio per registrare un nuovo album. L'album in questione usc\u00ec il 17 maggio 2011 con il titolo \"Motherland\".\nAll'inizio del 2013 la band inizia le registrazioni per un nuovo album, con il produttore Zack Ohren e vede un nuovo cambio di line-up con la partenza del chitarrista e membro fondatore Arthur Alvarez e del cantante Jared Monette ed il ritorno del cantante Remi Rodburg.\nDopo l'uscita dell'album \"Listen To The Color\" , autoprodotto dalla band stessa con il produttore Zack Ohren, ed il conseguente tour di supporto e promozione, la band si scioglie.\nNel 2016 compare nella pagine Facebook ufficiale un'immagine con una zebra che li ha rappresentati spesso negli anni e la dicitura \"AGATG 2016 Questa non \u00e8 la fine\".\nLa band con Sean Richmond, Garin Rosen, e Jaeson Bardoni comincia a scrivere nuova musica per un album da pubblicare nel 2017. Nel luglio del 2016 si riunisce alla band come chitarrista Francesco Presotto, gi\u00e0 con la band experimental deathcore Hyperdeath.\nStile musicale.\nIl genere della band \u00e8 di difficile definizione, presentando una commistione di death metal, hardcore punk e progressive metal, con un ampio uso di ampio uso di tastiere e synth. Le loro composizioni presentano l'uso di voci in screaming e growl. Lo stile chitarristico \u00e8 decisamente orientato al metalcore. Nei loro pezzi non sono rare contaminazioni jazz e funk."}
{"id": "1262175", "revid": "767487", "url": "https://it.wikipedia.org/wiki?curid=1262175", "title": "Al Muharraq", "text": "Al Muharraq (arabo \u0627\u0644\u0645\u062d\u0631\u0642, il luogo delle ceneri) \u00e8 una citt\u00e0 del Bahrain, di cui \u00e8 stata capitale fino al 1923 ed anche importante centro religioso.\nStoria.\nLa citt\u00e0 ha origini molto antiche, che risalgono all'epoca dei Dilmun, circa anni fa, ma ha acquisito importanza nell'epoca in cui l'isola cadde sotto la dominazione della dinastia seleucide, e Al Muharraq divenne il centro di un culto pagano dedicato al dio squalo, Awal. Gli abitanti, la cui sopravvivenza dipendeva dalla pesca e dal commercio, veneravano il dio rappresentato da una grande statua nel centro della citt\u00e0.\nIntorno al V secolo d.C., Al Muharraq era diventata uno dei maggiori centri del nestorianesimo cristiano, rispetto al quale rappresentava il maggior centro nell'area del Golfo Persico. Come setta, i nestoriani subivano la persecuzione dell'impero Bizantino, ma data la lontananza dell'isola, qui i nestoriani non ne soffrivano gli effetti, anzi offrivano rifugio ai perseguitati. Ancor oggi alcuni toponimi cittadini riflettono questo legame con i cristiani nestoriani, come per esempio con Al-Dair che significa \"Il Monastero\" e Qalali che significa \"i chiostri dei monaci\".\nGeografia fisica.\nVicino ad al Muharraq si trova l'isola artificiale di Amwaj, dove sono stati costruiti grandi edifici, hotel e spiagge per i turisti."}
{"id": "1262186", "revid": "767487", "url": "https://it.wikipedia.org/wiki?curid=1262186", "title": "Un bacio sulla fronte/Accanto a te", "text": "Un bacio sulla fronte / Accanto a te pubblicato nel 1969 \u00e8 un 45 giri della cantante italiana Iva Zanicchi\nTracce.\nLato A\nLato B"}
{"id": "1262187", "revid": "767487", "url": "https://it.wikipedia.org/wiki?curid=1262187", "title": "Abbronzatissimi 2 - Un anno dopo", "text": "Abbronzatissimi 2 - Un anno dopo \u00e8 un film del 1993, diretto da Bruno Gaburro. La pellicola \u00e8 il sequel di \"Abbronzatissimi\" del 1991.\nTrama.\nTre amici, Maurizio, Jessica e Ricky partono per le vacanze sulla Riviera romagnola, al Grand Hotel di Cervia. Sulla spiaggia Maurizio rimane folgorato da Bea, una bella ragazza accompagnata da Alfredo, cinquantenne di stile e fascino. La ragazza \u00e8 ambigua riguardo ad Alfredo; infatti mentre tutti ritengono sia il suo fidanzato, lei dice che \u00e8 suo padre.\nDaniela Senesi \u00e8 una giovane ragazza benestante separata dal marito Piero, il quale \u00e8 ancora innamorato di lei al punto da raggiungerla nello stesso albergo pur di riconquistarla. Daniela, che al contrario vuole ottenere il divorzio, si imbatte nell'idraulico Andrej, spacciandolo dietro lauto compenso come suo nuovo fidanzato. Piero decide di sfidarlo in un incontro di boxe, stringendo un patto con Daniela: se perde le conceder\u00e0 il divorzio, se vince trascorreranno insieme il resto delle vacanze.\nMartino \u00e8 uno scrittore che arriva in albergo insieme alla moglie Stella, con l'intento di conoscere l'importante editore Raimondo Mond\u00ec, per ottenere la pubblicazione di un libro. Per equivoco lo scambia con un salumiere, il quale non intuendo l'errore di persona da parte di Martino, gli propone uno scambio di coppie. \nAttilio, il direttore del Grand Hotel, intrattiene contemporaneamente una relazione con ben sei delle sue dipendenti, fino al giorno in cui viene smascherato da una di queste: insieme si prenderanno la loro vendetta.\nDistribuzione.\nDel film esiste una versione televisiva lunga, della durata di 140 minuti.\nAccoglienza.\nIl film riscosse maggiore successo in televisione che al cinema, dove incass\u00f2 738.000.000 di lire senza riuscire a eguagliare il suo predecessore."}
{"id": "1262189", "revid": "729019", "url": "https://it.wikipedia.org/wiki?curid=1262189", "title": "Sinusite", "text": "La sinusite \u00e8 un processo infiammatorio, acuto o cronico, delle mucose dei seni paranasali, spesso accompagnata da un processo infettivo primario o secondario.\nIn caso di sinusite, la mucosa infiammata aumenta il proprio volume, determinando un restringimento degli osti di comunicazione tra seni paranasali e cavit\u00e0 nasali. Questo d\u00e0 origine ad un ristagno del muco all'interno dei seni, che diviene un sito ideale per la crescita di batteri giunti dalle cavit\u00e0 nasali o dalla cavit\u00e0 orofaringea. Si determina cos\u00ec una sovrapposizione tra infiammazione (che pu\u00f2 essere di varia origine, ad esempio allergica) ed infezione.\nQuesta patologia pu\u00f2 colpire soltanto persone in cui i seni paranasali siano ben sviluppati; per questo motivo i bambini in et\u00e0 pediatrica, nei quali i seni non si sono ancora formati, non contraggono la malattia.\nEziologia.\nLa sinusite si pu\u00f2 scatenare in seguito ad un qualsiasi processo infiammatorio delle cavit\u00e0 paranasali. Spesso questo \u00e8 determinato da una rinite di origine virale (Rhinovirus o altri della famiglia Picornaviridae), batterica (Staphylococcus aureus, Streptococcus pyogenes tra i tanti), fungina (in caso di immunodeficienza) o non infettiva (ad esempio rinite allergica).\nSi pu\u00f2 quindi sviluppare, cos\u00ec come altre infiammazioni di cavit\u00e0 del cranio (otiti, mastoiditi), in seguito ad un'espansione di un'infezione che colpisce prima l'orofaringe.\nMeno sovente la causa di sinusite pu\u00f2 essere un'infezione dell'arcata dentaria superiore, che si mette in comunicazione con le cavit\u00e0 paranasali tramite la radice dei denti molari o pi\u00f9 raramente dei denti premolari che demolisce il pavimento dei seni mascellari determinando un ostio di comunicazione.\nSintomatologia.\nLa sinusite pu\u00f2 presentarsi in diverse forme:\nIn generale i sintomi della sinusite constano di dolore e senso di pressione al volto, in zone diverse a seconda del seno paranasale interessato. Si possono accompagnare poi i sintomi aspecifici dell'infiammazione o di un'infezione (cefalea, febbre, rinorrea con muco verde-giallastro, tosse grassa, mal di denti).\nComplicanze.\nUna sinusite non curata adeguatamente o non diagnosticata tempestivamente pu\u00f2 portare a gravi complicanze:\nDiagnostica.\nUn'accurata anamnesi aiuta nella maggior parte dei casi a formulare la diagnosi. L'esame radiologico viene eseguito solamente in casi in cui si sospettano complicazioni, dove la manifestazione non \u00e8 tipica o quando il paziente non reagisce alla terapia sintomatica. Un'analisi microbiologica del secreto aspirato dal seno paranasale conferma definitivamente la diagnosi; tuttavia, il suo impiego al giorno d'oggi \u00e8 di secondaria importanza.\nDa ogni singolo paziente \u00e8 di fondamentale importanza rilevare ogni possibile sintomo riconducibile ad una complicanza gi\u00e0 durante l'anamnesi. Vanno perci\u00f2 attivamente cercati mal di testa diffusi ed intensi, dolori all'occhio o in zona oculare, disturbi visivi (diminuzione del visus, diplopia), rigidit\u00e0 o tensione nucale.\nTerapia.\nLa terapia si basa sull'utilizzo di antibiotici, antinfiammatori e cortisone per i casi pi\u00f9 gravi, antistaminici, decongestionanti nasali, terapia aerosolica con farmaci, lavaggi nasali con soluzioni idrosaline, spray ad uso topico. L'uso dell'antibiotico deve essere valutato con attenzione, poich\u00e9 i casi di sinusite di origine batterica (che richiedono una terapia antibiotica) sono nettamente meno frequenti rispetto ai casi di sinusite di origine virale ed \u00e8 necessario il parere di un medico per valutare la prescrizione e somministrazione di un antibiotico a cui il batterio patogeno sia sensibile.\nNelle forme croniche \u00e8 consigliata un'assidua terapia termale.\nUn trattamento che oggi trova sempre pi\u00f9 largo impiego, grazie alla sua praticit\u00e0 e all'assenza di effetti collaterali, consiste nelle nebulizzazioni nasali di sodio ialuronato (acido ialuronico) 9 mg APM - Alto Peso Molecolare, efficaci sia in associazione a cortisonici topici, sia come unica terapia. L'acido ialuronico \u00e8 infatti in grado di esercitare un'azione antinfiammatoria, mucolitica e di ripristino della integrit\u00e0 della mucosa danneggiata. \nUn'ulteriore importante caratteristica del sodio ialuronato come trattamento topico, evidenziata da recenti studi, consiste nella sua capacit\u00e0 di ostacolare la formazione del biofilm, ovvero di quella sorta di pellicola protettiva che i batteri costruiscono per aderire alla superficie della mucosa, e che risulta molto resistente anche all'azione degli antibiotici. L'utilizzo periodico di nebulizzazioni nasali con sodio ialuronato ad alto peso molecolare permette anche di prevenire la recidiva degli episodi acuti.\nImmagini correlate.\nQueste immagini mostrano studio TAC (Tomografia Assiale Computerizzata) del massiccio facciale, in sezioni assiali e in ricostruzione coronale. L'esame mostra la presenza di ispessimento flogistico a cornice del rivestimento mucosale delle pareti del seno mascellare destro e sinistro. Appaiono invece normopneumatizzati i seni frontali e sfenoidali. Il materiale flogistico \u00e8 inoltre presente al livello delle cellule etmoidali. Parzialmente ostruito da materiale ipodenso l'ostio mascellare destro, pervio invece appare il sinistro. Sono inoltre pervi gli infundiboli destro e sinistro, lo hiatus semilunare destro e sinistro, l'ostio dei recessi sfenoetmoidali bilateralmente ed i canali frontonasali bilateralmente."}
{"id": "1262192", "revid": "4711", "url": "https://it.wikipedia.org/wiki?curid=1262192", "title": "Federazione calcistica portoghese", "text": ""}
{"id": "1262193", "revid": "1921867", "url": "https://it.wikipedia.org/wiki?curid=1262193", "title": "Rebellion Developments", "text": "Rebellion Developments (spesso indicata solo come Rebellion) \u00e8 un'azienda britannica produttrice di videogiochi. La societ\u00e0 viene fondata ad Oxford nel 1992 dai fratelli Jason e Chris Kingsley.\nDal 2000 la societ\u00e0 pubblica la storica rivista di fumetti 2000 AD, a cui appartengono le testate Giudice Dredd e Rogue Trooper. Rebellion pubblica anche altro materiale attraverso varie testate, tra cui Abaddon Books (dal 2006), Solaris Books (dal 2007) e Ravenstone Press.\nDal 2017 entra nella produzione film e televisione con Rebellion Productions.\nNel 1994 si fa conoscere per il videogioco su licenza \"Aliens vs. Predator\" per Atari Jaguar, considerato uno dei migliori giochi per la console. \"Aliens versus Predator\", del 1999, pu\u00f2 essere considerato il suo seguito. la compagnia \u00e8 conosciuta per il lavoro sulla serie Sniper Elite.\nStoria.\nI fratelli Kingsley terminano gli studi alla Universit\u00e0 di Oxford e vorrebbero intraprendere un dottorato. Jason \u00e8 pi\u00f9 portato per le arti visive, mentre il fratello Chris eccelle nella programmazione e nelle discipline pi\u00f9 tecniche. Nel tempo libero si dedicano a piccoli lavori nell'industria dei videogiochi. I lavori diventano pi\u00f9 sostanziosi e i due cominciano a prendersi maggiori responsabilit\u00e0. Decidono di fondare la compagnia dopo aver assicurato un accordo di pubblicazione con Atari. I fratelli presentano ai dirigenti di Atari una demo di un simulatore di volo fantasy in 3D. Fanno colpo, ma vengono invitati a lavorare su Checkered Flag e Alien vs Predator che vengono rilasciati nel 1994. Per aiutare i fratelli nello sviluppo Atari gli affianca gli artisti Stuart Wilson, Toby Banfield, e Justin Rae e i programmatori Mike Beaton, Rob Dibley, e Andrew Whittaker. Ad AvP seguono anni di silenzio, durante i quali il progetto Mr. Tank rimane inedito.\nNel giugno 2000 acquistano i fumetti di 2000 AD da Fleetway e sviluppano alcune trasposizioni dei personaggi nel mercato dei videogiochi. La prima trasposizione del 2003 \"\" fu un discreto successo. Nel 2005 Sniper Elite viene premiato come \"Best PC/Console Game\" durante i TIGA Awards dello stesso anno.\nOltre a sviluppare i videogiochi la Rebellion continua a pubblicare fumetti. Nel 2004 la Rebellion stringe un accordo con la DC Comics per ripubblicare alcuni racconti della 2000 AD su territorio americano. Tra i ripubblicati i pi\u00f9 noti furono \"Giudice Dredd\" (\"Judge Dredd\"), \"Strontium Dog\", \"Nikolai Dante\", e \"Sinister Dexter\". In seguito la DC abbandona l'accordo accusando le scarse vendite degli albi. Rebellion decide di continuare l'impresa con la casa editrice Simon &amp; Schuster. La societ\u00e0 inoltre crea la serie \"Judge Dredd: The Complete Case Files\", una raccolta completa in ordine cronologico delle storie di Dredd.\nNel 2006, a seguito della bancarotta di Elixir Studios, Rebellion acquista le propriet\u00e0 intellettuali dello studio, inclusi Evil Genius e . Nel 2009 Jason Kinsley conferma il legittimo possesso dei franchise di Vivendi Games, regolarmente venduti prima dell'accorpamento con Activision nel 2008. Nello stesso anno viene riconfermato il desiderio di portare avanti le serie degli Elixir Studios.\nNel 2006 Rebellion acquist\u00f2 dalla Eidos Interactive la Core Design, societ\u00e0 nota per lo sviluppo della serie Tomb Raider. Nello stesso anno acquis\u00ec la Strangelite dalla Empire Interactive, diventando la pi\u00f9 grande societ\u00e0 indipendente inglese (e al tempo in Europa) di sviluppo videoludico. Rebellion lancia Abaddon Books, casa editrice dedicata ai romanzi. Rebellion riceve il titolo di \"Most Improved Studio\" per gli \"Develop Industry Excellence Award\" \"2006.\"\nNell'agosto del 2008 acquista Blackfish Publishing, editore della rivista fantasy/fantascientifica Death Ray. A settembre acquista l'editore di giochi da tavolo Mongoose Publishing, che gi\u00e0 aveva pubblicato un gioco di ruolo basato su Giudice Dredd.\nNel 2009 Rogue Warrior viene completamente stroncato dalla critica, mentre su PSP attira diversi commenti positivi. Nel 2010 sviluppano un ultimo gioco dedicato ad Alien vs Predator, pubblicato da Sega, un titolo afflitto da problemi tecnici e di design, ma che durante la settimana di lancio riesce a scalare le classifiche di vendita, complice la forza del brand AvP\nNel giugno del 2009 Rebellion acquista l'editore di giochi da tavolo Cublicle 7. L'azienda verr\u00e0 poi recuperata nel 2014 attraverso un management buyout guidato dal CEO Dominic McDowall. Nel settembre 2009, Rebellion acquisisce Solaris Books dal gruppo Games Workshop.\nNel 2012 due nuovi giochi: NeverDead, edito da Konami e diretto da Shinta Nojiri, gi\u00e0 collaboratore di Hideo Kojima su diversi titoli della saga di , si rivela un fallimento. Invece Sniper Elite V2 co-pubblicato da 505 Games ottiene buoni successi. Nel Luglio del 2013 Rebellion compra i franchise di Battlezone e Moonbase Commander durante le procedure fallimentari di Atari.\nNel 2014 viene rilasciato Sniper Elite III.\nNel settembre del 2015 la serie di Sniper Elite sorpassa le 10 milioni di copie vendute nel mondo.\nNel 2016 Rebellion acquista le collane di fumetti pubblicate dopo gli anni 70 sotto IPC Youth (TI Media/Future plc) e Fleetway dalla societ\u00e0 detentrice danese Egmont. Le collane vengono ristampate sotto l'editore Treasury of British Comics di propriet\u00e0 di Rebellion.\nNel 2018 acquista Radiant Worlds di Leamington Spa, Warwick, ora Rebellion Warwick. Lo staff di Rebellion sale cos\u00ec a 300 persone.\nNel settembre 2018 Rebellion acquista i fumetti editi prima degli anni 70 sempre da IPC (TI Media/Future plc).\nNel novembre 2018, Rebellion mette in piedi uno studio per film e televisione con il progetto di creare delle serie basate sui personaggi di 2000 AD. I primi progetti dovrebbero essere dedicati a Rogue Trooper e Giudice Dredd, e dovrebbero essere curati dal regista Duncan Jones. Nata nel 2017, Rebellion Productions \u00e8 la divisione dedicata alla produzione cinematografica e televisiva. I suoi studi avranno sede in una vecchia stamperia dismessa a Didcot, Inghilterra.\nNel gennaio 2019, Rebellion acquista i TickTock Games di Wakefield, ora rinominati Rebellion North.\nNel novermbre 2019 Rebellion acquista i diritti dei giochi creati dai The Bitmap Brothers."}
{"id": "1262196", "revid": "175558", "url": "https://it.wikipedia.org/wiki?curid=1262196", "title": "Anidrasi carbonica", "text": ""}
{"id": "1262199", "revid": "124566981", "url": "https://it.wikipedia.org/wiki?curid=1262199", "title": "Che vuoi che sia/Perch\u00e9 mai", "text": "Che vuoi che sia / Perch\u00e9 mai pubblicato nel 1969 \u00e8 un 45 giri della cantante italiana Iva Zanicchi\nTracce.\nLato A\nLato B"}
{"id": "1262205", "revid": "767487", "url": "https://it.wikipedia.org/wiki?curid=1262205", "title": "Saint Tropez - Saint Tropez", "text": "Saint Tropez - Saint Tropez \u00e8 un film del 1992 diretto da Castellano e Pipolo.\nTrama.\nA Saint-Tropez si intrecciano quattro storie.\nIl timido Pierluigi, innamorato della bella cugina Eleonora, \u00e8 ospite sul suo panfilo ed \u00e8 disposto a tutto per lei, anche a scritturare per una notte uno spogliarellista, Marco, del quale la donna si \u00e8 invaghita; ma il giovane \u00e8 fedele alla sua fidanzata Emilia, che cerca disperatamente i soldi per sposarlo e comprare una casa. La coppia riuscir\u00e0 ad ottenere molti milioni ricorrendo ad uno stratagemma: fanno credere ad Eleonora che Marco passer\u00e0 la notte con lei solo per\u00f2 se i due saranno bendati, ma in realt\u00e0 \u00e8 Pierluigi che si trover\u00e0 insieme alla cugina nel movimentato incontro. Ai due parenti tuttavia la situazione non dispiacer\u00e0 ed essi sfogheranno le loro voglie con un rapporto sadomaso.\nFrattanto sono arrivati a Saint-Tropez due sposi, che intendono festeggiare il loro decimo anniversario di matrimonio ripetendo tutto ci\u00f2 che fecero nella luna di miele. Ma una serie di contrattempi li delude finch\u00e9, per oltraggio al pudore - hanno fatto il bagno nudi, venendo per\u00f2 derubati dei loro indumenti - finiscono in prigione: qui finalmente, grazie all'intervento dei comprensivi poliziotti, potranno riuscire ad avere un ardente rapporto amoroso, a brindare e a ricevere addirittura una torta per festeggiare.\nContemporaneamente una bella killer siciliana, Misery, mandata dalla mafia per uccidere un importante personaggio, viene a sapere che il suo vicino di stanza, il giovane Biagio, \u00e8 deciso ad uccidersi per un amore infelice, gettandosi dalla finestra proprio nell'ora in cui lei dovrebbe commettere l'omicidio. Dopo molti vani tentativi di eliminare personalmente il giovanotto per non farsi intralciare i suoi piani, finisce col far innamorare Biagio di s\u00e9 e lo ricambia felice, partendo con lui verso il Polo, per salvarsi dalla vendetta della mafia.\nInfine, il noto pianista Carlo Rebonati, che vuole impedire le nozze della sua ex amata moglie Elisa con uno svizzero, viene aiutato dallo spregiudicato figlioletto Micky, convinto che anche la madre ami ancora pap\u00e0. Dopo un tentativo di suicidio, il pianista riesce a bloccare il matrimonio dell'amata, suonando una musica dedicata al suo nome, riconquistando cos\u00ec la consorte.\nAccoglienza.\nIl film riscosse maggior successo in televisione piuttosto che nelle sale, dove incass\u00f2 550.000.000 di lire."}
{"id": "1262206", "revid": "36426", "url": "https://it.wikipedia.org/wiki?curid=1262206", "title": "Museo della Basilica di Santa Maria delle Grazie di San Giovanni Valdarno", "text": ""}
{"id": "1262207", "revid": "125701511", "url": "https://it.wikipedia.org/wiki?curid=1262207", "title": "Lidia (disambigua)", "text": ""}
{"id": "1262211", "revid": "764447", "url": "https://it.wikipedia.org/wiki?curid=1262211", "title": "Golden Globe 1987", "text": "La 44\u00aa edizione della cerimonia di premiazione di Golden Globe si \u00e8 tenuta il 31 gennaio 1987 al \"Beverly Hilton Hotel\" di Beverly Hills, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1262213", "revid": "33689", "url": "https://it.wikipedia.org/wiki?curid=1262213", "title": "Tomb Raider Legend", "text": ""}
{"id": "1262215", "revid": "124566883", "url": "https://it.wikipedia.org/wiki?curid=1262215", "title": "Vivr\u00f2/Estasi d'amore", "text": "Vivr\u00f2/Estasi d'amore \u00e8 un 45 giri della cantante italiana Iva Zanicchi, pubblicato nel 1969.\nTracce.\nLato A\nLato B"}
{"id": "1262217", "revid": "78273", "url": "https://it.wikipedia.org/wiki?curid=1262217", "title": "Famiglia Buonaparte", "text": ""}
{"id": "1262218", "revid": "1573940", "url": "https://it.wikipedia.org/wiki?curid=1262218", "title": "Crimora papillata", "text": "Crimora papillata \u00e8 un mollusco nudibranchio della famiglia Polyceridae.\nDescrizione.\nCorpo di colore bianco-giallo, con piccole escrescenze giallo su tutto il corpo, raccolti in linee. Rinofori giallo-arancio, piuttosto grandi, ciuffo branchiale giallo-arancio traslucido. Fino a 35 millimetri.\nBiologia.\nSi nutre dei briozoi \"Flustra foliacea\" e \"Chartella papyracea\".\nDistribuzione e habitat.\nOceano Atlantico orientale, dall'Inghilterra al Marocco, e mar Mediterraneo occidentale."}
{"id": "1262219", "revid": "287204", "url": "https://it.wikipedia.org/wiki?curid=1262219", "title": "Buonaparte", "text": ""}
{"id": "1262220", "revid": "124566985", "url": "https://it.wikipedia.org/wiki?curid=1262220", "title": "L'arca di No\u00e8/Aria di settembre", "text": "L'arca di No\u00e8 / Aria di settembre pubblicato nel 1970 \u00e8 un 45 giri della cantante italiana Iva Zanicchi. \nTracce.\nLato A\nLato B"}
{"id": "1262221", "revid": "6923", "url": "https://it.wikipedia.org/wiki?curid=1262221", "title": "Strangelite", "text": "Strangelite \u00e8 una azienda britannica. La societ\u00e0 era posseduta dalla Empire Interactive ma nel 2006 venne venduta alla Rebellion Developments."}
{"id": "1262224", "revid": "745179", "url": "https://it.wikipedia.org/wiki?curid=1262224", "title": "Tomb Raider Legend (Trilogia)", "text": ""}
{"id": "1262228", "revid": "640277", "url": "https://it.wikipedia.org/wiki?curid=1262228", "title": "Mars Surveyor 2001 Lander", "text": "Mars Surveyor 2001 Lander era una sonda NASA destinata al pianeta Marte che venne cancellata nel Maggio 2000 sulla scia dei fallimenti delle missioni Mars Climate Orbiter e Mars Polar Lander nel 1999. L'orbiter che avrebbe dovuto portare questo lander su Marte, chiamato \"Mars Surveyor 2001 Orbiter\" venne rinominato Mars Odyssey e fu lanciato singolarmente. Entr\u00f2 in orbita marziana il 24 ottobre 2001.\nPrima della cancellazione della missione, ci furono modifiche per l'aumento dei costi e i problemi tecnici, con la sostituzione del rover \"Athena\" con uno pi\u00f9 piccolo e molto simile al \"Sojourner\" utilizzato nella missione Mars Pathfinder. Il rover \"Athena\" era invece paragonabile ai rover \"Spirit\" e \"Opportunity\" della missione Mars Exploration Rovers del 2004. In particolare Opportunity venne inviato nel punto di atterraggio che era stato previsto per il lander del \"Mars Sourveyor 2001\".\nAlcuni componenti di questo lander, come la camera Mars Descent Imager (MARDI), sono stati utilizzati per la missione Phoenix del 2007."}
{"id": "1262233", "revid": "33689", "url": "https://it.wikipedia.org/wiki?curid=1262233", "title": "Ipazio (console 359)", "text": "Biografia.\nNativo di Tessalonica, Ipazio era il figlio di Flavio Eusebio, console nel 347; suo fratello era Flavio Eusebio, sua sorella era Eusebia, che spos\u00f2 l'imperatore Costanzo II nel 353 circa.\nNel 359 fu console assieme al fratello Eusebio; \u00e8 possibile che il \"vicarius urbis Romae\" del 363, cui si fa riferimento nel \"Codice Teodosiano\" iii.5.8, sia lui. \u00c8 anche possibile che sia stato nominato \"patricius\" assieme al fratello.\nNel 371, durante il regno di Valente, venne processato per tradimento ad Antiochia; venne condannato all'esilio e multato, ma dopo poco la sentenza venne annullata. Nel 378/379, quando ricevette l'incarico di \"praefectus urbi\" di Roma e diversi panegirici, era ancora nella citt\u00e0 siriana.\nNel 381 era a Costantinopoli; l'anno seguente divenne prefetto del pretorio \"Italiae et Illyrici\", carica che tenne fino al 383."}
{"id": "1262234", "revid": "1305772", "url": "https://it.wikipedia.org/wiki?curid=1262234", "title": "Andalucia (disambigua)", "text": ""}
{"id": "1262240", "revid": "1543377", "url": "https://it.wikipedia.org/wiki?curid=1262240", "title": "Empire Interactive", "text": "Empire Interactive, in precedenza anche Empire Software, era un'azienda del Regno Unito, produttrice di videogiochi.\nVenne fondata nel 1987 e da allora pubblic\u00f2 diversi videogiochi sviluppando e pubblicando una vasta gamma di titoli per tutte le piattaforme.\nNel 2006 vendette la controllata Strangelite alla Rebellion Developments. Nell'aprile 2009 la societ\u00e0 \u00e8 entrata in amministrazione controllata, Il 4 maggio dello stesso anno, l'azienda si stava avvicinando al fallimento.\nPer risanare le perdite, le loro propriet\u00e0 intellettuali sono state vendute alla New World IP degli Stati Uniti, e tutto il personale \u00e8 stato liquidato.\nRazorworks.\nLa Razorworks era uno sviluppatore di videogiochi con sede a Oxfordshire nel Regno Unito.\nLa compagnia venne fondata nell'agosto del 1996 per mano dell'Empire Interactive. Nel corso della sua esistenza di 12 anni il team di sviluppatori \u00e8 cresciuto da 4 a 34 persone, inoltre ha prodotto un totale di 14 titoli per PC e console di gioco. Inizialmente l'azienda era dedita allo sviluppato di simulatori di volo prima di passare allo sviluppo di giochi di corse automobilistiche.\nI grandi successi della Razorworks, in collaborazione con la sua casa madre sono stati la serie di Ford Racing e Full Blown, un videogioco coin-op co-sviluppato con SEGA per i cabinati di quest'ultima.\nCon il Know how accumulato, l'azienda ha sviluppato una sua tecnologia di emulazione arcade utilizzata per produrre i titoli quali: Taito Legends e Double Dragon per l'Xbox Live Arcade.\nIl progetto finale era un remake del classico gioco di puzzle di Empire Interactive Pipe Mania. per aumentare la sua presenza nel mercato videoludico, La compagnia ha sviluppato anche giochi per PC, PlayStation 2, PlayStation Portable, Xbox, Xbox 360, Nintendo DS, Wii e cabinati.\nNel luglio 2008, lo studio Razorworks ha definitivamente chiuso i battenti, a causa della cattiva situazione finanziaria di Empire Interactive (successivamente anche la casa madre andr\u00e0 in amministrazione controllata a maggio del 2009)\nXplosiv.\nLa Xplosiv \u00e8 stato un brand di videogiochi con sede nel Regno Unito, creato in seno all'Empire Interactive nel gennaio 2000.\nLo scopo della compagnia era quello di pubblicare i giochi sviluppati dalla casa madre a prezzi pi\u00f9 bassi.\nAlla fine del 2002, la compagnia ha sviluppato i propri titoli per la console PlayStation 2, e con i buoni risultati ottenuti sul mercato locale, la compagnia prevedeva di entrare nel mercato USA verso il 2005.\nA causa dei problemi finanziari della casa madre il marchio Xplosiv \u00e8 sparito dal mercato.\nGrabit.\nGrabit \u00e8 stato un altro nome utilizzato da Empire Interactive per la pubblicazione di giochi nel mercato britannico, al pubblico \u00e8 sconosciuta la data della messa in commercio e la scomparsa di questo marchio."}
{"id": "1262241", "revid": "599013", "url": "https://it.wikipedia.org/wiki?curid=1262241", "title": "Responsabile del procedimento amministrativo", "text": "Il responsabile del procedimento amministrativo, secondo la legge italiana, \u00e8 una figura che opera all'interno della pubblica amministrazione italiana cui \u00e8 affidata la gestione di un procedimento amministrativo.\n\u00c8 stato previsto dalla legge 7 agosto 1990, n. 241 all'art. 4, comma 1 il quale dispone che \"\"le pubbliche amministrazioni sono tenute a determinare per ciascun tipo di procedimento relativo ad atti di loro competenza l'unit\u00e0 organizzativa responsabile della istruttoria e di ogni altro adempimento procedimentale, nonch\u00e9 dell'adozione del provvedimento finale\".\"\nStoria.\nLa figura \u00e8 stata introdotta nell'ordinamento italiano dalla legge 7 agosto 1990, n. 241, sulla base del principio di trasparenza dell'attivit\u00e0 amministrativa, definiti come ispiratori cui l'attivit\u00e0 della pubblica amministrazione. La legge 11 febbraio 2005, n. 15, al fine di rafforzare il ruolo del responsabile del procedimento, ha previsto l'obbligo per il dirigente competente all'adozione del provvedimento finale di non discostarsi, senza specifica motivazione, dalle risultanze dell'istruttoria effettuata dal responsabile del procedimento.\nDisciplina normativa.\nLe pubbliche amministrazioni italiane sono tenute a stabilire per ciascun tipo di provvedimento relativo ad atti di propria competenza, l'unit\u00e0 organizzativa responsabile dell'istruttoria e di ogni altro adempimento procedimentale, nonch\u00e9 dell'adozione del provvedimento finale.\n\u00c8 il dirigente dell'unit\u00e0 organizzativa interessata che assegna a s\u00e9, oppure ad un altro dipendente pubblico, il ruolo di responsabile del procedimento amministrativo. L'introduzione della figura del responsabile del procedimento ha migliorato il rapporto tra cittadino e P.A., rompendo quella sorta di catena perversa che vedeva cittadini ed imprese di fronte ad un soggetto indistinto (la P.A.), che si presentava ad essi in una serie di interlocutori sempre diversi e nessuno dei quali pienamente responsabile di parlare a nome della pubblica amministrazione.\nL'obbligo di individuazione del responsabile del procedimento rientra all'interno delle situazioni di vantaggio insopprimibili, ricomprese tra i LEP (livelli essenziali di prestazioni), di cui all'art. 117, co. 2, lett. m della Costituzione. e dunque la figura del responsabile del procedimento ha lo scopo di migliorare i rapporti della pubblica amministrazione con i cittadini e le imprese.\nSulla base di questo principio, per ogni procedimento amministrativo deve essere individuato il responsabile, il cui nominativo deve essere comunicato a tutte le parti interessate.\nLe funzioni.\nLe principali funzioni del responsabile del procedimento amministrativo sono:"}
{"id": "1262244", "revid": "729019", "url": "https://it.wikipedia.org/wiki?curid=1262244", "title": "Campagna dell'Africa Orientale Tedesca", "text": "La campagna dell'Africa Orientale \u00e8 l'insieme di operazioni militari che ebbero luogo in Africa Orientale Tedesca durante la prima guerra mondiale.\nGli alleati tentarono di conquistare la colonia, ma furono sistematicamente respinti da forze tedesche inferiori di numero ma ben comandate dal colonnello (poi maggior generale) Paul Emil von Lettow-Vorbeck.\nI tedeschi si arresero formalmente solo il 23 novembre 1918, un paio di settimane dopo la fine dei combattimenti in Europa.\nStoria.\nAllo scoppio della prima guerra mondiale in Europa l'Impero tedesco dominava sull'area denominata Africa Orientale Tedesca, i cui territori corrispondevano all'attuale Tanzania escluso l'arcipelago di Zanzibar.\nLa remota provincia coloniale dell'impero tedesco era circondata da possedimenti britannici, belgi e portoghesi:\nLa posizione remota e isolata della colonia aveva favorito la costituzione di forti nella zona tedesca rispetto ai confinanti domini britannici e belgi.\nLe truppe di terra.\nI tedeschi nella loro colonia avevano una guarnigione composta da 4000 europei e da almeno 10.000 nativi.\nLa denominazione dell'armata nell'organizzazione imperiale era \"Schutztruppe fur Deutsch-Ostafrika\".\nLe forze, tutte bene addestrate e inquadrate, erano organizzate in 14 compagnie e vari battaglioni, le popolazioni locali non avevano grado superiore a quello di sottufficiale, tranne qualche eccezione nei pochi reparti autonomi di Askari.\nLe forze di terra erano agli ordini del colonnello Paul Emil von Lettow-Vorbeck.\nL'armamento individuale era basato su fucili Mauser 1898 in calibro 7,92mm, le truppe indigene avevano il vecchio Mauser 1871, monocolpo in calibro 11mm.\nVi erano le mitragliatrici Maxim modello 08 calibro 7,92mm mentre l'artiglieria disponeva di cannoni da 75/17 mod. 08 e qualche pezzo leggero da 37mm.\nLe truppe di mare.\nLa Marina della colonia dal 1913 poteva disporre, oltre ad una serie di vecchie unit\u00e0 leggere, dell'incrociatore \"K\u00f6nigsberg\", varato nel 1905, che era a quei tempi tra i pi\u00f9 moderni della categoria con tonnellate di stazza e con una velocit\u00e0 di navigazione oltre i 23 nodi.\nIl suo armamento era costituito da 10 pezzi da 105/40mm, 8 pezzi da 50mm e 2 tubi lanciasiluri.\nL'incrociatore era basato a Dar es Salaam, capitale amministrativa dell'AOT, nonch\u00e9 importante porto commerciale, questo comandato dal capitano di vascello Max Looff.\nSignificativa la presenza di vedette fluviali tedesche sulle acque dei laghi interni, in particolare sul Lago Tanganica, che per larga parte segnava il confine con il Congo belga.\nLe comunicazioni.\nNella colonia le comunicazioni erano garantite con un sistema telegrafico che arrivava sino in Germania, vi erano stazioni radio e radiotelegrafiche, la pi\u00f9 potente delle quali situata a Dar es Salaam.\nLe maggiori localit\u00e0 e guarnigioni disponevano talvolta di collegamenti telefonici, ma il grosso dei sistemi di comunicazione era ancora basato su eliografi e bandiere di segnalazione.\nLo scoppio della guerra.\nIl 4 agosto 1914 arriv\u00f2 la comunicazione telegrafica della dichiarazione di guerra da parte della Gran Bretagna, la stessa comunicazione rendeva noto che truppe germaniche erano entrate in Belgio: di l\u00ec a poco ogni comunicazione telegrafica con la madrepatria cess\u00f2 in quanto le linee telegrafiche passavano per le colonie inglesi.\nDi fatto la colonia rest\u00f2 isolata perch\u00e9 gran parte delle sue frontiere erano circondate da nazioni in guerra, solo il Mozambico rimaneva neutrale ma solo fino al 1916, quando anche il Portogallo entr\u00f2 in guerra a fianco di Francia e Regno Unito.\nIn quasi tutte le battaglie, comunque, il colonnello Paul Emil von Lettow-Vorbeck vinse con forze minori e peggio equipaggiate ma comunque grazie ad un'abile tattica riusc\u00ec sempre a tenere testa al nemico.\nL'Africa Orientale Tedesca fu l'ultima colonia tedesca ad arrendersi, in seguito all'armistizio di Compi\u00e8gne, le ultime ostilit\u00e0 cessarono il 14 novembre 1918.\nIl \"K\u00f6nigsberg\".\nL'incrociatore tedesco \"K\u00f6nigsberg\", dislocato nell'Africa Orientale Tedesca, il 6 agosto 1914, incontr\u00f2 sulla sua rotta il \"City of Winchester\", nave della marina mercantile britannica che, carica di t\u00e8 indiano, stava navigando nel Golfo di Aden diretta a Suez e quindi a Londra.\nIl City of Winchester fu abbordato e catturato diventando il primo mercantile britannico perso durante il primo conflitto mondiale.\nIn seguito l'incrociatore fu individuato e bloccato nel delta del fiume Rufiji. Fu affondato da unit\u00e0 navali britanniche l'11 luglio 1915, al termine di una dura battaglia."}
{"id": "1262249", "revid": "1566286", "url": "https://it.wikipedia.org/wiki?curid=1262249", "title": "Ride bene... chi ride ultimo", "text": "Ride bene... chi ride ultimo \u00e8 un film a episodi del 1977 diretto da Marco Aleandri, Gino Bramieri, Pino Caruso e Walter Chiari.\nEpisodi.\nSedotto e violentato.\nUn uomo sposato e molto religioso, sacrestano in un piccolo paese della Sicilia, pubblicizza con un pullmino i film del cinema parrocchiale, tutti a sfondo religioso. Un giorno d\u00e0 un passaggio a tre avvenenti ragazze straniere: queste, intuendo che l'uomo \u00e8 un bigotto, lo stuzzicano sino ad arrivare ad abusare di lui. Ma in caserma, il maresciallo non crede al fatto che sia stato proprio l'uomo a subire violenza dalle tre ragazze. E cos\u00ec anche le persone del paese nel quale, nel frattempo, si \u00e8 sparsa la notizia. I paesani pretendono un'altra versione dell'accaduto, piuttosto che l'affronto del capovolgimento dei ruoli nel rapporto tra l'uomo e le tre ragazze. Costretto a confessare il falso, ovvero d'essere stato lui ad approfittare delle tre ragazze, l'episodio termina con le immagini dell'ormai ex sacrestano che - sempre col pullmino - pubblicizza film a sfondo erotico, per un altro cinema del paese.\nArriva lo sceicco.\nPer concludere un affare, un industriale lombardo invita nella sua villa sul lago di Como uno sceicco arabo, prima che altri concorrenti possano fare lo stesso. Ma l'affare rischia di sfumare quando allo sceicco vengono sottratte delle babbucce da preghiera, in uso alla sua famiglia sin dal nonno di suo nonno. Era stato il cameriere che, credendo erroneamente fossero da buttare, le aveva prelevate e gettate via. L'arabo chiede che l'industriale punisca il cameriere con il taglio della mano destra: l'industriale finge di effettuare l'operazione e l'affare pu\u00f2 andare finalmente in porto. Al momento della firma del contratto, tuttavia, giunge notizia che lo sceicco \u00e8 stato detronizzato: l'industriale, quindi, caccia via lo sceicco in malo modo, per poi rendersi conto di avere commesso un errore irrimediabile quando, poco dopo, le forze fedeli allo sceicco riescono a rimetterlo al potere.\nLa visita di controllo.\nUn uomo che attende la visita del medico fiscale, in una Mestre avvolta dallo smog, esce di casa per andare a caccia con un amico. La moglie riceve un uomo, che crede essere il medico, ma si rivela un rappresentante. Quando il medico arriva, il rappresentante accetta di fare la parte del marito malato, arrivando anche a ottenere i giorni di permesso richiesti. Nel frattempo, durante la battuta di caccia, al marito della donna, l'amico insinua il dubbio che quando i mariti sono a caccia, le mogli ne approfittino per tradirli. Quando l'uomo torna a casa, trova la moglie a letto con il rappresentante.\nPrete per forza.\nA Roma, in attesa di girare alcune scene di un film in un teatro di posa, Loris Martegani, un figurante vestito da prete, esce per comprare le sigarette, ma viene convinto da alcune persone ad ascoltare la confessione di un moribondo che chiede di portare queste sue confessioni alla moglie, alla villa di famiglia. Qui, al figurante vestito da prete, tutte le persone della villa confessano i propri peccati. L'uomo viene cos\u00ec a conoscenza di una serie di tradimenti e di complicate situazioni familiari. Quando rivela di non essere un vero prete, viene arrestato per aver indossato l'abito talare in modo fraudolento. Una volta in carcere, a Loris, ancora vestito da prete, chiede di essere confessato anche l'uomo col quale divide la cella. Loris viene cos\u00ec a conoscenza che la madre aveva tradito il marito proprio con l'uomo col quale, adesso, si ritrova rinchiuso in carcere, che quindi \u00e8 il suo vero padre."}
{"id": "1262256", "revid": "1543377", "url": "https://it.wikipedia.org/wiki?curid=1262256", "title": "Seni paranasali", "text": "I seni paranasali (lat. \"sinus paranasales\") sono quattro paia di cavit\u00e0 all'interno delle ossa del massiccio facciale, comunicanti tramite canali ossei ed orifizi con le cavit\u00e0 nasali, che a loro volta possono comunicare con l'esterno.\nNell'uomo.\nGli umani posseggono molti seni paranasali, divisi in sottogruppi che prendono il nome dalla posizione in cui giacciono i seni:\nI seni sono ricoperti da un epitelio respiratorio ciliato, pseudostratificato e colonnare.\nComunicazione.\nSi aprono all'interno delle cavit\u00e0 nasali tramite delle aperture, i meati, situati al di sotto di processi ossei detti cornetti (superiore, medio ed inferiore). Rispettivamente si aprono:\nSviluppo.\nI seni si sviluppano nel feto, grazie all'espansione di sacche piene d'aria nelle fosse nasali, chiamate diverticoli pneumatici. La formazione continua anche dopo la nascita.\nNegli animali.\nMolti animali posseggono seni paranasali, per esempio molti mammiferi, uccelli, dinosauri non volanti e coccodrilli. Ma la posizione dei seni nelle ossa \u00e8 abbastanza variabile.\nFunzioni biologiche.\nIl ruolo dei seni \u00e8 dibattuto. Sono state proposte queste funzioni:\nPatologie.\nI seni paranasali sono collegati alla cavit\u00e0 nasale attraverso piccoli orifizi chiamati osti. Vengono facilmente ostruiti da infiammazioni allergiche o dal rigonfiamento della mucosa nasale causato dal comune raffreddore. Quando ci\u00f2 avviene il normale drenaggio del muco dentro i seni \u00e8 ostacolato e disturbato. L'infiammazione delle mucose dei seni porta allo sviluppo di una patologia molto diffusa e comune, la sinusite.\nQueste condizioni patologiche possono essere trattate con farmaci come la pseudoefedrina, che riduce l'umidit\u00e0 all'interno del naso, o con tradizionali tecniche di lavaggio nasale.\nLe neoplasie maligne dei seni paranasali sono circa lo 0,2% di tutte le neoplasie. Circa l'80% colpisce i seni mascellari. Quelle dei seni sfenoidale e frontale sono estremamente rare.\nAltri seni.\nQuelli paranasali non sono gli unici seni del cranio: le celle mastoidee, che si trovano nel processo mastoideo dell'osso temporale, attorno all'orecchio medio, sono un altro gruppo di seni.\nEtimologia.\nSeno viene dal latino \"sinus\" che significa piega o tasca; in particolare indicava la tasca frontale di una toga."}
{"id": "1262258", "revid": "729019", "url": "https://it.wikipedia.org/wiki?curid=1262258", "title": "Golden Globe 1986", "text": "La 43\u00aa edizione della cerimonia di premiazione di Golden Globe si \u00e8 tenuta il 24 gennaio 1986 al \"Beverly Hilton Hotel\" di Beverly Hills, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1262261", "revid": "109356809", "url": "https://it.wikipedia.org/wiki?curid=1262261", "title": "Tommaso Federici", "text": "\u00c8 stato inoltre consultore presso il Segretariato per l'Unit\u00e0 dei Cristiani (oggi Pontificio Consiglio per l'Unit\u00e0 dei Cristiani), segretario della Pontificia Commissione per la Neo-Vulgata, consultore presso la Sacra Congregazione del Culto Divino e i Sacramenti e consultore presso la Sacra Congregazione per le Chiese Orientali.\nBiografia.\nHa conseguito la laurea in Lettere Antiche all'Universit\u00e0 \"La Sapienza\" di Roma, la laurea in Giurisprudenza presso l'Universit\u00e0 statale di Sassari, la licenza in Sacra Scrittura presso il Pontificio Istituto Biblico di Roma e la laurea in Sacra Teologia presso il Pontificio Ateneo S. Anselmo.\nNell'attivit\u00e0 giornalistica ha collaborato con vari testate ed \u00e8 stato un saggista de \"L'Osservatore Romano\". Ha fatto parte del comitato di redazione dell'\"Enciclopedia Cattolica\".\nHa insegnato per molti anni presso il Pontificio Istituto Liturgico di S. Anselmo come professore ordinario e successivamente presso la Pontificia Universit\u00e0 Urbaniana in Roma.\nNel 1966 partecip\u00f2 alla realizzazione de \"La messa dei giovani\", pi\u00f9 conosciuta come la \"Messa beat\", composta da Marcello Giombini, scrivendo i testi dei canti del Graduale (\"Con voci di gioia\") e dell'Offertorio (\"A te offro mio Dio\").\nAlla sua morte \u00e8 stata creata una fondazione in suo nome. \u00c8 sepolto presso l'Abbazia di Pulsano, nel comune di Monte Sant'Angelo (FG)."}
{"id": "1262264", "revid": "767487", "url": "https://it.wikipedia.org/wiki?curid=1262264", "title": "Lunghezza di Debye", "text": "In fisica, la lunghezza di Debye \u00e8 la distanza spaziale entro la quale le cariche elettriche mobili schermano il campo elettrico all'interno di un plasma o di altri insiemi di cariche, ovvero \u00e8 la distanza entro la quale si verifica separazione di carica in modo significativo. Prende il nome dal fisico Peter Debye.\nIn fisica dei semiconduttori, la lunghezza di Debye \u00e8 importante per definire l'estensione della regione di carica spaziale. Ad esempio nei MOSFET si mostra che il 50% della carica spaziale nel semiconduttore \u00e8 situata all'interno formula_1 dall'interfaccia formula_2.\nLunghezza di Debye in un plasma.\nIn un plasma, la lunghezza di Debye \u00e8\ndove\nil termine ionico \u00e8 spesso trascurato, dando\nquesto \u00e8 valido solo nel caso di ioni pi\u00f9 freddi rispetto agli elettroni."}
{"id": "1262274", "revid": "767487", "url": "https://it.wikipedia.org/wiki?curid=1262274", "title": "Coppa Italia di calcio da tavolo 2001", "text": "La tredicesima Coppa Italia di calcio da tavolo venne organizzano dalla F.I.S.C.T. a Napoli il 27 e 28 ottobre 2001. La gara fu suddivisa nella categoria \"Master\", per i primi 24 giocatori del \"Ranking Italia\", nella categoria \"Cadetti\" per tutti gli altri, e nella competizione per squadre di Club."}
{"id": "1262278", "revid": "2519", "url": "https://it.wikipedia.org/wiki?curid=1262278", "title": "Neuh\u00fctten (Unterfranken)", "text": ""}
{"id": "1262279", "revid": "158913", "url": "https://it.wikipedia.org/wiki?curid=1262279", "title": "Ai Shimizu", "text": ""}
{"id": "1262281", "revid": "439868", "url": "https://it.wikipedia.org/wiki?curid=1262281", "title": "Aleksandrov", "text": ""}
{"id": "1262284", "revid": "287204", "url": "https://it.wikipedia.org/wiki?curid=1262284", "title": "A New Stereophonic Sound Spectacular", "text": "A New Stereophonic Sound Spectacular \u00e8 il primo album della band fiamminga Hoover, rinominata in seguito Hooverphonic. Il gruppo esordisce con sonorit\u00e0 elettroniche accomunabili al genere trip hop. Il disco ottiene subito un buon riscontro, soprattutto per la promozione offertagli dal regista Bernardo Bertolucci che inserisce il primo singolo estratto, \"2 Wicky\", nella colonna sonora del film \"Io ballo da sola\".\nLa band, nonostante sia alla prima esperienza discografica, impone subito una propria identit\u00e0 musicale. Infatti, elemento che caratterizzer\u00e0 il loro sound - per quanto possa essere variato nel corso degli anni seguenti - e sar\u00e0 sempre presente, \u00e8 il campionamento di riff musicali e un massiccio utilizzo di strumenti acustici come sezioni d'archi, fiati e ottoni.\nIn \"A New Stereophonic Sound Spectacular\" si riscontrano atmosfere molto soffuse, la presenza dell'acustica \u00e8 molto attenuata e non ingombra le basi elettroniche, date dalla tastiera di Frank Duch\u00eane e dalla chitarra di Raymond Greets che accompagnano la voce velata di Liesje Sadonius. Il disco \u00e8 insomma un ottimo esempio di sperimentazione trip hop, genere molto in voga durante gli anni '90.\nDall'album saranno estratti 4 singoli: 2 Wicky, Wardrope, Barabas e Inhaler."}
{"id": "1262285", "revid": "36426", "url": "https://it.wikipedia.org/wiki?curid=1262285", "title": "Chiesa del Crocifisso dei Bianchi", "text": "La chiesa del Crocifisso dei Bianchi \u00e8 una chiesa di Lucca che si trova in via del Crocifisso.\nLa dedicazione si riferisce ai Penitenti Bianchi, movimento religioso della fine del Trecento, che avevano una particolare devozione per un \"Crocifisso\" ligneo proveniente dalla chiesa di San Romano.\nLa chiesa fu globalmente rifatta nel 1761 a opera di Francesco Pini; all'interno, spartito in tre navate e decorato di affreschi di Lorenzo Castellotti, l'altare maggiore conserva l'aspetto assunto alla fine del Seicento. L'indemaniamento della chiesa in periodo napoleonico ne sconvolse l'assetto interno che venne completamente depauperato. La chiesa, attualmente chiusa al culto \u00e8 minacciata dalle infiltrazioni d'acqua e rappresenta uno dei casi peggiori di incuria del patrimonio artistico lucchese. Il trecentesco \"Crocifisso\" \u00e8 conservato presso la cappella del Palazzo arcivescovile."}
{"id": "1262289", "revid": "767487", "url": "https://it.wikipedia.org/wiki?curid=1262289", "title": "Gianni Mauro", "text": "Dal 1976 \u00e8 membro del gruppo teatrale e musicale \"Pandemonium\".\nBiografia.\nArtista salernitano, vive a Mentana (in provincia di Roma). Nel 1976 la RCA Italiana gli fa un contratto come autore di testi e musica (\u00e8 iscritto alla SIAE dal 1976) Nel 1977 la RCA gli pubblica due dischi come cantautore. Nello stesso anno inizia una collaborazione artistica con Gabriella Ferri, che incide alcuni suoi brani, tra questi \"Luned\u00ec\".\nScrive sigle televisive in \"Buonasera con... Franco Franchi\", \"Pi\u00f9 sani e pi\u00f9 belli\", alcuni pezzi della fiction televisiva \"Un medico in famiglia\".\nDa una sua idea nasce il gruppo \"I Pandemonium\", poi divenuto il gruppo Teatro-Canzone Pandemonium, che nel 1979 partecipa al Festival di Sanremo con \"Tu fai schifo sempre\" e diventa tra i primi gruppi a sperimentare il genere demenzial-surreale in Italia. Gianni Mauro aveva gi\u00e0 partecipato con i Pandemonium l'anno prima alla manifestazione con Rino Gaetano, come corista del brano \"Gianna\".\nDa questo periodo fino agli anni attuali divide il suo tempo tra l'attivit\u00e0 di autore, quella di cantante e quella di attore teatrale. Come autore inizia una collaborazione nel cinema con Detto Mariano, collaborando come coautore di numerose canzoni in film quali \"Il bisbetico domato\" con Adriano Celentano, \"Il ragazzo di campagna\" con Renato Pozzetto, \"Spaghetti a mezzanotte\" con Lino Banfi.\nScrive per Gianni Nazzaro, per Lando Fiorini e per i Pandemonium \"Fatte cur\u00e0\" che partecip\u00f2 al festival di Napoli nel 1981, \"Canzone scartata\" che vinse il festival della canzone comica di Viareggio nel 1990 condotto da Daniele Piombi.\nIn televisione partecipa a numerose trasmissioni con \"I Pandemonium\", lavorando in programmi di Pippo Baudo, Raffaella Carr\u00e0, Gino Bramieri.\nIn teatro lavora come attore-cantante con Renato Rascel, Gabriella Ferri, Gino Bramieri, Oreste Lionello, Pippo Franco, Gigi Proietti.\nDal 2003 collabora come autore di canzoni con Vittorio Marsiglia e con Gigi Proietti. Scrive testi teatrali e porta avanti con il teatro-canzone \u201cI Pandemonium\u201d spettacoli che omaggiano i grandi artisti italiani quali Giorgio Gaber, il Quartetto Cetra e la \"scuola genovese dei cantautori\".\nNel 2007 Gianni Mauro, pur continuando la sua attivit\u00e0 di cantattore ed autore, ha iniziato l'attivit\u00e0 di scrittore di narrativa e racconti.\nNel settembre 2008 una sua canzone, \"Canto Malinconico\", (un divertente brano sottile e raffinato, che attinge al gioco degli equivoci, nato in Francia alla fine dell'Ottocento e poi ripreso in Italia subito dopo dall'artista Nicola Maldacea e dagli autori Armando Gill e il binomio Cioffi - Pisano) contenuta nel cd di Vittorio Marsiglia \u00e8 diventata un tormentone nel programma Pelo e Contropelo di Radio Kiss Kiss.\nNel 2009 debutta in teatro, con un tour che si concluder\u00e0 nel febbraio 2010, con \"Memorie di un impresario\" con i Pandemonium, Anna Campori, Carlo Molfese.\nAd inizio dicembre 2010 \u00e8 stato pubblicato un cofanetto libro+DVD dedicato a Vittorio Marsiglia e curato da Renzo Arbore, il cui titolo \u00e8 \"Come si ride a Napoli\". Nel DVD \u00e8 inserito anche un video intitolato \"Come si ride in casa Arbore\" ed in questo video Renzo Arbore e Vittorio Marsiglia interpretano una versione esilarante del \"Canto Malinconico\".\nDa met\u00e0 gennaio a met\u00e0 febbraio del 2015 Gianni Mauro ha interpretato il ruolo di attore-cantante nello spettacolo \"Sanzionami questo\", al Teatro dell'Angelo di Roma, con Pippo Franco."}
{"id": "1262295", "revid": "36426", "url": "https://it.wikipedia.org/wiki?curid=1262295", "title": "Clonmacnoise", "text": ""}
{"id": "1262297", "revid": "36426", "url": "https://it.wikipedia.org/wiki?curid=1262297", "title": "Chiesa di San Romano (Lucca)", "text": "Il convento di San Romano con l'annessa chiesa omonima \u00e8 una chiesa di Lucca che si trova in piazza San Romano.\nStoria e descrizione.\n\u00c8 il pi\u00f9 antico e prestigioso convento domenicano di Lucca, che ebbe fin dall'inizio un ruolo di primo piano nella vita religiosa e civile della citt\u00e0. Il momento pi\u00f9 intenso \u00e8 legato alle strette relazioni con il Savonarola e il suo ambiente. Consacrata la chiesa nel 1281, l'impianto ad aula unica venne ampliato nella zona presbiteriale, dove vennero create attorno al 1373 cinque cappelle. La facciata della chiesa \u00e8 rimasta incompiuta; essa perdette importanza come accesso privilegiato a favore del fianco sinistro alla cui porta venne addossato nel XV secolo un porticato. Resti di sepolture di nobili famiglie lucchesi sono addossate al fianco sinistro, oltre ai resti del cardinale Leonardo Patrasso, morto a Lucca il 7 dicembre 1311 mentre era in viaggio assieme ad altri due cardinali per l'incoronazione dell'imperatore Enrico VII. L'attuale assetto interno \u00e8 il risultato dei lavori effettuati tra il 1661 e il 1666.\nTornata all'antico splendore con il completo restauro delle numerose opere d'arte presenti al suo interno, dal 2004 la chiesa \u00e8 adibita ad auditorium con una capienza di 450 posti."}
{"id": "1262305", "revid": "256896", "url": "https://it.wikipedia.org/wiki?curid=1262305", "title": "Sicav", "text": ""}
{"id": "1262307", "revid": "251304", "url": "https://it.wikipedia.org/wiki?curid=1262307", "title": "Gran Premio del Bahrein 2005", "text": "Il Gran Premio del Bahrein 2005, terza prova della stagione 2005 del Campionato Mondiale di Formula 1, si \u00e8 tenuto domenica 3 aprile 2005 sul circuito di Sakhir in Bahrein. \u00c8 riconosciuta come la gara pi\u00f9 calda della storia della F1, con temperature massime registrate intorno ai 44 \u00b0C. La gara \u00e8 stata vinta da Fernando Alonso su Renault, seguito da Jarno Trulli su Toyota e Kimi R\u00e4ikk\u00f6nen su McLaren-Mercedes.\nVigilia.\nAspetti sportivi.\nJuan Pablo Montoya, pilota della , essendosi infortunato a una spalla giocando a tennis, viene sostituito da Pedro de la Rosa, gi\u00e0 presente nei primi due fine settimana della stagione in veste di terzo pilota, ruolo che nell'occasione viene affidato ad Alexander Wurz.\nOltre ai piloti titolari e al gi\u00e0 citato Wurz, prendono parte alle sessioni di prove libere del venerd\u00ec anche Vitantonio Liuzzi con la , Ricardo Zonta con la e Robert Doornbos con la .\nNel giorno della gara, la va a listare a lutto i musetti delle proprie monoposto (come aveva gi\u00e0 fatto in occasione del Gran Premio d'Italia 2001) in segno di rispetto per la morte di papa Giovanni Paolo II avvenuta poche ore prima; per quanto concerne la trasmissione televisiva in Italia, per lo stesso motivo la RAI decide di non mandare la diretta del Gran Premio relegandolo a una differita.\nAspetti tecnici.\nIl tracciato subisce una piccola modifica che non va a incidere sulla lunghezza totale: viene infatti allargata l'uscita della curva 4, rendendola un po' pi\u00f9 veloce.\nProve.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella prima sessione del sabato si \u00e8 avuta questa situazione:\nNella seconda sessione del sabato si \u00e8 avuta questa situazione:\nQualifiche.\nRisultati.\nNelle sessioni di qualifica si \u00e8 avuta questa situazione: Fernando Alonso ottiene la pole position davanti alla rivitalizzata Ferrari di Michael Schumacher. In terza posizione si qualifica Jarno Trulli, alla guida di una sorprendente Toyota, seguito dalle due Williams di Nick Heidfeld e Mark Webber, dall'altra Toyota di Ralf Schumacher e dalla Red Bull di Christian Klien. All'ottavo e nono posto si piazzano le McLaren del sorprendente Pedro de la Rosa (che disputa la prima gara dal Gran Premio del Giappone 2002) e del suo compagno di squadra Kimi R\u00e4ikk\u00f6nen. In difficolt\u00e0 Giancarlo Fisichella e Rubens Barrichello, rispettivamente decimo e quindicesimo.\nGara.\nRisultati.\nI risultati del gran premio sono i seguenti:"}
{"id": "1262309", "revid": "1543377", "url": "https://it.wikipedia.org/wiki?curid=1262309", "title": "Zond 4", "text": "La Zond 4 \u00e8 una sonda sovietica del programma Zond. Lo scopo della missione era quello di esplorare lo spazio attorno alla Terra e testare i nuovi sistemi di volo e l'equipaggiamento. La sonda, che fu la prima tra le Zond che avrebbe potuto teoricamente trasportare un equipaggio, era un test senza equipaggio e aveva lo scopo di pianificare future missioni con persone a bordo.\nLa sonda.\nLa sonda, una \"7K-11\", comprendeva un modulo di propulsione, un modulo di servizio e un modulo di rientro. Progettata per un equipaggio di due astronauti, era simile alla successiva Zond 5: una capsula cilindrica lunga approssimativamente 4,5 metri e avente un diametro di 2,2-2,72 metri, con due pannelli solari attaccati sui lati opposti della sonda, che misurava complessivamente circa 9 metri. La massa in orbita era di 5375\u00a0kg.\nLa missione.\nLa Zond 4 venne lanciata il 2 marzo 1968 alle 18:29:23 UTC. La sonda venne immessa in un'orbita di parcheggio attorno alla Terra su un \"Tyazheliy Sputnik\" attraverso un razzo Proton e venne poi spedita a 300.000\u00a0km di distanza, in una traiettoria lontana dalla Luna. Probabilmente questa traiettoria era involontaria ma alcuni hanno supposto che possa essere stata scelta per evitare complicazioni dovute alla presenza della gravit\u00e0 lunare, oppure che non si riusc\u00ec ad inviare la sonda verso la Luna a causa di un guasto al sistema di controllo. Sulla Terra, gli astronauti Popovy\u010d e Sevast'janov comunicarono da un bunker isolato con il Centro di Controllo di Evpatorija in Ucraina attraverso un ritrasmettitore a bordo della sonda per simulare le comunicazioni tra gli astronauti nello spazio e i controllori a Terra.\nIl rientro a Terra era previsto con uno skip reentry, ma sembra che la capsula di rientro fall\u00ec nel separarsi dal modulo di servizio e l'angolo dell'inserimento nell'atmosfera divenne troppo inclinato. La sonda entr\u00f2 ad un'alta velocit\u00e0 sopra l'Africa occidentale. I controllori a terra azionarono il meccanismo di autodistruzione sopra il Golfo di Guinea ad un'altitudine di 10\u00a0km."}
{"id": "1262310", "revid": "36426", "url": "https://it.wikipedia.org/wiki?curid=1262310", "title": "Chiesa del Suffragio (Lucca)", "text": "La chiesa intitolata ai Santi Maurizio e Lazzaro, detta del Suffragio \u00e8 una chiesa di Lucca, che si trova nella piazza omonima.\nStoria e descrizione.\n\u00c8 tra le poche chiese costruite a Lucca \"ex novo\" nel corso del Seicento. Eretta nel 1634, sul luogo della sepoltura dei morti della peste del 1630, \u00e8 l'unico intervento realizzato in patria da Francesco Buonamici. Di particolare interesse \u00e8 la facciata, a tre ordini scanditi da lesene, che nel registro inferiore racchiudono tre arcate che definiscono un vestibolo voltato da cui si accede alla chiesa. L'interno, a navata unica con cappelle laterali, decorato da stucchi, fu completato nel 1675 con l'edificazione di un maestoso altare delimitato da quattro colonne a spirale e sormontato da un timpano spezzato ornato da angeli, che per volere di Elisa Baciocchi fu donato nel XIX secolo al Duomo di Ajaccio, dove si trova tuttora. La chiesa \u00e8 oggi adibita ad auditorium del contiguo Istituto Musicale Luigi Boccherini."}
{"id": "1262312", "revid": "9", "url": "https://it.wikipedia.org/wiki?curid=1262312", "title": "General Post Office di Dublino", "text": ""}
{"id": "1262314", "revid": "76963", "url": "https://it.wikipedia.org/wiki?curid=1262314", "title": "Shizuka It\u014d", "text": "Conosciuta anche con il nickname , la It\u014d lavora per la Ken Production.\nLavori di doppiaggio.\nPC games.\nOverwatch - Widowmaker"}
{"id": "1262315", "revid": "2130303", "url": "https://it.wikipedia.org/wiki?curid=1262315", "title": "Chiesa di Santa Maria Avvocata", "text": "La chiesa di Santa Maria Avvocata (o Santa Maria della Concezione) \u00e8 una monumentale chiesa che si erge alla fine di via Avvocata a pochissimi passi da piazza Dante, nel centro storico di Napoli.\nStoria e descrizione.\nLa struttura trae origine nel XVI secolo quando il carmelitano padre Alessandro Mollo fece costruire una chiesa con un piccolo convento. Alla fine del secolo, attorno al 1680, il cardinale Alfonso Gesualdo compr\u00f2 il complesso e lo elev\u00f2 a parrocchia. \nFu rimaneggiata nei secoli successivi, entrando innanzitutto nel novero delle numerose chiese barocche della citt\u00e0: lo testimonia soprattutto la facciata, decorata a stucco e di difficile attribuzione: , tuttavia si \u00e8 concordi nell'attribuirla ad un allievo di Domenico Antonio Vaccaro.\nIn seguito allo spostamento della sede parrocchiale nella vicina chiesa di San Domenico Soriano accolse la Congregazione degli Studenti.\nLa chiesa conserva un pregevole interno ricco di decorazioni e festoni. Essi \u00e8 costituito da una pianta rettangolare ed altare maggiore in marmi policromi. L'interno ha un'accentuata similitudine con la non lontana chiesa di Sant'Antonio a Tarsia. Sono presenti affreschi e tele di vari pittori settecenteschi e di Vincenzo Galloppi.\nSulla lato sinistro della facciata, c'\u00e8 una porta che permette di accedere agli ambienti della Confraternita del Santissimo Sacramento all'Avvocata; dove spiccano degli affreschi eseguiti da Andrea dell'Asta, ma commissionati originariamente al Solimena."}
{"id": "1262316", "revid": "1977557", "url": "https://it.wikipedia.org/wiki?curid=1262316", "title": "The Prosopography of the Later Roman Empire", "text": "The Prosopography of the Later Roman Empire (\u00abProsopografia del tardo impero romano\u00bb), spesso abbreviato in PLRE, \u00e8 un'opera in tre volumi, che descrive ogni persona attestata dalle fonti storiche coeve che sia vissuta nel mondo dell'impero romano tra il 260 e il 641.\nLe fonti utilizzate sono storie, opere letterarie, epigrafi e altre fonti scritte. Le figure citate solo da fonti inaffidabili come l\"'Historia Augusta\" o quelle di cui \u00e8 andato perso il nome sono accluse accompagnate da segni che ne indicano l'affidabilit\u00e0.\nI tre volumi sono stati pubblicati dalla Cambridge University Press. Il Volume 1, pubblicato nel 1971, \u00e8 di 1176 pagine, e copre il periodo dal 260 al 395; il Volume 2, pubblicato nel 1980, \u00e8 di 1355 pagine e copre gli anni dal 395 al 527; il Volume 3, pubblicato nel 1992, \u00e8 composto da due tomi, per un totale di 1626 pagine, che copre gli anni dal 527 al 641.\nIl progetto nacque sotto l'egida di Arnold Hugh Martin Jones, John Robert Martindale e John Morris; \u00e8 stato poi completato da Edward Arthur Thompson, Alan D.E. Cameron e Philip Grierson.\nStoria del progetto.\nIl principale progetto prosopografico sull'Impero romano, il \"Prosopographia Imperii Romani\" (PIR) diretto da Theodor Mommsen, fu completato alla fine del XIX secolo e copriva l'intervallo di tempo che andava da Augusto all'inizio del regno di Diocleziano. All'inizio del XX secolo, dietro suggerimento dello stesso Mommsen, Adolf Harnack propose una prosecuzione del PIR dall'inizio del regno di Diocleziano alla morte di Giustiniano I (565); questa \"Prosopographie des Sp\u00e4tr\u00f6mischen Reiches\" avrebbe dovuto comprendere sia le figure secolari sia quelle ecclesiastiche. Il progetto, iniziato prima della Grande Guerra, fu da questa rallentato, e and\u00f2 poi a morire nel 1933, quando erano state raccolte circa 75.000 citazioni.\nNel 1948, Arnold Hugh Martin Jones e Sir Idris Bell chiesero alla British Academy una sovvenzione per creare un corpus di \u00abtutte le persone che avevano avuto un titolo civile o militare\u00bb; ricevuto il sovvenzionamento di \u00a350, il 4 ottobre 1949 si riun\u00ec un il primo comitato, presieduto da Jones, con John Morris come segretario e Bell, Norman H. Baynes e Edward Arthur Thompson come membri. Nel 1950 si tenne a Parigi il Primo Congresso Internazionale di Studi Classici; un gruppo di studiosi inglesi guidati da Jones incontr\u00f2 degli studiosi francesi guidati da Henri-Ir\u00e9n\u00e9e Marrou, e stabilirono che gli inglesi avrebbero lavorato alla stesura di una prosopografia di figure civili e militari, la \"Prosopography of the Later Roman Empire\", mentre i francesi si sarebbero dedicati a quella dei religiosi, la \"Prosopographie chr\u00e9tienne du Bas-Empire\" (PCBE). Nel 1951 l'Accademia di Berlino, che aveva supervisionato il lavoro per la PLA, concesse ai britannici e ai francesi di accedere al materiale gi\u00e0 preparato; nel 1953 esisteva un Comitato di supervisione della PLRE che includeva Jones, Baynes, Thompson, Bell, Morris e Colin Henderson Roberts. Una delle prime decisioni del Comitato fu quello di anticipare la data di inizio della prosopografia al 260, anno dell'inizio del regno di Gallieno, per permettere una migliore visione dell'evoluzione della struttura civile e militare sotto il regno di Diocleziano; si decise anche di estendere l'intervallo coperto al 641, anno della morte di Eraclio e di una serie di eventi nella porzione occidentale dell'Europa. Tali date divennero poi quelle tradizionalmente accettate per la Tarda Antichit\u00e0.\nProsopografia bizantina.\nSuccessore della PLRE \u00e8 la \"Prosopography of the Byzantine World\", che copre il mondo bizantino dal 642 al 1265; l'ultima fase dell'Impero bizantino, dal 1261 al 1453, \u00e8 l'oggetto della \"Prosopographisches Lexikon der Palaiologenzeit\".\nVolumi.\n\"The Prosopography of the later Roman Empire\". Cambridge University Press, Cambridge 1971\u20131992"}
{"id": "1262318", "revid": "125755597", "url": "https://it.wikipedia.org/wiki?curid=1262318", "title": "Barbarian Football Club", "text": "Il Barbarian Football Club, i cui giocatori sono chiamati Barbarians o, pi\u00f9 familiarmente, Baa-Baas, \u00e8 un club di rugby a 15 a inviti.\nNato in Inghilterra nel 1890, esso non partecipa a alcun campionato, non ha una sede n\u00e9 un terreno ufficiale di gioco, e non ha neppure alcun giocatore tesserato.\nI giocatori che compongono tale squadra, senza alcun vincolo di nazionalit\u00e0, sono invitati dal presidente e dal segretario del club, e partecipano solamente in maniera dilettantistica a prescindere dal loro \"status\".\nLa particolarit\u00e0 di chi scende in campo per i Barbarians \u00e8 che il giocatore veste la divisa sociale del club ma indossa i calzettoni della propria squadra di provenienza.\nDal 2017 \u00e8 attiva anche la rappresentativa femminile dei Barbarians, la cui partita d'esordio \u00e8 stata una vittoria per 19-0 contro la selezione provinciale del Munster il 10 novembre 2017 al Thomond Park.\nLa nascita.\nNasce il 9 aprile 1890 in un hotel di Bradford, nel nord dell'Inghilterra, dall'idea di William Percy Carpmael (1864\u20131936).\nAll'epoca il rugby anglosassone non aveva veri e propri campionati; i club e le universit\u00e0 si sfidavano regolarmente e talvolta nascevano squadre improvvisate che duravano anche solo lo spazio di una settimana, quanto bastava per una breve tourn\u00e9e nel periodo di Pasqua, di Natale o a fine stagione.\nQuell'anno Carpmael, giocatore del club del Blackheath, aveva raccolto una squadra di giocatori londinesi per un tour nell'Inghilterra del Nord, durante il periodo pasquale. Fatto curioso fu che quella squadra non aveva un vero e proprio nome; gioc\u00f2 infatti quattro partite come \"Carpmael's London team\", \"Blackheat's team\", \"Carpmael's County\" e \"Southern Nomads\".\nLa notte tra l'8 e il 9 aprile, dopo l'ultima partita, davanti a una zuppa e una birra (anche se la leggenda parla di un piatto d'ostriche) al \"Leutcher's Restaurant\" di Bradford viene messa nero su bianco la nascita di questo strano club. La divisa della squadra sarebbe stata a strisce bianconere e i calzoncini neri, mentre ogni giocatore avrebbe mantenuto i calzettoni del proprio club.\nGli avversari.\nL'esordio dei Barbarians fu contro l'Hartlepool Rovers il 27 dicembre 1890.\nA partire da allora e per un certo periodo i Barbarians incontrarono inizialmente solo squadre di club inglesi e gallesi.\nTradizionali impegni sono stati sino agli anni '90: il tour di Pasqua in Galles con quattro partite a Penarth, Cardiff, Swansea e Newport, poi ridotte a tre quando, a partire dal 1983, la partita di Newport venne anticipata all'autunno e poi a due con la cancellazione di quella col Penarth. Altri impegni erano quelli di Leicester, contro i Tigers, nelle vacanze natalizie e nelle East Midlands nel primo gioved\u00ec di marzo.\nDal 1948 i Barbarians incominciarono ad affrontare anche alcune nazionali in tour; l'occasione che diede inizio a tale consuetudine fu la richiesta avanzata in tale anno da parte delle quattro federazioni di Gran Bretagna e Irlanda di allestire una forte squadra per affrontare e battere l'Australia, impegnata in un lungo tour in Europa. I Barbarians vinsero con un punteggio di 9-6.\nSeguirono sfide con Nuova Zelanda, Sud Africa e Australia.\nNel 1957 i Barbarians organizzarono la loro prima tourn\u00e9e fuori della Gran Bretagna, recandosi in Canada per affrontare l'Ontario, la British Columbia e il Quebec e successivamente in Irlanda per disputare il primo match contro una squadra irlandese: l'Ulster.\nI tour seguenti furono quelli dell'anno successivo e del 1969 in Sud Africa, quindi quello del 1976 in USA e Canada.\nNel 1973 i Barbarians sfidarono gli All Blacks al Cardiff Arms Park; pi\u00f9 che per il risultato la partita va ricordata per quella che venne definita la pi\u00f9 bella meta di tutti i tempi, realizzata al termine di un'azione lunghissima incominciata da Phil Bennett e passata da John Dawes, Bob Wilkinson, Tom David e Derek Quinnell prima di trovare finalizzazione nel gallese Gareth Edwards,\nPer una nazionale ricevere la visita dei Barbarians o sfidarli durante un tour \u00e8 una consacrazione.\nA ricevere i Barbarians, nel corso del dopoguerra, sono stati (prima volta nel 1948), (1952), (1954 e 2009), (1969), (1970), (1976), (1970), , e (1990), Italia (1985), (1992), (1996), (2004), (2006), (2007), e (2008).\nI giocatori.\nFormati inizialmente solo da giocatori londinesi, i Barbarians si sono a mano a mano internazionalizzati, accettando prima giocatori da tutta l'Inghilterra e poi australiani, neozelandesi e sudafricani.\nNel 1952 fu chiamato il primo giocatore francese, Michel Pomathios; nel 1987 fu invitato anche il primo giocatore italiano, Stefano Bettarello; altri ne seguirono, nel corso degli anni, come Luca Martin, Massimo Giovanelli, Gianluca Faliva, Diego Dom\u00ednguez, Paolo Vaccari, Julian Gardner, Mark Giacheri, Cristian Stoica, i fratelli Massimo e Marcello Cuttitta, Andrea Lo Cicero, Salvatore Perugini, Carlo Del Fava, Quintin Geldenhuys, Sergio Parisse (quest'ultimo sceso in campo da capitano nel 2011, 2012 e 2013), Mart\u00edn Leandro Castrogiovanni, Mauro Bergamasco, Marco Bortolami, Andrea Moretti, Leonardo Ghiraldini, Simone Favaro; tra gli \"uncapped\" figura il bresciano Sebastiano Dusi, convocato nel 2010 quando giocava nell'ormai defunta .\nTra le nazionalit\u00e0 rappresentate, a parte quelle dei Paesi storici come le quattro \"Home Nations\" e , , e , figurano anche la Russia con Aleksandr Obolenskij (che tuttavia difese i colori dell') e la Repubblica Ceca con Jan Mach\u00e1\u010dek.\nI Barbarians e il professionismo.\nCon il crescere degli impegni e dei tour delle nazionali britanniche e soprattutto con l'avvento del professionismo i Barbarians sono entrati in crisi; ci\u00f2 sia per la difficolt\u00e0 di allestire squadre all'altezza degli incontri da sostenere, sia per i fatto che gli avversari tradizionali (come potevano essere, una volta, i club gallesi) sono oggigiorno oberati d'impegni di campionato e coppe di vario genere per cui sovente, a partire dagli anni '90, presentano squadre fatte di \"seconde scelte\".\nDal 2000 i Barbarians hanno rivisto i loro calendari: spostata a marzo la partita con il Leicester (nella stessa settimana di quella con la contea delle East Midlands) e annullato il tour in Galles, essi disputano alcuni incontri a fine stagione (ultima settimana di maggio) contro selezioni nazionali (pi\u00f9 o meno al completo o sperimentali).\n\u00c8 inoltre diventato tradizione un incontro annuale contro i \"Combined Services\", selezione delle forze armate britanniche; tale match si svolge ogni anno in data 11 novembre, Memorial Day, giorno in cui nei Paesi britannici si ricorda la fine della Prima guerra mondiale.\nNel 2007, causa l'anticipato svolgimento dei tour estivi delle nazionali europee, i Barbarians si sono limitati a un breve tour in Tunisia e Spagna.\nLe Barbarians.\nIl 2017 \u00e8 l'anno di istituzione della squadra femminile dei Barbarians, la cui prima allenatrice \u00e8 l'ex rugbista inglese Giselle Mather e il cui primo incontro assoluto si \u00e8 giocato il 10 novembre al Thomond Park di Limerick contro la rappresentativa femminile del .\nLe \"imitazioni\".\nDi l\u00e0 dai molti club che hanno scelto il nome Barbarians affiancato a quello della loro citt\u00e0 (es. i \"Denver Barbarians\") molte altre squadre simili sono nate; tra queste i Barbarian francesi, i New Zealand Barbarians, i Barbarians Sud Africani. Anche queste squadre, per\u00f2, sono state costrette a diminuire i loro impegni.\nAnche selezioni decisamente diverse per stile da quello degli originali sono esistite: gli Australian Barbarians (in realt\u00e0 sino a qualche anno fa la seconda nazionale australiana) e i \"South Sea Barbarians\", selezione dei migliori giocatori polinesiani che nel 1987 visit\u00f2 in una contestata tourn\u00e9e il Sud Africa dell'Apartheid ne sono esempi.\nIn Italia una squadra denominata \"Barbarians Italiani\" fece un'unica apparizione nel 1988, quando affront\u00f2 a L'Aquila i \"New Zealand Maori\"; l'iniziativa non ebbe per\u00f2 gran seguito. Pi\u00f9 fortunata fu l'esperienza delle \"Zebre\", vera e propria versione italica dei Barbarians creata da Marco Bollesan, che dal 1973 al 1997 affront\u00f2 squadre di diverso valore, comprese alcune Nazionali in tour e vincendo contro i veri Baa-Baas. La squadra ha in seguito per un certo periodo cessato l'attivit\u00e0, ritornando a giocare con regolarit\u00e0 a partire dal 2012, quando \"la Federazione Italiana Rugby ha assunto la titolarit\u00e0 del nome \u201cZebre\u201d per la nuova franchigia a gestione federale con sede a Parma\"."}
{"id": "1262325", "revid": "287204", "url": "https://it.wikipedia.org/wiki?curid=1262325", "title": "Blue Wonder Power Milk", "text": "Blue Wonder Power Milk \u00e8 il secondo album in studio degli Hooverphonic. Anticipato da un promo di \"One Way Ride\" e un Ep di \"Battersea\", l'album - oltre che in Europa - viene distribuito anche negli Stati Uniti dove la band riscontra un buon successo con l'effettivo primo singolo estratto: \"Club Montepulciano\".\nA differenziare questo lavoro con il precedente, \u00e8 la pura e potente voce di Geike Arnaert, la quale salta subito all'orecchio dopo l'intro dell'opening track \"Battersea\". Nelle prime edizioni stampate dell'album, \u00e8 possibile ascoltare una \"Club Montepulciano\" cantata da Liesje, la quale aveva evidentemente registrato prima di abbandonare il gruppo. Tale versione per\u00f2 \u00e8 stata poi sostituita con quella di Geike, utilizzata anche per il singolo. Oltre a Geike a fare da cantante principale per alcuni brani \u00e8 anche lo stesso Alex Callier, il quale canta su 3 tracce del disco.\nIl sound dell'album \u00e8 caratterizzato da una maggiore intensit\u00e0 di strumenti acustici che tengono legati i beats e le basi elettroniche. Si riscontra ben poco trip hop se non in qualche pezzo come \"One Way Ride\",\"Out of Tune\", \"Raneissance Affair\" e \"Magenta\". Il resto del disco \u00e8 definibile elettro pop, per via della maggiore immediatezza e la semplice (seppur non banale) composizione dei brani.\nDall'album vengono estratti 4 singoli: \"Club Montepulciano\", \"This Strange Effect\", \"Lung\" e \"Eden\", oltre ad un EP di \"Battersea\" e la demo \"Magenta\" conosciuta anche come \"Teek\"."}
{"id": "1262327", "revid": "1810027", "url": "https://it.wikipedia.org/wiki?curid=1262327", "title": "Chiesa di Santa Maria del Rosario a Portamedina", "text": "La chiesa di Santa Maria del Rosario a Portamedina (nota come chiesa di Santa Giovanna d'Arco o anche Rosariello a Portamedina) \u00e8 una caratteristica chiesa di Napoli; si erge nel centro storico della citt\u00e0 con precisione in via Rosario a Portamedina nei Quartieri Spagnoli.\nLa fondazione dell'edificio sacro risale al 1568 ad opera della \"Congrega dello Spirito Santo\" e nel XVII secolo la chiesa venne completata con il chiostro. Tra il 1724 e il 1742 il complesso fu soggetto a due importanti rinnovi: l'aspetto attuale risale proprio al restauro del 1742, quando furono ridecorati a stucco gli interni e gli esterni in stile tardo-barocco con probabili interventi di Domenico Antonio Vaccaro e della sua scuola. \nNel 1929 il conservatorio dei domenicani pass\u00f2 alle suore della \"Compagnia di Maria\" e nel 1937 venne riconosciuto legalmente come scuola; dalla met\u00e0 del XX secolo la struttura \u00e8 stata ampliata e profondamente alterata.\nLa caratteristica facciata, che si insinua tra gli stretti vicoli del quartiere, presenta un portico ornato a stucco a pianta semiesagonale, sorretto da arcate a tutto sesto, sul quale poggia il coro.\nL'interno \u00e8 a pianta centrale, con due cappelle per lato e presbiterio absidato rettangolare; la navata e le cappelle sono coperte da volte e non \u00e8 presente una cupola. Tra le opere pittoriche conservate si annovera il \"Sant'Antonio che adora il Bambino sulle braccia di San Giuseppe attorniato dai Santi Gennaro e Michele\", tela firmata da Antonio Sarnelli.\nA pochi metri di distanza, nei pressi della chiesa, si trova il convento adibito a funzioni scolastiche private e quindi non visitabile.\nIl chiostro, fondato nel XVI secolo e ampliato in quello successivo, \u00e8 formato da uno spazio centrale quadrato delimitato tre arcate per ogni lato; venne alterato nella sua forma nel Novecento per un rinnovamento generale degli ambienti."}
{"id": "1262328", "revid": "767487", "url": "https://it.wikipedia.org/wiki?curid=1262328", "title": "Bacino di ablazione", "text": "Il bacino di ablazione \u00e8 la zona di un ghiacciaio dove si ha ablazione cio\u00e8 perdita di ghiaccio per fusione, evaporazione, sublimazione o per distacco di masse.&lt;br&gt; \nIl fenomeno che influenza maggiormente la perdita di ghiaccio \u00e8 generalmente la fusione, ma in alcuni ghiacciai anche il distacco di iceberg assume un ruolo fondamentale. Spazialmente la zona di ablazione pu\u00f2 essere identificata con la parte di ghiacciaio che risiede sotto la linea di equilibrio. \u00c8 inoltre in questa zona che avviene la deposizione dei sedimenti glaciali."}
{"id": "1262330", "revid": "633110", "url": "https://it.wikipedia.org/wiki?curid=1262330", "title": "USS Pickerel (SS-524)", "text": "Lo USS \"Pickerel\" (codice alfanumerico SS-524) \u00e8 stato un sommergibile della United States Navy, appartenente alla classe Tench: prese parte agli ultimi mesi della seconda guerra mondiale e fu continuamente aggiornato, prima di passare nel 1972 alla Marina Militare che lo ridenomin\u00f2 \"Primo Longobardo\" (con nuovo distintivo ottico S 501). Fu rottamato circa dieci anni pi\u00f9 tardi.\nServizio nella United States Navy.\nImpostato al Boston Naval Shipyard di Charlestown, un sobborgo di Boston nel Massachusetts, l'8 febbraio 1944 venne varato il 15 dicembre dello stesso anno senza una vera e propria cerimonia. Venne successivamente trasferito al Portsmouth Naval Shipyard di Kittery nel Maine dove la costruzione venne completata aggiornata a dei nuovi standard chiamati GUPPY e basati sulle invenzioni tedesche della parte finale del conflitto. Completata la costruzione il 4 aprile 1949 venne battezzato \"Pickerel\".\nIl battello ebbe una vita operativa molto intensa prendendo anche parte alla guerra di Corea e alla guerra del Vietnam e venne via via aggiornato a nuovi standard GUPPY.\nServizio nella Marina militare italiana.\nIl 18 agosto 1972, insieme al gemello , ribattezzato a sua volta \"Gianfranco Gazzana-Priaroggia\", venne trasferito all'Italia, prendendo il nome Longobardo in ricordo del capitano di fregata Primo Longobardo, medaglia d'oro al valor militare della seconda guerra mondiale.\nIl sommergibile, andato in disarmo il 31 gennaio 1980, \u00e8 stato radiato il 31 maggio 1981.\nAttualmente nella Marina Italiana a portare il nome Longobardo \u00e8 un battello della IV Serie della classe Sauro. contraddistinto dal distintivo ottico S 524."}
{"id": "1262331", "revid": "36426", "url": "https://it.wikipedia.org/wiki?curid=1262331", "title": "Chiesa della Santissima Annunziata (Lucca)", "text": "La chiesa della Santissima Annunziata \u00e8 una chiesa di Lucca.\nStoria e descrizione.\nPoco \u00e8 visibile dell'originaria costruzione trecentesca a causa delle ristrutturazioni di fine Settecento e inizi Ottocento che hanno interessato soprattutto l'interno.\nRimane comunque l'aula a navata unica, e trecentesco \u00e8 anche il portale. \nAlla facciata \u00e8 addossato un portico databile agli inizi del Quattrocento. \nAll'interno della parete del presbiterio, in un fastoso baldacchino settecentesco in stucco, \u00e8 collocata una delle opere pi\u00f9 significative di Michelangelo di Pietro da Lucca, l\"Annunciazione\", del 1504, ancora completa di lunetta con l\"Eterno\" e di predella con \"Storie dell'infanzia di Cristo\". All'altare della parete sinistra \u00e8 collocata una tela di Baccio Lomi, con la \"Nativit\u00e0\", e i \"Santi in adorazione dell'eucaristia\" attribuiti a Giovanni Marracci."}
{"id": "1262334", "revid": "307923", "url": "https://it.wikipedia.org/wiki?curid=1262334", "title": "Despar Italia", "text": ""}
{"id": "1262345", "revid": "173469", "url": "https://it.wikipedia.org/wiki?curid=1262345", "title": "Aubange", "text": "Aubange (in lussemburghese \"\u00c9ibeng\", in vallone \"\u00c5bindje\", in tedesco \"Ibingen\") \u00e8 un comune della Vallonia (Belgio) situato nella provincia di Lussemburgo.\nAubange \u00e8 l'unico comune belga a confinare sia con la Francia (comune di Mont-Saint-Martin), sia col Lussemburgo (comune di P\u00e9tange). La Triplice frontiera si trova a sud del comune, ove si incontra il fiume Chiers.\nFusione di comuni.\nAubange si compone delle frazioni di Athus, Aubange, Aix-sur-Cloie, Battincourt, Guerlange, Halanzy, Rachecourt."}
{"id": "1262349", "revid": "216048", "url": "https://it.wikipedia.org/wiki?curid=1262349", "title": "Stati del Sacro Romano Impero (B)", "text": "Questo \u00e8 un elenco degli stati del Sacro Romano Impero, inizianti per la lettera B:"}
{"id": "1262350", "revid": "36426", "url": "https://it.wikipedia.org/wiki?curid=1262350", "title": "Antonio Ortiz Echague", "text": "Biografia.\nLogro\u00f1o, sua dimora nel periodo 1889-1898, \u00e8 il luogo dove l'artista dipinge il suo primo quadro.\nIl periodo parigino.\nSuccessivamente entra, dopo il trasferimento a Parigi a far parte del taller del pittore francese Bonnat non prima di aver frequentato l'Accademia Julian e l'Accademia di Belle Arti francese.\nSono gli anni della ricerca dove gli studi sono anche fondati sulla riproduzione dei quadri del Museo del Louvre e su alcune esercitazioni di disegno dal vero.\nIl periodo romano.\nNel 1904 inizia il periodo romano, l'occasione \u00e8 la vincita di una borsa di studio presso l'Accademia Spagnola di Belle Arti della capitale.\nOrtiz abbraccia la linea della corrente costumbrista che, iniziata come movimento letterario, ha poi influenzato anche il campo artistico. La caratteristica di questo movimento \u00e8 quella di rappresentare gli usi e i costumi di una popolazione. \"Ortiz\" sceglie la Sardegna che \u00e8 stata meta di alcuni suoi viaggi in occasione del periodo romano.\nL'ambientazione \u00e8 quella quotidiana e di aggregazione sociale nei luoghi di Bono, Mamoiada, Ittiri, Sassari, Nuoro.\nIl periodo atzarese.\nIl periodo atzarese \u00e8 per\u00f2 il pi\u00f9 ispirato. \u00c8 qui infatti che dipinge la sua opera pi\u00f9 importante: Fiesta de la cofradia de Atzara oggi custodita in Spagna nel museo S. Telmo, in Donostia.\nIl periodo olandese.\nSegue il periodo olandese dove si d\u00e0 al ritratto e dove \u00e8 protagonista di numerose esposizioni. Tale attivit\u00e0 culmina nel 1912 quando si reca in Spagna per il ritratto di Alfonso XIII.\nIl periodo marocchino.\nSeguono tappe in Argentina e Stati Uniti per poi stabilirsi attorno al 1930 a Fez in Marocco.\nIl periodo argentino.\nInfine \u00e8 la volta dell'Argentina, e pi\u00f9 precisamente del territorio della Pampa, che lo vedr\u00e0 morire nel 1942 all'et\u00e0 di 58 anni."}
{"id": "1262354", "revid": "36426", "url": "https://it.wikipedia.org/wiki?curid=1262354", "title": "Chiesa della Santissima Annunziata dei Servi", "text": "La chiesa della Santissima Annunziata dei Servi o chiesa di Santa Maria dei Servi \u00e8 una chiesa di Lucca che si trova in piazza dei Servi.\nStoria.\nRicordata gi\u00e0 nel 1061, la chiesa fu assegnata ai Serviti dal 1254 e ricostruita alla fine del Trecento assumendo la struttura in laterizio a una sola navata con copertura a capriate, transetto e abside rettangolare. \nNel Quattrocento le pareti vennero affrescate: restano poche tracce, quali la \"Madonna\" in controfacciata. Segno dell'importanza assunta sono le sepolture di importanti famiglie. Tra fine Quattrocento e inizi Cinquecento la chiesa instaura un rapporto privilegiato con la bottega del Civitali: numerose sono le opere di questo ambiente che restano ancora oggi; la pi\u00f9 rilevante fu il gruppo costituito da \"Angelo\" (ora perduto) e \"Annunciata\" per il quale nel 1516 Nicolao Civitali costru\u00ec un altare, con un baldacchino con cupola embricata. Da ricordare anche il monumento funebre a Giano Grillo di Baccio da Montelupo. \nAll'interno anche notevoli pale del Seicento, tra le quali spicca quella di Antonio Franchi con la \"Trinit\u00e0 con San Francesco Saverio, Francesco d\u2019Assisi e Filippo Benizi\", del 1665.\nLa balena.\nA fianco della porta maggiore si trova una lapide che ricorda lo spiaggiamento nel 1495 di una enorme balena sul litorale viareggino. La carcassa fu portata a Lucca ed appesa proprio dove adesso si trova la lapide, che recita come segue:"}
{"id": "1262355", "revid": "1543377", "url": "https://it.wikipedia.org/wiki?curid=1262355", "title": "Midway Games", "text": "Midway Games, Inc. \u00e8 stata un'azienda statunitense dedita allo sviluppo e alla pubblicazione di videogiochi, fondata nel 1958 e fallita nel 2009.\n\u00c8 principalmente ricordata per aver prodotto videogiochi arcade come \"Mortal Kombat\" e per aver distribuito in occidente titoli di successo quali \"Space Invaders\" e \"Pac-Man\" (su licenza dei rispettivi produttori Taito e Namco). Nel 1996 entr\u00f2 in possesso dei diritti di Atari Games.\nInizialmente produttrice di giochi meccanici, la Midway \u00e8 stata una delle prime aziende a sviluppare videogiochi arcade, avendo iniziato la loro produzione nel 1973, dopo aver visto il successo delle macchine Pong di Atari, Inc.\nStoria.\nMidway Games, Inc. fu fondata nel 1958 da Hank Ross e Marcine Wolverton con il nome di Midway Manufacturing come fabbrica di giochi d'intrattenimento, principalmente flipper. Nel 1969 la societ\u00e0 fu acquisita da Bally Technologies, una grossa produttrice di slot machine e flipper. Nel 1973 entr\u00f2 nel campo dei videogiochi come societ\u00e0 di pubblicazione ma anche di sviluppo. I primi tre titoli furono \"Winner\", una copia di \"PONG\" su licenza Atari, \"Gun Fight\" e \"Sea Wolf\".\nNel 1977 mise in commercio una tra le prime console giochi, la Bally Home Library Computer, poi rinominata come \"Bally Astrocade\".\nNel 1978 ci fu la svolta: grazie alla sua stretta collaborazione con Taito, distribu\u00ec sul mercato americano il suo famosissimo \"Space Invaders\" e, nel 1980, un altro gioco di grandissima diffusione, \"Pac-Man\" di Namco.\nNel 1981 la societ\u00e0 si fuse con la divisione flipper di Bally creando la Bally Midway Manufacturing Company. Tra i titoli pubblicati come \"Bally Midway\" si annoverano \"Spy Hunter\", \"Tron\", \"Rampage\", \"NBA Jam\" e il famoso \"Ms. Pac-Man\", un seguito non autorizzato di Pac-Man. Il gioco ebbe per\u00f2 un successo tale da spingere Namco a inserirlo fra i suoi titoli \"ufficiali\".\nNel 1984 gli stabilimenti Bally Midway, tutti situati nell'area metropolitana di Chicago, coprivano oltre 45.000\u00a0m\u00b2 e producevano internamente quasi tutti i componenti principali di videogiochi e flipper, a eccezione dei tubi catodici. Pac-Man era divenuto un simbolo dell'azienda, e l'insegna di fronte agli uffici riportava una scritta con disegni \"la casa di Pac-Man e Ms. Pac-Man\".\nA causa dei problemi finanziari della controllante Bally Technologies, nel 1988 Bally Midway Manufacturing Co. fu messa in vendita ed acquistata da WMS Industries, che la ridenomin\u00f2 Midway Games Inc.\nNel 1996 WMS Industries acquist\u00f2 Atari Games, una delle due societ\u00e0 nate dalla divisione del 1984 della defunta Atari, Inc. che deteneva i diritti sui giochi Atari, che pass\u00f2 sotto il controllo di Midway Games Inc.\nMidway, grazie a WMS Industries ed Atari Games, detenne i diritti sui giochi sviluppati da queste due societ\u00e0, come \"Defender\", \"Joust\", ', \"Gauntlet\" e la serie '.\nNel 1998 la societ\u00e0 divenne indipendente da WMS. Nel 1999 Midway Games lasci\u00f2 il mercato dei flipper per concentrarsi su quello delle console domestiche; in quello stesso anno la societ\u00e0 divenne a capitale pubblico facendo la prima offerta di azioni.\nSempre nel 1998 Midway Games decise di rinominare Atari Games come Midway Games West. Questa scelta fu dettata dalla necessit\u00e0 di evitare confusioni per la presenza di 2 marchi Atari sul mercato: sempre ancora al 1998, infatti, Hasbro Interactive (l'attuale Atari Interactive), aveva acquistato ci\u00f2 che rimaneva di Atari Corporation, l'altra societ\u00e0 nata dalla divisione di Atari Inc., da JTS Corp. con l'intento di riportare il marchio Atari sui computer. Midway Games lasci\u00f2 nel 2000 il mercato dei giochi arcade per concentrarsi solo sulla pubblicazione di titoli per i sistemi domestici, grazie anche ai forti finanziamenti che riceveva dal suo principale investitore Sumner Redstone, il capo di Viacom/CBS: la sua quota azionaria crebbe, infatti, dal 15% del 1998 all'87% del 2007. Nonostante questo, nel 2001 Midway Games fu costretta a chiudere il suo reparto console per problemi finanziari e, sempre per lo stesso motivo, chiuse nel 2003 la Midway Games West, decretando la fine di ci\u00f2 che rimaneva della storica Atari Inc.\nNel 2004 Midway effettu\u00f2 tre acquisizioni di compagnie di sviluppo statunitensi preesistenti: Surreal Software (allora nota per \"The Suffering\"), Inevitable Entertainment che divenne Midway Studios Austin, e infine la californiana Paradox Development (allora nota per \"Backyard Wrestling 2\" e vari giochi di X-Men, e al lavoro su '). Quest'ultima, attiva gi\u00e0 dal 1994, divenne Midway Studios Los Angeles e fu poi chiusa nel 2008.\nA dispetto dei problemi finanziari, le vendite di videogiochi per tutte le console continuavano bene: nel 2005 la rivista Game Developer poneva Midway al 19\u00ba posto nella graduatoria delle societ\u00e0 dedite alla pubblicazione di videogiochi, mentre nel 2006 la classificava al 20\u00ba posto.\nNonostante le buone vendite le perdite della societ\u00e0 erano superiori ai ricavi. Ci\u00f2 spingeva Redstone a vendere nel 2008 la sua quota azionaria a Mark Thomas, un investitore privato, per 100.000 $.\nIl 12 febbraio 2009 la societ\u00e0 era costretta a dichiarare il fallimento ed andare in regime di amministrazione controllata secondo le modalit\u00e0 previste dal Capitolo 11 della legislazione americana sulla bancarotta, vendendo i suoi beni per ripagare i creditori.\nNel luglio del 2009 Warner Bros. Interactive Entertainment ha acquistato, per 33 milioni di dollari in contanti pi\u00f9 alcuni crediti per un totale complessivo di circa 49 milioni di dollari, tutto l'assetto videogiochi di Midway, compresi i diritti sugli storici giochi della societ\u00e0 come \"Mortal Kombat\" e gli studi di sviluppo di Chicago e Seattle. Nello stesso momento Midway si \u00e8 accordata con il suo azionario principale, Thomas, che ha rinunciato al suo pacchetto azionario..\nLo studio Midway Games, responsabile della serie \"Mortal Kombat\", \u00e8 divenuto parte di Warner Bros. Interactive Entertainment ed \u00e8 stato poi rinominato come \"WB Games Chicago\". Nel giugno 2010 lo studio WB Games Chicago \u00e8 stato rinominato NetherRealm Studios.\nVideogiochi arcade.\nL'elenco, tendenzialmente completo, comprende solo i videogiochi arcade fabbricati e pubblicati da Midway. Non comprende giochi non video, prototipi non pubblicati, versioni alternative e giochi usciti solo per il mercato domestico\nCome Midway Manufacturing:\nCome produttore di giochi sviluppati da Dave Nutting Associates:\nCome Bally Midway:\nCome Midway Games:\nCome produttore nordamericano su licenza di titoli di altre aziende:"}
{"id": "1262356", "revid": "640389", "url": "https://it.wikipedia.org/wiki?curid=1262356", "title": "Benito Partisani", "text": "Biografia.\nPersonalit\u00e0 poliedrica ed eclettica i cui lavori, sia dedicati alle tematiche sociali che a quelle religiose, sono beni diffusi soprattutto in Romagna, anche in pubbliche collezioni. Nacque a Predappio da genitori che gestivano un'osteria, frequentata da anarchici e socialisti del tempo. Dal suo padrino di battesimo Benito Mussolini (a quel tempo socialista e rivoluzionario), trasse il nome proprio che gli fu d'imbarazzo quando poi, ventenne, fu riconosciuto meritevole nel campo dell'arte. Rimasto orfano del padre, con la madre si trasfer\u00ec alla Spezia e segu\u00ec le lezioni di scultura di Angiolo Del Santo.\nA Roma, contemporaneamente al servizio militare in Marina, segu\u00ec i corsi dell'Accademia di Belle Arti. Vinse un concorso di pittura a Bologna e di conseguenza fu invitato alla Biennale di Venezia, ma rifiut\u00f2 per il suo carattere schivo. Anzi, decise di non partecipare a mostre d'arte, dedicandosi al lavoro e all'impegno sociale, tanto che, nel dopoguerra, venne eletto sindaco di Predappio. Con lo pseudonimo di \"Mastro Lupo\" continu\u00f2 tuttavia a coltivare la pittura e l'arte ceramica di cui tenne anche scuola, sostenuto in questo anche da Renato Guttuso."}
{"id": "1262358", "revid": "371529", "url": "https://it.wikipedia.org/wiki?curid=1262358", "title": "Direction Reaction Creation", "text": "Direction Reaction Creation \u00e8 un box set del gruppo The Jam pubblicato nel 1997. Include 117 tracce in 5 dischi, comprendendo cos\u00ec tutte le canzoni dai loro singoli e dei 5 album di studio."}
{"id": "1262361", "revid": "1305772", "url": "https://it.wikipedia.org/wiki?curid=1262361", "title": "Griboedov", "text": "Il termine Griboedov indica "}
{"id": "1262362", "revid": "125767947", "url": "https://it.wikipedia.org/wiki?curid=1262362", "title": "Gerrit Rietveld", "text": "Fu uno tra i principali esponenti del neoplasticismo nel campo dell'architettura e del design.\nBiografia.\nGerrit Rietveld nacque il 24 giugno 1888 a Utrecht, nei Paesi Bassi, figlio di un falegname di umili origini. Fu proprio presso la falegnameria del padre che Rietveld intrattenne la sua prima esperienza lavorativa, la quale si rivel\u00f2 particolarmente formativa in quanto gli consenti d\u00ec venire agevolmente a contatto con il mondo dei materiali da costruzione. Terminato il tirocinio presso il laboratorio di mobili paterno Rietveld prosegu\u00ec la sua formazione seguendo i corsi serali di disegno architettonico al Museo delle Arti applicate di Utrecht, sotto la guida dell'architetto Piet Klaarhamer. Nel frattempo lavorava presso un orafo locale, per poi dedicarsi a tempo pieno alla progettazione e fabbricazione di mobili, aprendo una propria bottega nel 1918.\nLa famosa Rood Blauwe, la sedia rossa e blu, fu realizzata in questo periodo, tra il 1917 e il 1918 ed era vicina alla poetica del De Stijl, movimento al quale Rietveld ader\u00ec nel 1919, nello stesso anno in cui decise di consacrarsi definitivamente alla carriera architettonica. Ammiratore di Frank Lloyd Wright, Rietveld diede i primi frutti realizzando i modellini dei progetti di van Doesburg e di van Eesteren e collaborando con Husz\u00e1r alla realizzazione di un padiglione espositivo a Berlino (1923); nel 1924 realizz\u00f2 un autentico capolavoro, la casa Rietveld Schr\u00f6der, nella quale si trovano cristallizzati i principi pi\u00f9 pregnanti del Movimento Moderno. Al 1922 spos\u00f2 Vrouwgien Hadders, che gli diede sei figli; Wim segu\u00ec le orme paterne divenendo un acclamato designer industriale.\nDurante gli anni trenta Rietveld si distacc\u00f2 dal gruppo De Stijl e si avvicin\u00f2 a stilemi pi\u00f9 razionalisti. Nel 1928 partecip\u00f2 alla fondazione del CIAM (\"Congr\u00e8s Internationaux d'Architecture Moderne\"), dove discusse di edilizia popolare e spazi minimi, e, a partire dagli anni trenta, intensific\u00f2 le proprie energie creative, coltivando un'intensa attivit\u00e0 progettuale (pregevoli la Sedia Zig-Zag, 1932-1934, le case a schiera per l'esposizione del Werkbund a Vienna, 1930-32, e il fabbricato del Van Gogh Museum ad Amsterdam, completato dopo la sua morte) e dedicandosi alla docenza, prima presso l'Accademia di Belle Arti de L'Aja poi all'Accademia di Architettura di Amsterdam. \nRietveld mor\u00ec a Utrecht il 25 giugno 1964.\nStile.\nL'opera architettonica di Rietveld rappresenta una delle massime espressioni della poetica del De Stijl. A contatto con le esperienze di Mondrian e van Doesburg, cantori di una coscienza estetica che rifiutava quanto non si risolvesse in un rigido ricorso alle linee rette, ortogonali, e ai soli colori primari (rosso, giallo e blu) e ai non colori (nero, grigio e bianco), Rietveld divenne uno degli interpreti pi\u00f9 sensibili del verbo neoplastico nell'architettura e nell'arredamento, attivit\u00e0 nelle quali diede prove eccellenti:\nI rigorosi codici sintattici e ideali della metodologia neoplastica trovano espressione in Rietveld in una prosa architettonica finalizzata a enfatizzare l'esperienza dello spazio, finalmente emancipato dalla schiavit\u00f9 del superfluo e dell'ornato. Lo spazio architettonico, secondo il giudizio di Rietveld, \u00e8 perfettamente godibile dal fruitore solo se coerentemente modulato attraverso un'attenta scansione di piani geometricamente esatti, spogliati da quegli elementi futilmente decorativi e cos\u00ec finalmente apprezzabili nella loro integrit\u00e0 e pulizia. In questa composizione architettonica quasi astraente, dominata dal rigoroso intreccio di linee e superfici, interviene poi il \u00abpeso\u00bb dei vari colori fondamentali (nero, rosso, giallo, bianco e blu), quasi estrapolati da Piet Mondrian. L'assoluta razionalit\u00e0 e purezza formale delle architetture di Rietveld trova espressione anche nella ponderata scelta dei materiali costruttivi (linoleum, compensato ...), a suggerire esperienze spaziali intatte, trasparenti e pulite."}
{"id": "1262363", "revid": "158286", "url": "https://it.wikipedia.org/wiki?curid=1262363", "title": "Chiesa di Santa Maria dei Servi (Lucca)", "text": ""}
{"id": "1262372", "revid": "1310927", "url": "https://it.wikipedia.org/wiki?curid=1262372", "title": "Nooit Opgeven Altijd Doorzetten Aangenaam Door Vermaak En Nuttig Door Ontspanning Combinatie Breda", "text": "Il Nooit Opgeven Altijd Doorzetten Aangenaam Door Vermaak En Nuttig Door Ontspanning Combinatie Breda, abbreviato semplicemente in NAC Breda, \u00e8 una societ\u00e0 calcistica olandese con sede a Breda. Gioca nell'Eerste Divisie, la seconda divisione del campionato olandese di calcio.\nStoria.\nIl Nac Breda \u00e8 stato fondato il 19 settembre 1912, quando il NOAD e l'ADVENDO si unirono. NOAD \u00e8 l'acronimo di \"Nooit Opgeven Altijd Doorzetten\" (in italiano: \"Non arrenderti mai, persevera sempre\"), ADVENDO di \"Aangenaam Door Vermaak En Nuttig Door Ontspanning\" (in italiano: \"Piacevole per il suo intrattenimento e utile per il suo rilassamento\"). Probabilmente \u00e8 il pi\u00f9 lungo nome di una squadra al mondo.\nNel 2003 il NAC cambi\u00f2 il suo nome in \"NAC Breda\": fu un segno di gratitudine per la citt\u00e0, che aveva aiutato il club a risolvere alcuni problemi finanziari comprando lo stadio di casa. Nella stessa stagione si qualific\u00f2 per la Coppa UEFA, ma venne bruscamente sconfitta per un totale di 6-1 dal Newcastle.\nIn campionato le cose andarono diversamente ed il NAC ottenne un brillante quarto posto.\nRisultati altalenanti e continue promozioni e retrocessioni.\nQuella del 2006-07 fu una buona stagione per il NAC, ma solo fino a febbraio, quando riusc\u00ec a raggiungere il sesto posto in classifica. Da l\u00ec in avanti il club inizi\u00f2 una parabola discendente, dovuta al calo fisico, ma soprattutto all'infortunio, del difensore danese Patrick Mtiliga. Con lui il NAC aveva ottenuto 40 punti, e senza di lui non riusc\u00ec a vincere un incontro per oltre 3 mesi, a causa della carenza di forti difensori. Da febbraio a giugno il club perse cinque posizioni in classifica. L'avventura del NAC in Coppa d'Olanda si arrest\u00f2 in semifinale, quando venne battuta per 6-0 dall'.\nIl NAC rest\u00f3 in Eredivisie dalla stagione 2000-2001 fino alla 2013-2014: nelle prime stagioni il club ottenne buoni risultati, giungendo anche al 3\u00ba e 4\u00ba posto in campionato, qualificandosi per i playoff per le coppe europee (competizioni in seguito mai raggiunte); tuttavia, nella seconda parte della permanenza in massima divisione, il NAC concluse pi\u00f9 stagioni nelle posizioni rosse della classifica, ottenendo salvezze insperate. Nella stagione 2013-14 il club concluse al 16\u00ba posto con soli 28 punti e retrocesse in seguito alla sconfitta contro il nei playoff promozione / retrocessione. Dopo tre anni in Eerste Divisie, il club torna in Eredivisie per la stagione 2017-18, che conclude al 14\u00ba posto con 34 punti conquistati. Nonostante ci\u00f2, l\u2019anno seguente non va come quello precedente ed il club, con una giornata di anticipo, retrocede nuovamente in Eerste Divisie, giungendo all\u2019ultimo posto con soli 23 punti ottenuti.\nRosa 2020-2021.\n\"Aggiornata al 4 novembre 2020.\"\nRosa 2019-2020.\n\"Aggiornata al 10 ottobre 2019.\"\nRosa 2018-2019.\n\"Aggiornata al 2 febbraio 2019.\"\nRosa 2017-2018.\n\"Aggiornata al 6 marzo 2018.\"\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019."}
{"id": "1262376", "revid": "219110", "url": "https://it.wikipedia.org/wiki?curid=1262376", "title": "AHCI", "text": "L'advanced host controller interface (in acronimo AHCI) \u00e8 una tecnologia hardware che permette di comunicare con le periferiche Serial ATA ed \u00e8 in grado di offrire funzionalit\u00e0 avanzate come ad esempio l'NCQ.\nAHCI \u00e8 pienamente supportato da Windows Vista, Windows 7 e Linux (dalla versione del kernel 2.6.19 in avanti) ed \u00e8 attivabile configurando in modo opportuno il BIOS del proprio sistema.\nPer tutti gli altri sistemi operativi che non supportano questa tecnologia nativamente \u00e8 necessario installare opportuni driver prima di configurare il BIOS, in modo da evitare il mancato avvio del sistema operativo ed il mancato riconoscimento del disco rigido."}
{"id": "1262377", "revid": "1470327", "url": "https://it.wikipedia.org/wiki?curid=1262377", "title": "Chiesa di Santa Maria della Verit\u00e0 (Napoli)", "text": "La chiesa di Santa Maria della Verit\u00e0, detta anche chiesa di Sant'Agostino degli Scalzi, \u00e8 un luogo di culto di interesse storico ed artistico di Napoli. Sorge nel rione Materdei, nella parte ricadente nel quartiere Stella. L'ingresso \u00e8 da vico lungo Sant'Agostino degli Scalzi.\nStoria.\nA partire da Carlo Celano si \u00e8 ritenuta (erroneamente) la sua origine legata ad una piccola edicola, detta di Santa Maria dell'Oliva per via della presenza di oliveti in zona, la quale fu sostituita dalla nuova chiesa. Tuttavia testimonianze storiche c'indicano che i due edifici sacri erano posti in due luoghi diversi: Cesare d'Engenio Caracciolo riporta che questa edicola sorgeva dove oggi si erge la chiesa di San Potito.\nLa storia di Santa Maria della Verit\u00e0 comincia quando il consigliere Scipione De Curtis, accusato di gravi reati contro il Re di Spagna, si rec\u00f2 a pregare presso l'edicola di Santa Maria dell'Oliva affinch\u00e9 fosse scagionato dalle accuse promettendo in caso di grazia che avrebbe fatto erigere un edificio sacro.\nUna volta ottenuta la grazia, si adoper\u00f2 affinch\u00e9 fosse costruito un monastero, il cui luogo fu scelto di fronte al palazzo di Carlo Carafa, duca di Nocera, dove sar\u00e0 ospitato il convento dei Carmelitani Scalzi. De Curtis per\u00f2 volle che la sacra effigie della Madonna dell'Oliva fosse collocata nel nuovo tempio, da dedicare alla Madonna della Verit\u00e0 in onore della verit\u00e0 affermatasi nella questione giudiziaria.\nLa chiesa fu eretta da Giovan Giacomo di Conforto (gi\u00e0 operativo nella vicina chiesa di Santa Teresa) a partire dal 1603 e consacrata nel 1653 dall'arcivescovo di Sorrento Antonio Del Pezzo. Fu restaurata dopo i terremoti del 1688 e del 1694 da Arcangelo Guglielmelli, nella seconda met\u00e0 del Settecento da Giuseppe Astarita (che nel 1751 disegn\u00f2 il pavimento) e nel 1850 da Costantino Pimpinelli (autore dei fregi neoclassici dei pennacchi della cupola e delle decorazioni delle volte dei transetti).\nDurante il decennio francese, per costruire il nuovo corso Napoleone che avrebbe direttamente collegato il Museo Nazionale e la reggia di Capodimonte, la chiesa si trov\u00f2 ad una quota superiore rispetto alla nuova strada a causa degli enormi lavori di sbancamento della ripida collina dove il monastero sorgeva. In seguito saranno costruiti anche degli edifici che nasconderanno la chiesa alla nuova strada.\nLa storia della chiesa si lega a quella di Giacomo Leopardi nel giorno della sua morte, il 14 giugno 1837: \u00e8 in questo monastero che Antonio Ranieri - a suo dire - cerc\u00f2 un religioso che portasse al moribondo Leopardi i conforti sacramentali. Giunse presso il suo capezzale frate Felice da Cerignola, ma arriv\u00f2 nel momento in cui il poeta spir\u00f2. Tuttavia le vicende attorno alla morte di Leopardi sono avvolte nel mistero, a partire dalle notorie contraddizioni di Ranieri nel suo racconto.\nPochi anni dopo l'Unit\u00e0 d'Italia l'intero complesso venne sottratto all'Ordine degli Agostiniani Scalzi e incamerato nei beni dello Stato. Il convento fu destinato a scopi civili e solo in seguito una parte verr\u00e0 loro data in uso.\nGli interni della chiesa vennero immortalati durante le riprese del film L'oro di Napoli, di Vittorio De Sica del 1954 e di un altro film-culto: Le mani sulla citt\u00e0 di Francesco Rosi del 1963. Tali immagini sono testimonianza dello splendore della chiesa prima che, come per molte altre chiese di Napoli, anche questa pagasse il caro prezzo del terremoto dell'Irpinia del 1980 che sconvolse l'intera regione: la struttura fu gravemente danneggiata. \u00c8 stata abbandonata per diversi anni, durante i quali \u00e8 stata depredata di marmi, paliotti, arredi sacri. Il pi\u00f9 efferato di questi furti avvenne nel 1985, quando fu rubato il paliotto dell'altare del transetto destro. La chiesa fu puntellata di tubi Innocenti e cos\u00ec fu immortalata nel documentario \"Vietato!\", trasmesso nel 1994 su Rai Uno.\nTuttavia per sopperire alla chiusura della chiesa le celebrazioni liturgiche continuarono ad essere officiate nella sacrestia, un tempo adorna di possenti armadi in noce (oggi esposti nella certosa di San Martino), dove fu allestita una chiesa temporanea, smantellata con la riapertura dell'edificio.\nIntorno al 2000 sono iniziati i lavori di restauro architettonico della struttura e di recupero artistico delle opere in deposito. Sebbene ci siano ancora parti dell'edificio da restaurare, la chiesa dal 2008 \u00e8 aperta al culto e visitabile. Gi\u00e0 nel 2002, in occasione del Maggio dei Monumenti, fu aperta in via eccezionale.\nDescrizione.\nLa navata unica \u00e8 ricoperta di magnifici stucchi del tardo XVII secolo, opera di Lorenzo Vaccaro il cui intervento \u00e8 accertato a partire dal 1684, copre tutte le strutture portanti dell'edificio; la cupola \u00e8 anch'essa opera del Vaccaro, realizzata insieme ai suoi allievi Bartolomeo Granucci e Nicola Mazzone. Sempre del Vaccaro sono le quattro statue in stucco che in coppia sono poste a fianco degli altari del transetto e che per stile sono simili alle statue da lui realizzate nello stesso periodo per il cappellone del Crocifisso nella basilica di San Giovanni Maggiore.\nBartolomeo Ghetti ha realizzato la balaustra e l'altare maggiore su disegno di Arcangelo Guglielmelli. Nella zona absidale, ridecorata sempre sui disegni del Guglielmelli, sono collocate sul fronte la Nativit\u00e0 e l'Adorazione dei Magi di Andrea d'Aste, databili 1710, mentre ai lati sono collocate la Visitazione e l'Annunciazione di Giacomo del P\u00f2. Tra le due tele del d'Aste si nota il possente organo con sulla sommit\u00e0 l'icona di Santa Maria dell'Oliva.\nNelle cappelle (tre per lato) ci sono tele di Massimo Stanzione, Domenico Antonio Vaccaro, Francesco Di Maria, Agostino Beltrano, Giuseppe Marullo, Giacinto Diano ma alcune opere sono state trasferite al Museo di Capodimonte, come due tele ciascuno di Luca Giordano e Mattia Preti. Nella cappella Schipani (la prima a destra) sono presenti anche opere scultoree in marmo raffiguranti tre importanti esponenti della famiglia, opera di Giulio Mencaglia, mentre i marmi nonch\u00e9 l'altare sono di Bernardino Landini.\nDi notevole interesse \u00e8 il pulpito in noce che mostra alla sua base una possente aquila intagliata da Giovanni Conte, detto \"Il Nano\".\nNella sacrestia, oggi adoperata come salone (le sue funzioni sono state trasferite nell'antisacrestia), sono presenti nelle lunette affreschi dei primi del XVII secolo rappresentanti \"Storie dell'Ordine Agostiniano\". Nel piccolo cortile rettangolare, accessibile dall'antisacrestia, \u00e8 presente un pozzale lavorato in piperno.\nNell'ipogeo sottostante la chiesa venivano sepolti i corpi dei religiosi.\nOggi solo una piccola parte del vasto convento (di propriet\u00e0 del Fondo Edifici di Culto) \u00e8 in uso ai Padri Agostiniani Scalzi, infatti in esso sono ospitati uffici comunali e due scuole (che hanno anche in gestione il chiostro adibito a cortile sportivo). \u00c8 presente un campanile, anch'esso non pi\u00f9 usufruibile dal convento. In una stanza al di sotto di esso visse la sua fanciullezza Giuseppe Marotta."}
{"id": "1262386", "revid": "697352", "url": "https://it.wikipedia.org/wiki?curid=1262386", "title": "Serie D 2007-2008", "text": "La Serie D 2007-2008 \u00e8 stata la 60\u00aa edizione del campionato di categoria.\nStagione.\nAggiornamenti.\nIl numero delle squadre e la composizione dei gironi sono stati confermati dopo la riunione del Consiglio Direttivo del Comitato Interregionale svoltasi il 1\u00ba agosto 2007. Gi\u00e0 il 13 luglio erano state escluse dal campionato il \"Cosenza\", il Ragusa e il neopromosso ', aprendo cos\u00ec la porta ai ripescaggi di \"Renate\", \"Saluzzo\", \"Rivignano\" e \"Sestese\" di Sesto Fiorentino, mentre sono stati pi\u00f9 avanti risolti i problemi incontrati in un primo momento dal '.\nUna squadra, il \"Giaveno\", ha assunto il nome di \"Lottogiaveno\" per ragioni di sponsor. Si sono verificate, inoltre, diverse fusioni: il neopromosso \"Favria\" ha scelto di unirsi al \"Rivoli Collegno\" nel \"Rivoli\"; l'Orbassano ha ceduto il proprio titolo sportivo al \"Ciri\u00e8\"; l'\"Eurocalcio Cassola\", fusosi con il \"Tezze sul Brenta\", \u00e8 diventato \"Eurotezze\"; il \"Fo.Ce. Vara\", di comune accordo con il \"Luni\", ha dato vita al \"Fo.Ce. Lunezia\"; l'\"Avezzano, dopo il mancato accordo con il Valle del Giovenco\", ha ceduto il proprio titolo sportivo al \"Luco Canistro\"; il \"Cosenza\" e il \"Rende\" si sono fuse nella \"Fortitudo Cosenza\"; il \"Comiso\" ha contribuito, nonostante il parere avverso della tifoseria, a ridare lustro al \"Vittoria\".\nOltre all'\"Alghero\", dato erroneamente come principale candidato al ripescaggio in Serie C2 dopo l'esclusione dal campionato del \"Tempio\" e prima della presentazione dei documenti necessari per l'iscrizione al campionato da parte del \"Calcio Caravaggese\", sono state inserite \"\" e \"Sibilla Cuma\", rispettivamente vincitrice e finalista dei play-off dell'anno precedente, parzialmente risarcite per il mancato ripescaggio tra i professionisti con l'iscrizione gratuita al campionato di questa stagione.\nFase finale play-off.\nLe 9 squadre vincitrici dei play-off di girone furono divise in 3 gironi da 3 squadre ognuno in cui le cui vincitrici accederono alle semifinali, insieme alla vincente della Coppa Italia Serie D, da disputarsi in turni di andata e ritorno e la finale unica in campo neutro.\nTurno preliminare.\nTriangolare 1.\nLegenda:\nRegolamento:\nTriangolare 2.\nLegenda:\nRegolamento:\nTriangolare 3.\nLegenda:\nRegolamento:\nSemifinali.\nAlle semifinali hanno accesso la , il , l' e la (come finalista di coppa Italia.).\nPoule scudetto.\nLo Scudetto Dilettanti viene assegnato dopo un torneo fra le vincitrici dei 9 gironi. Vengono divise in 3 triangolari le cui vincitrici, pi\u00f9 la migliore seconda, accedono alle semifinali, da disputarsi in turni di andata e ritorno e la finale unica in campo neutro.\nTurno preliminare.\nTriangolare 1.\nLegenda:\nRegolamento:\nTriangolare 2.\nLegenda:\nRegolamento:\nTriangolare 3.\nLegenda:\nRegolamento:"}
{"id": "1262387", "revid": "1573940", "url": "https://it.wikipedia.org/wiki?curid=1262387", "title": "Felimida luteorosea", "text": "Il cromodoride a pois gialli (Felimida luteorosea ()) \u00e8 un mollusco nudibranchio della famiglia Chromodorididae.\nDescrizione.\nCorpo di colore rosa-violaceo, caratterizzato da pois gialli, spesso contornati in bianco, bordi del mantello bianco-gialli. Rinofori scuri, da rosso a viola a marrone molto scuro, ciuffo branchiale dello stesso colore ma traslucido con piccoli puntini bianchi. Fino a 6 centimetri, normalmente di 2-3 centimetri.\nBiologia.\nSi nutre di spugne, in particolare di \"Aplysilla rosea\" e \"Spongionella pulchella\".\nHabitat e distribuzione.\nRaro, si rinviene nel mar Mediterraneo occidentale, su fondali rocciosi caratterizzati da coralligeno, da 5 a 60 metri di profondit\u00e0."}
{"id": "1262389", "revid": "33689", "url": "https://it.wikipedia.org/wiki?curid=1262389", "title": "Nintendo e-Reader", "text": "Il Nintendo e-Reader, stilizzato come ereader, comunemente abbreviato come , \u00e8 un accessorio per videogiochi prodotto da Nintendo per la sua console portatile Game Boy Advance. \u00c8 stato reso disponibile in Giappone nel dicembre 2001 e in Nord America nel settembre 2002. Dispone di uno scanner a LED che permette di leggere \"e-Reader card\", ovvero delle schede con dati appositamente codificati stampati su di esse sotto forma di percorsi di punti.\nA seconda della carta e del gioco associato, le e-card permettono di sbloccare oggetti segreti, livelli o giocare a minigiochi quando vengono fatti scorrere nel lettore.\nUtilizzo e versioni.\nAttraverso l'e-Reader sono stati distribuiti conversioni di giochi del NES, contenuti aggiuntivi e molti altri prodotti.\nIn Giappone uscirono due versioni: l'e-Reader originale (senza una porta per il cavo di collegamento), che poteva leggere carte per sbloccare alcuni contenuti di gioco, e successivamente l'e-Reader+ (semplicemente \"e-Reader\" in Australia e Nord America), fornito di una porta per cavo di collegamento per connettersi con giochi per Nintendo GameCube come \"Animal Crossing\" e con altri sistemi Game Boy Advance per giochi come \"Pok\u00e9mon Rubino\" e \"Zaffiro\".\nL'e-Reader ha avuto successo solo in Giappone, mentre all'estero convinse poco perch\u00e9 le strisce di punti possono contenere solo 2,2\u00a0kB di dati; di conseguenza anche per i giochi pi\u00f9 piccoli servivano pi\u00f9 schede. \u00c8 stato annunciato per l'Europa, ma ne sono stati prodotti pochissimi esemplari, in quanto \u00e8 stato quasi immediatamente annullato. La sua distribuzione in Nord America \u00e8 stata interrotta all'inizio del 2004 a causa della mancanza di popolarit\u00e0. In Giappone, l'e-Reader vendette molto bene e venne prodotto fino alla cessazione della linea hardware Game Boy.\nAl fine di trasferire nuovi elementi e livelli in giochi come \"Super Mario Advance 4\", al giocatore venivano richiesti due sistemi Game Boy Advance e un cavo di collegamento."}
{"id": "1262390", "revid": "916580", "url": "https://it.wikipedia.org/wiki?curid=1262390", "title": "Cromodoride a pois gialli", "text": ""}
{"id": "1262391", "revid": "133557", "url": "https://it.wikipedia.org/wiki?curid=1262391", "title": "X-Ray Spex", "text": "Gli X-Ray Spex sono stati una band punk rock degli anni settanta. Il loro album pi\u00f9 famoso, \"Germ Free Adolescents\", considerato uno dei migliori album della storia del punk, usc\u00ec per la major EMI.\nNotizie.\nIl gruppo, nato in Inghilterra nel 1976, era composto da: Poly Styrene alla voce, Jack Airport alle chitarre, Paul Dean al basso, Paul Hurding alla batteria e Lora Logic al sassofono. L'uso del sassofono era decisamente inusuale per un gruppo punk e contribu\u00ec a caratterizzare la band. Nella prima parte della loro carriera (1976-1979) Gli X-Ray Spex incisero un album (\"Germ Free Adolescents\") e cinque singoli. Nonostante il grande consenso critico, l'album non fu pubblicato negli Stati Uniti fino al 1992.\nNel 1979 la band si sciolse dopo un lungo tour e Poly Styrene pubblic\u00f2 un album solista, \"Translucence\".\nNel 1991 il gruppo si riun\u00ec inaspettatamente per suonare alla Brixton Academy, ma senza Poly. In seguito Lora Logic afferm\u00f2 che quel concerto senza Poly era stato un errore.\nNel 1995 Lora, il bassista Dean e Poly tentarono una nuova riunificazione e produssero un secondo album, \"Conscious Consumer\". Qualche tempo dopo si sciolsero definitivamente.\nOggi.\nDi recente sono stati pubblicati un'antologia e alcuni brani inediti live.\nIl chitarrista Jack Airport, che aveva lasciato la band nel 1979, ha lavorato alla BBC usando il suo vero nome, Jack Stafford. \u00c8 morto nell'agosto del 2004.\nPoly Styrene \u00e8 invece morta il 25 aprile del 2011, dopo che aveva continuato ad esibirsi (ultima data al RoundHouse di Londra il 6 settembre 2008, live di cui esistono anche un cd e un DVD)."}
{"id": "1262393", "revid": "36426", "url": "https://it.wikipedia.org/wiki?curid=1262393", "title": "Santa Maria di Lucedio", "text": ""}
{"id": "1262394", "revid": "36426", "url": "https://it.wikipedia.org/wiki?curid=1262394", "title": "Chiesa della Santissima Trinit\u00e0 (Lucca)", "text": "La chiesa della Santissima Trinit\u00e0 \u00e8 una chiesa di Lucca che si trova in via Elisa.\nStoria.\nCompletata nel 1595, \u00e8 ad aula unica coperta da una volta a botte, e connotata in facciata da caratteri desunti dall'Ammannati; l'edificio \u00e8 del resto in relazione diretta con il prospiciente portale d'accesso a Villa Buonvisi. L'assetto interno prevedeva in origine la presenza del solo altar maggiore, al quale venne collocata la \"Trinit\u00e0 con i santi Giovanni Battista, Paolino, Sebastiano, Antonio e Caterina\" di Pietro Paolini. Ad un altare laterale \u00e8 stata collocata la \"Madonna del Latte\", di Matteo Civitali. Il coro delle monache si apre nella chiesa con tre arcate su colonne doriche. La decorazione inizi\u00f2 nel 1595 con la \"Trinit\u00e0\" affrescata nella volta da Pietro Sorri, e si concluse entro il 1721, con l'intervento di Domenico Brugieri."}
{"id": "1262397", "revid": "1516087", "url": "https://it.wikipedia.org/wiki?curid=1262397", "title": "Gran Premio di San Marino 2005", "text": "Il Gran Premio di San Marino 2005 si \u00e8 disputato domenica 24 aprile 2005 presso l'Autodromo Enzo e Dino Ferrari di Imola, quarta prova della stagione 2005 del Campionato mondiale di Formula 1. La gara \u00e8 stata vinta da Fernando Alonso su Renault, davanti a Michael Schumacher su Ferrari, che ha effettuato anche il giro pi\u00f9 veloce, e ad Alexander Wurz su McLaren-Mercedes.\nVigilia.\nAspetti sportivi.\nAlexander Wurz prende il posto dell'infortunato Juan Pablo Montoya alla McLaren-Mercedes, mentre Pedro de la Rosa, che aveva corso come titolare in Bahrain, ricopre in quest'occasione il ruolo di terzo pilota. L'ultima apparizione del pilota austriaco come titolare risaliva al Gran Premio della Malesia 2000, a bordo di una Benetton.\nVitantonio Liuzzi, terzo pilota per la Red Bull nei primi tre Gran Premi, scambia il proprio ruolo con il titolare Christian Klien disputando cos\u00ec la sua prima gara della carriera; questo assetto si \u00e8 mantenuto anche nei tre eventi successivi.\nOltre ai gi\u00e0 citati Klien e de la Rosa, nelle prove libere del venerd\u00ec corrono anche Ricardo Zonta per la Toyota e Robert Doornbos per la Jordan.\nAspetti tecnici.\nLa Minardi porta al debutto la nuova PS05\nProve.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella prima sessione del sabato si \u00e8 avuta questa situazione:\nNella seconda sessione del sabato si \u00e8 avuta questa situazione:\nQualifiche.\nResoconto.\nNella prima sessione Kimi R\u00e4ikk\u00f6nen e Fernando Alonso chiudono a soli tre millesimi di differenza, a vantaggio del finlandese. I due sono seguiti da Michael Schumacher che, spinto dal pubblico di casa, ottiene un insperato terzo posto davanti al combattivo Mark Webber. Per quanto riguarda i piloti italiani, in difficolt\u00e0 sia Giancarlo Fisichella sia Vitantonio Liuzzi, che chiudono rispettivamente in quindicesima e sedicesima posizione, mentre Jarno Trulli si disimpegna meglio ottenendo il sesto tempo.\nNella seconda sessione Kimi R\u00e4ikk\u00f6nen sfrutta al meglio il minor carico di benzina rispetto a Fernando Alonso per distanziarlo di mezzo secondo. In seconda fila si classificano le due BAR di Jenson Button e Takuma Sat\u014d mentre Michael Schumacher, che bene aveva fatto nella sessione del sabato, commette qualche errore nel suo giro ottenendo un deludente sedicesimo posto a quattro secondi dalla vetta. Christijan Albers, l'olandese della Minardi, non compie il giro di qualifica.\nLa griglia di partenza si profila dunque in questo modo: in prima fila R\u00e4ikk\u00f6nen ed Alonso, in seconda fila Button e Webber, in terza fila Trulli e Sato. Schumacher parte quattordicesimo, il compagno di squadra Barrichello decimo.\nRisultati.\nNelle sessioni di qualifica si \u00e8 avuta questa situazione:\nGara.\nResoconto.\nAlla partenza scatta bene Kimi R\u00e4ikk\u00f6nen, seguito da Fernando Alonso, mentre Jenson Button si porta in terza posizione. Al quinto giro, Giancarlo Fisichella della Renault \u00e8 andato a sbattere alla curva Tamburello, ed \u00e8 costretto al ritiro, mentre al nono il leader della gara, R\u00e4ikk\u00f6nen, accusa problemi meccanici ed \u00e8 costretto al ritiro, lasciando la testa della corsa a Fernando Alonso. Al diciottesimo giro si ferma Rubens Barrichello, al via per la 200\u00aa volta in carriera, per problemi elettrici. Alonso mantiene la propria posizione fino alla seconda tornata di pit stop, quando passa in testa Button, che per\u00f2 viene superato a 16 giri dal termine da Michael Schumacher, autore di una grande rimonta nella seconda fase della gara; dopo la sosta di questi ultimi Alonso ritorna in prima posizione, ma seguito a breve distanza da Schumacher, il quale tuttavia non riesce a sopravanzare lo spagnolo, chiudendo a soli due decimi di distanza; si tratta della terza vittoria consecutiva per il leader del mondiale Alonso, il quarto successo della sua carriera.\nNel dopo-gara la BAR di Jenson Button viene trovata sottopeso, ma gli \"steward\" inizialmente accettano le spiegazioni della scuderia. Tuttavia la FIA presenta successivamente ricorso alla Corte d'Appello, che il 5 maggio decide di squalificare entrambe le vetture dal Gran Premio e di sospendere la scuderia per i due eventi successivi, i GP di Spagna e Monaco, in quanto le monoposto erano state dotate di un serbatoio supplementare grazie al quale il carburante era impiegato anche come zavorra, pratica non permessa dal regolamento, permettendo potenzialmente di correre sottopeso in alcuni tratti di gara.\nA seguito della squalifica delle BAR di Button e Sato, giunti al traguardo rispettivamente in terza e quinta posizione, e della penalit\u00e0 di tempo inflitta a Ralf Schumacher, originariamente ottavo, l'ordine d'arrivo viene sensibilmente modificato: infatti Alexander Wurz eredita il terzo posto, seguito da Villeneuve, Trulli, Heidfeld, Webber e Liuzzi, che coglie un punto nel suo Gran Premio d'esordio in Formula 1. Per il pilota austriaco si tratta del secondo podio in carriera dopo quello conquistato nel Gran Premio di Gran Bretagna 1997.\nRisultati.\nI risultati del gran premio sono i seguenti:"}
{"id": "1262398", "revid": "33751", "url": "https://it.wikipedia.org/wiki?curid=1262398", "title": "Betaald Voetbal De Graafschap", "text": "Il Betaald Voetbal De Graafschap, noto semplicemente come De Graafschap (ned. per \"la contea\"), \u00e8 una societ\u00e0 calcistica olandese con sede nella citt\u00e0 di Doetinchem. Gioca nell'Eerste Divisie, la seconda serie del campionato olandese.\nIl De Graafschap \u00e8 un club di antica tradizione: nei Paesi Bassi ha molti sostenitori e fan club, il cui numero pu\u00f2 essere paragonato a quello di molte squadre di rilievo, ma non ha mai vinto un trofeo nazionale importante e non ha mai partecipato a competizioni continentali.\nStoria.\nIl \"Betaald Voetbal De Graafschap\" (\"calcio professionistico per la contea\") viene costituito a Doetinchem il 1\u00b0 febbraio 1954 sotto la guida di Johan Roodberg e inizia a giocare su un campo da gioco dove, nel 2000, sar\u00e0 poi edificato lo stadio De Vijverberg. Adotta inizialmente una maglia a righe orizzontali blu e bianche, pantaloni bianchi e calzettoni a righe orizzontali blu e bianche. Con la fusione della NBVB e la KNVB, il De Graafschap inizia a militare nei campionati professionistici. Nel 1955 si fuse con l\"'VV Oosseld\" (fondato nel 1922 e noto con l'acronimo VVO) per formare il \"Vereniging Betaald Voetbal De Graafschap\" (\"club calcistico professionistico De Graafschap\") o \"VBV De Graafschap\".\nNel 2005 il De Graafschap per la prima volta viene retrocesso dopo i play out. Nella stagione successiva riesce ad accedere ai play off come candidato alla promozione ma viene sconfitto.\nFinalmente, nel 2007, raggiunge la prima posizione e ritorna nella massima serie nazionale. L'esordio non \u00e8 dei pi\u00f9 felici, vista la pesante sconfitta contro l' per 8-1. Al termine della stagione 2008-2009 viene retrocesso nuovamente in Eerste Divisie.\nNella stagione di Eerste Divisie 2014-2015 si piazza sesta e accede ai play-off. Dopo aver battuto l' , il ed il viene promosso in Eredivisie per la stagione 2014\u20132015.\nL\u20198 maggio 2016, nell\u2019ultima giornata di campionato, la squadra, gi\u00e0 retrocessa matematicamente da qualche giornata, diventa la nuova rivale dell\u2019Ajax. Ajax e PSV si giocano il campionato all\u2019ultima giornata con gli stessi punti, ma differenza reti a favore della squadra di Amsterdam. Ormai sembra gi\u00e0 tutto scritto, ma il De Graafschap ferma l\u2019Ajax su un clamoroso pareggio (1-1), regalando un combattutissimo campionato ai rivali del PSV Eindhoven.\nL\u2019anno seguente conclude una tranquilla annata in Eerste Divisie con un 12\u00ba posto, mentre nella stagione 2017-2018 si piazza al 4\u00ba posto. Vinti i play-off per la promozione, il club torna in massima serie. L\u2019esordio nella nuova stagione avviene nei migliori dei modi, con un sorprendente successo per 2-0 contro il ; nonostante ci\u00f2, il club staziona in classifica tra le ultime posizioni ed il 16 Dicembre 2018 subisce un pesante 8-0 sul campo dell'. Dopo la disfatta di Amsterdam, il club continua un altalenante serie di risultati: da vittorie convincenti (come il 5-1 rifilato al od il 3-0 al , consentendo inoltre l\u2019abbandono dell\u2019ultima posizione in classifica) a sconfitte schiaccianti (come il 4-0 subito dal . Tuttavia, verso la fine della stagione, il club sembra aver trovato un giusto equilibrio, riuscendo a fare punti anche contro squadre impegnate nella lotta europea, come ed , ma il distacco dalle rivali non viene colmato e, con due giornate di anticipo, la squadra \u00e8 costretta a chiudere il campionato al penultimo posto e a prendere parte, per l\u2019ennesima volta, agli spareggi promozione/retrocessione.\nInoltre, nella stagione 2018-19, \u00e8 l\u2019unico club dell\u2019Eredivisie ad avere solo giocatori olandesi in rosa, ben 27.."}
{"id": "1262400", "revid": "36426", "url": "https://it.wikipedia.org/wiki?curid=1262400", "title": "Santa Maria Arabona", "text": ""}
{"id": "1262403", "revid": "36426", "url": "https://it.wikipedia.org/wiki?curid=1262403", "title": "Chiesa di San Benedetto in Gottella", "text": "La chiesa di San Benedetto in Gottella \u00e8 un luogo di culto cattolico di Lucca che si trova in piazza Bernardini.\nStoria e descrizione.\nMenzionata gi\u00e0 nel X secolo, fu ricostruita nel XIII secolo in laterizio, con la facciata in pietra, listata da fasce di calcare bianco nella parte superiore. Nella zona absidale sono inseriti frammenti altomedievali, residui delle decorazioni presbiteriali della chiesa precedente. Sotto la cornice del coronamento sono inseriti bacini ceramici del XIII secolo, di manifattura ligure. All'interno un rifacimento dei primi anni dell'Ottocento ha annullato sia l'assetto medievale che le successive ristrutturazioni, soprattutto quella seicentesca. Del corredo di pale d'altare resta la \"Madonna con il Bambino tra i Santi Benedetto e Margherita\" di Bartolomeo Brandimarte. La chiesa \u00e8 sede della Confraternita dei Legnaioli."}
{"id": "1262404", "revid": "36426", "url": "https://it.wikipedia.org/wiki?curid=1262404", "title": "Monastero del Senatore in Pavia", "text": ""}
{"id": "1262405", "revid": "36426", "url": "https://it.wikipedia.org/wiki?curid=1262405", "title": "Abbazia San Savino", "text": ""}
{"id": "1262413", "revid": "36426", "url": "https://it.wikipedia.org/wiki?curid=1262413", "title": "Chiesa di San Cristoforo (Lucca)", "text": "La chiesa di San Cristoforo \u00e8 una chiesa di Lucca che si trova in via Fillungo.\nAttestata nell'XI secolo, fu ricostruita verso la met\u00e0 del XII. A tre navate su pilastri con abside, presenta nel primo ordine di facciata una decorazione ad arcate cieche sostenute da colonne. Il portale, riferibile a maestranze di Guidetto, \u00e8 accentuatamente strombato, e decorato da architrave e archivolto su cui si dispone il motivo vegetale a girali di fogliami rigonfi. Ai lati aggettavano due leoni, ora ridotti a uno stato frammentario. La conclusione della facciata \u00e8 segnata da cornici sulle quali corre il tralcio a girali. Il rosone centrale e le archeggiature sotto gli spioventi sono da riferire al XIV secolo. Con una serie di drastici interventi tra il 1939 e il 1940 la chiesa venne destinata a sacrario dei caduti in guerra."}
{"id": "1262419", "revid": "124123", "url": "https://it.wikipedia.org/wiki?curid=1262419", "title": "Anton Ervandovi\u010d Ko\u010dinjan", "text": "Biografia.\nDi etn\u00eca armena, fu Primo Segretario del Partito Comunista dell'Armenia dal 1966 al 1974.\nCerc\u00f2 senza successo di riunificare il Karabakh, regione a grande maggioranza di popolazione armena, ma all'interno della Repubblica socialista sovietica azera, con l'Armenia.\nGli succedette Karen Demir\u010djan."}
{"id": "1262421", "revid": "290948", "url": "https://it.wikipedia.org/wiki?curid=1262421", "title": "Equazioni di Navier-Stokes mediate", "text": "Le equazioni di Navier-Stokes mediate, alle quali spesso ci si riferisce come RANS o \"Reynolds Averaged Navier-Stokes equations\" (anche se in realt\u00e0 la media \u00e8 di Favre), sono equazioni di Navier-Stokes dove le grandezze risultano non pi\u00f9 istantanee, ma mediate in un certo periodo di tempo, sufficientemente piccolo rispetto ai fenomeni che si vogliono seguire, sufficientemente grande rispetto ai disturbi della turbolenza.\nPer molte applicazioni pratiche, la sola conoscenza delle \"grandezze medie\" pu\u00f2 essere sufficiente per la soluzione del problema. Questo approccio consente una notevole riduzione dei tempi di calcolo, poich\u00e9 le scale del moto medio sono molto pi\u00f9 grandi di quelle delle fluttuazioni turbolente. In effetti un moto turbolento pu\u00f2 essere considerato come la sovrapposizione di un moto medio e di un moto fluttuante nel tempo.\nMedia nel tempo.\nformula_1\nformula_2\nformula_3\nMedia di Favre.\nformula_4\nformula_5\nformula_6\nModellazione degli sforzi di Reynolds.\nformula_7"}
{"id": "1262422", "revid": "188116", "url": "https://it.wikipedia.org/wiki?curid=1262422", "title": "Joint Chiefs of Staff", "text": "Il Joint Chiefs of Staff (tradotto in italiano come Stati maggiori riuniti o Stato maggiore congiunto) \u00e8 un organo che riunisce i capi di stato maggiore di ciascun ramo delle forze armate statunitensi (US Army, US Marine Corps, US Navy, US Air Force, US Space Force) e il capo dell'Ufficio della Guardia Nazionale. Al suo vertice sta il capo degli stati maggiori congiunti.\nStoria.\nDurante la guerra di secessione la dimensione delle forze armate aument\u00f2 e continu\u00f2 ad accrescersi anche dopo, creando problemi alla realizzazione di azioni congiunte tra la Marina e l'Esercito. Questi problemi causarono molti inconvenienti durante la guerra ispano-americana e, in seguito alle critiche dell'opinione pubblica all'organizzazione delle forze armate, nel 1903 fu creato il \"Comitato congiunto dell'Esercito e della Marina\" (\"Joint Army and Navy Board\"). Questo era formato dai capi di stato maggiore delle due armi, allo scopo di pianificare operazioni congiunte e risolvere i problemi di coordinamento.\nTuttavia, il Comitato congiunto non riusc\u00ec ad espletare questi compiti, perch\u00e9 non gli fu dato il potere di attuare le sue decisioni. Inoltre, il Comitato congiunto non aveva la possibilit\u00e0 di avanzare propri punti di vista, ma poteva semplicemente commentare le questioni e i punti di vista sottopostogli dai segretari della Marina e della Guerra. Di conseguenza, il Comitato congiunto ebbe poco impatto, anche sulle operazioni militari degli Stati Uniti durante la prima guerra mondiale.\nIl 20 luglio 1942, all'inizio della seconda guerra mondiale, l'ammiraglio William D. Leahy divenne comandante congiunto dell'Esercito e della Marina, ma non fu formalmente un vero capo di stato maggiore congiunto, anche se nei fatti svolse queste funzioni; la posizione di capo di stato maggiore congiunto venne creata solo nel 1949 e il primo ad occuparla fu il generale Omar Bradley.\nRuoli e responsabilit\u00e0.\nDopo la riorganizzazione delle forze armate secondo il Goldwater-Nichols Act, avvenuta nel 1986, gli stati maggiori riuniti non ebbero pi\u00f9 il comando operativo delle forze armate statunitensi. Le responsabilit\u00e0 per condurre operazioni militari andavano dal presidente degli Stati Uniti e dal segretario della difesa direttamente ai capi dei comandi combattenti unificati (Unified Combatant Command), aggirando completamente lo stato maggiore congiunto. Oggi la sua principale funzione sta nell'assicurare la prontezza dei loro rispettivi servizi militari.\nUn'altra responsabilit\u00e0 dello stato maggiore congiunto consiste nella consulenza al presidente degli Stati Uniti e al segretario della difesa. In questo stretto ruolo consultivo, lo stato maggiore congiunto costituisce il secondo organo deliberativo per la politica militare, dopo il Consiglio per la sicurezza nazionale."}
{"id": "1262423", "revid": "33921", "url": "https://it.wikipedia.org/wiki?curid=1262423", "title": "San Lorenzo", "text": "Agiografia.\nLe notizie sulla vita di san Lorenzo, che pure in passato ha goduto di una devozione popolare notevole, sono scarse. Si sa che era originario della Spagna e pi\u00f9 precisamente di Osca, in Aragona, alle falde dei Pirenei.\nAncora giovane, fu inviato a Saragozza per completare gli studi umanistici e teologici; fu qui che conobbe il futuro papa Sisto II. Questi insegnava in quello che era, all'epoca, uno dei pi\u00f9 noti centri di studi della citt\u00e0 e, tra quei maestri, il futuro papa era uno dei pi\u00f9 conosciuti ed apprezzati. Tra maestro e allievo iniziarono quindi un'amicizia e una stima reciproche. In seguito entrambi, seguendo un flusso migratorio allora molto vivace, lasciarono la Spagna per trasferirsi a Roma.\nQuando il 30 agosto 257 Sisto fu eletto vescovo di Roma, affid\u00f2 a Lorenzo il compito di arcidiacono, cio\u00e8 di responsabile delle attivit\u00e0 caritative nella diocesi di Roma, di cui beneficiavano 1500 persone fra poveri e vedove.\nMartirio.\nAl principio dell'agosto 258 l'imperatore Valeriano aveva emanato un editto secondo il quale tutti i vescovi, i presbiteri e i diaconi dovevano essere messi a morte:\nL'editto fu eseguito immediatamente a Roma, al tempo in cui Daciano era prefetto dell'Urbe. Sorpreso mentre celebrava l'Eucaristia nelle catacombe di Pretestato, papa Sisto II fu ucciso il 6 agosto insieme a quattro dei suoi diaconi, tra i quali Innocenzo; quattro giorni dopo, il 10 agosto, fu la volta di Lorenzo. Non si \u00e8 certi se egli fu bruciato con graticola messa sul fuoco.\nCulto.\nA partire dal IV secolo Lorenzo \u00e8 stato uno dei martiri pi\u00f9 venerati nella Chiesa di Roma. Costantino I fu il primo ad edificare un piccolo oratorio nel luogo del suo martirio. Tale costruzione fu ampliata e abbellita da Pelagio II (579-590).\nSisto III (432-440) costru\u00ec una grande basilica con tre navate, con l'abside appoggiata all'antica chiesa, sulla sommit\u00e0 della collina dove Lorenzo fu seppellito. Nel XIII secolo Onorio III unific\u00f2 i due edifici, che costituiscono la basilica che esiste tutt'oggi.\nPapa Damaso (366-384) scrisse un panegirico di Lorenzo in versi, che fu inciso nel marmo e posto sulla sua tomba. Il contemporaneo poeta Prudenzio scrisse pure lui, in toni pi\u00f9 poetici, un inno a san Lorenzo.\nLe vicende pi\u00f9 note del martirio di Lorenzo sono descritte, con ricchezza di particolari, nella \"Passio Polychromi\", di cui abbiamo tre redazioni (V-VII secolo); che in questo racconto siano contenuti elementi leggendari \u00e8 un dato di fatto, anche se talune notizie qui presentate sono note anche da testimonianze precedenti, come quella di Ambrogio nel \"De officiis ministrorum\".\nLa prima menzione del 10 agosto come data del martirio risale alla \"Depositio martyrum\", uno scritto dell'anno 354.\nPer il martirio di Lorenzo abbiamo la testimonianza particolarmente eloquente di Ambrogio nel \"De Officiis Ministrorum\", ripresa, in seguito, da Prudenzio e da Agostino d'Ippona, poi ancora da Massimo di Torino, Pier Crisologo, papa Leone I, e infine da alcune formule liturgiche contenute nei Sacramentali romani, nel \"Missale Gothicum\" e nell'Ormionale Visigotico.\nAmbrogio si dilunga, dapprima, sull'incontro e sul dialogo fra Lorenzo e il Papa, poi allude alla distribuzione dei beni della Chiesa ai poveri, infine menziona la graticola, strumento del supplizio, rimarcando la frase con cui l'arcidiacono della Chiesa di Roma, rivolgendosi ai suoi aguzzini dice: \"Assum est... versa et manduca\", \"\u00c8 cotto... girami e mangia\". Forse fu per via di questo passo che si diffuse nel Medioevo la credenza secondo cui il corpo del martire fu fatto a pezzi e dato in pasto alla plebe pagana vittima di una carestia.\nIl testo ambrosiano del \"De Officiis\" cos\u00ec si esprime:\nLa tradizione dice anche in maniera pi\u00f9 precisa che a Lorenzo fu promessa salva la vita se avesse consegnato i tesori della Chiesa entro tre giorni. Il 10 agosto, quindi, Lorenzo si present\u00f2 alla testa di un corteo di suoi assistiti dicendo:\nRacconti pi\u00f9 particolareggiati del martirio di Lorenzo furono composti anche all'inizio del VI secolo. In essi furono collegati tra loro in maniera romantica e totalmente leggendaria vari martiri della via Tiburtina e delle due catacombe di santa Ciriaca e di sant'Ippolito. I dettagli dati in questi atti del martirio di san Lorenzo e della sua attivit\u00e0 prima della morte non possono essere considerati credibili.\nSi racconta secondo la tradizione che un soldato romano che assistette al supplizio \u2013 mediante graticola posta su carboni ardenti\u00a0\u2013 raccolse con uno straccio gocce di sangue e grasso mentre il martire spirava, portandole al paese di Amaseno (FR) dove la reliquia \u00e8 tuttora custodita e ogni 10 di agosto avviene il miracolo della liquefazione del Sangue di S. Lorenzo (molto simile al sangue di San Gennaro).\nAspetti critici.\nIl racconto di Ambrogio non \u00e8 compatibile con le informazioni che si hanno sulla persecuzione di Valeriano. Soprattutto il particolare della graticola d\u00e0 adito a seri dubbi. Le narrazioni di Ambrogio e Prudenzio si baserebbero pi\u00f9 su tradizioni orali che su documenti scritti. \u00c8 possibile che dopo il 258 siano sorte leggende su questo diacono romano molto venerato, e che i due autori si siano basati su di esse.\nCiononostante, non vi sono dubbi sull'esistenza del santo, sul fatto e sul luogo del suo martirio e sulla data della sua sepoltura. A Ravenna, nel mausoleo di Galla Placidia, San Lorenzo \u00e8 gi\u00e0 raffigurato nei mosaici, mentre avanza con la croce in spalla e la graticola ardente di fronte.\nIl prefazio della mensa XII del Sacramentario leoniano lo presenta come \"civis romano\".\nPaolo Toschi annota che tutti questi nuovi studi\nNei libri liturgici.\nIl Messale Romano, facendosi eco della tradizione della Chiesa, presenta la figura di Lorenzo con queste parole:\nIl nome di Lorenzo \u00e8 menzionato anche nel Canone Romano.\nOggi.\nLa celebrazione liturgica di san Lorenzo ricorre il 10 agosto e il suo emblema \u00e8 la graticola.\n\u00c8 considerato patrono di bibliotecari, cuochi, librai, pasticcieri, vermicellai, pompieri, rosticcieri e lavoratori del vetro. \u00c8 inoltre il patrono della citt\u00e0 di Grosseto e della citt\u00e0 di Tivoli, della citt\u00e0 di Sant'Agata li Battiati in provincia di Catania, della citt\u00e0 di Aidone in provincia di Enna dove si venera anche una sua reliquia e uno dei tre patroni della citt\u00e0 di Perugia, della citt\u00e0 di Alba, nonch\u00e9 compatrono di Viterbo. Il Duomo di Genova \u00e8 intitolato a San Lorenzo, bench\u00e9 egli non sia annoverato tra i quattro santi patroni della citt\u00e0 (San Giorgio, San Giovanni Battista, San Bernardo e San Siro).\nUn'altra reliquia si trova nel paese di Amaseno, l'ampolla del sangue di S. Lorenzo martire che ogni 10 agosto si liquef\u00e0.\nPatronati.\nSan Lorenzo \u00e8 il patrono di molti comuni e frazioni italiane:\nAbruzzo\nBasilicata\nCalabria\nCampania\nEmilia-Romagna\nFriuli-Venezia Giulia\nLazio\nLiguria\nLombardia\nMarche\nMolise\nPiemonte\nPuglia\nSan Marino\nSardegna\nSicilia\nToscana\nTrentino-Alto Adige\nUmbria\nValle d'Aosta\nVeneto\nIn Svizzera \u00e8 il titolare della cattedrale di San Lorenzo (Lugano).\nPrincipali chiese dedicate a san Lorenzo.\nA san Lorenzo sono dedicate la cattedrale di San Lorenzo a Genova e quelle di Perugia, di Trapani, di Grosseto, di Tivoli, di Viterbo e di Lugano.\nNotevoli la rinascimentale chiesa di San Lorenzo a Firenze, quella gotica a Napoli e il Duomo di San Lorenzo a Mestre.\nA Milano, la basilica a pianta circolare del IV secolo \u00e8 un grandioso monumento sacro d'epoca tardoantica dedicata al martire dalla corte imperiale d'Occidente (Onorio e Galla Placidia).\nA Torino la Real Chiesa di San Lorenzo, costruita da Guarino Guarini nel 1680, \u00e8 una delle pi\u00f9 spettacolari chiese del Barocco italiano. Al suo interno, oltre alla pala d'altare raffigurante il santo, troviamo degli affreschi visibili solo durante gli equinozi, grazie a un fascio di luce che li illumina.\nA Roma gli sono state dedicate le seguenti chiese:\nA Padula sorge la grandiosa Certosa di San Lorenzo, patrimonio Unesco dell'umanit\u00e0.\nIn Sardegna gli sono dedicate numerosissime chiese. A Sanluri gli \u00e8 dedicata una chiesa tardo-romanica. Si onora con una grande processione con gruppi folkloristici da tutta la Sardegna e da alcune nazioni europee. Si festeggia anche nell'omonima frazione di Osilo, a Banari e Villanovafranca.\nIn Spagna, nei pressi di Madrid, gli \u00e8 stata dedicata la basilica di San Lorenzo dell'Escorial, una delle maggiori opere dell'architettura spagnola.\nLa chiesa di San Lorenzo in Norimberga, Germania, \u00e8 il principale luogo di culto evangelico luterano della citt\u00e0 e sede del preside della Chiesa evangelica luterana di Baviera.\nIconografia.\nA Ravenna, nel mausoleo di Galla Placidia, San Lorenzo \u00e8 raffigurato nei mosaici, mentre avanza con la croce in spalla e la graticola ardente di fronte.\nNotte di San Lorenzo.\nLa notte di san Lorenzo (10 agosto) \u00e8 tradizionalmente associata al passaggio dello sciame meteorico delle Perseidi, fenomeno popolarmente ed erroneamente chiamato \"stelle cadenti\" ma anche poeticamente \"lacrime di San Lorenzo\", considerato evocativo dei carboni ardenti su cui il santo fu martirizzato. In effetti, in quei giorni, l'atmosfera terrestre \u00e8 attraversata da un numero di piccole meteore molto pi\u00f9 alto del normale. Il fenomeno risulta particolarmente visibile alle nostre latitudini in quanto il cielo estivo \u00e8 spesso sereno.\nCelebre la poesia di Giovanni Pascoli, che interpreta lo sciame meteorico come lacrime celesti, intitolata appunto, dal giorno dedicato al santo, \"X agosto\":"}
{"id": "1262430", "revid": "1728", "url": "https://it.wikipedia.org/wiki?curid=1262430", "title": "Luigi di Borbone-Due Sicilie (1838-1886)", "text": "Biografia.\nErede al trono.\nVivace, allegro e amante delle donne, si divertiva insieme ai fratelli Alfonso e Gaetano a combinare pesanti scherzi ai danni dei gentiluomini di corte. Quando a Napoli arriv\u00f2 la cognata Maria Sofia di Baviera, sposa del fratellastro Francesco, erede al trono, anch'essa entr\u00f2 a far parte della scanzonata comitiva. In effetti anche il padre Ferdinando aveva un carattere allegro e ironico e si comportava nei confronti dei figli come un qualsiasi affettuoso e premuroso padre di famiglia.\nLa madre Maria Teresa era arcigna e diffidente nei confronti degli estranei ma tenerissima e legatissima alla sua numerosa prole. Alla vita di corte e alle feste preferiva la tranquillit\u00e0 dei suoi appartamenti dove si dedicava alla cura dei figli. Sebbene dichiarasse il proprio affetto materno anche nei confronti del figliastro Francesco (primogenito del re), in realt\u00e0 ambiva a mettere sul trono il suo primogenito. Quando gi\u00e0 era re Francesco, tent\u00f2 anche di organizzare un complotto per destituire il figliastro ma il piano, scoperto, non and\u00f2 a buon fine.\nL'esilio.\nCombatt\u00e9 in prima linea al fianco di Francesco e Alfonso nella battaglia tra Capua e Gaeta per respingere l'esercito garibaldino. Per il coraggio dimostrato durante la difesa di Gaeta avrebbe ricevuto la croce di cavaliere dell'Ordine di Maria Teresa. Alla fine, per\u00f2, alle 7 del mattino del 14 febbraio 1861 dovette, insieme agli ultimi sovrani delle Due Sicilie, lasciare per sempre Gaeta assediata e il suo regno.\nPrima della partenza, per\u00f2, i due fratelli ebbero una violenta discussione, in quanto Luigi era del parere che bisognasse continuare a combattere fino all'ultimo.\nAvrebbe passato il resto della sua vita da esule senza pi\u00f9 uno scopo nella vita o una propria identit\u00e0. Si ritrov\u00f2 quindi a bere, a frequentare bordelli e a condurre una vita di stravizi che gli procur\u00f2 molti debiti. Tent\u00f2 perfino di passare al servizio dei piemontesi.\nMatrimonio.\nIl 5 giugno 1861, a Monaco di Baviera, spos\u00f2 la duchessa Matilde di Baviera, settimogenita del duca Massimiliano Giuseppe in Baviera, membro di una linea cadetta del Casato dei Wittelsbach, e della principessa Ludovica di Baviera, figlia del re Massimiliano I Giuseppe di Baviera. Il matrimonio in realt\u00e0 fu organizzato a tavolino, gi\u00e0 prima della caduta del regno delle Due Sicilie, da Maria Sofia di Baviera e dall'altra sorella Elisabetta, imperatrice d'Austria.\nPer l'occasione, il re di Baviera insign\u00ec Luigi della pi\u00f9 alta onorificenza della corte: l'ordine di Sant'Uberto.\nL'unione con Matilde non fu per\u00f2 assolutamente felice. La moglie, per consolarsi, ebbe alcuni amanti, il pi\u00f9 noto dei quali fu Bermudez de Castro.\nLa coppia ebbe un'unica figlia:\nMaria Teresa si spos\u00f2 con il principe ereditario Guglielmo di Hohenzollern-Sigmaringen ed ebbe tre figli: Augusta Vittoria (n. 19 agosto 1890) e i gemelli Federico Vittorio e Francesco Giuseppe (n.30 agosto 1891).\nLa giovane per\u00f2 soffriva gi\u00e0 dall'infanzia di sclerosi multipla, malattia che la port\u00f2 poi alla morte.\nLa morte.\nOrmai con la mente annebbiata dall'alcool e con la consapevolezza dell'inutilit\u00e0 della sua vita, decise di farla finita gettandosi nel lago di Zugo, presso Zurigo, nel 1878. Altre fonti invece riportano che sarebbe morto di malattia a Parigi l'8 giugno 1886. Il motivo di questa confusione consiste forse nel fatto che il suicidio non avrebbe consentito la celebrazione della messa funebre e sarebbe risultato scandaloso, giudicando il fatto che si trattava del cognato dell'imperatore Francesco Giuseppe."}
{"id": "1262431", "revid": "339392", "url": "https://it.wikipedia.org/wiki?curid=1262431", "title": "Joint Chief of Staff", "text": ""}
{"id": "1262432", "revid": "287204", "url": "https://it.wikipedia.org/wiki?curid=1262432", "title": "Manji", "text": ""}
{"id": "1262439", "revid": "767487", "url": "https://it.wikipedia.org/wiki?curid=1262439", "title": "Jacobus Houbraken", "text": "Figlio del pittore Arnold Houbraken ne apprese l'arte incisoria incidendone i disegni. Si dedic\u00f2 prevalentemente ai ritratti."}
{"id": "1262444", "revid": "36426", "url": "https://it.wikipedia.org/wiki?curid=1262444", "title": "Chiesa del Refettorio (Pe\u010derska Lavra)", "text": ""}
{"id": "1262445", "revid": "28592", "url": "https://it.wikipedia.org/wiki?curid=1262445", "title": "Grotte Vicine (Pe\u010derska Lavra)", "text": ""}
{"id": "1262447", "revid": "104458", "url": "https://it.wikipedia.org/wiki?curid=1262447", "title": "Taiz\u00e8", "text": ""}
{"id": "1262461", "revid": "1504506", "url": "https://it.wikipedia.org/wiki?curid=1262461", "title": "Stati del Sacro Romano Impero (C)", "text": "Questo \u00e8 un elenco degli stati del Sacro Romano Impero, inizianti per la lettera C:"}
{"id": "1262462", "revid": "36426", "url": "https://it.wikipedia.org/wiki?curid=1262462", "title": "Sopo\u0107ani", "text": ""}
{"id": "1262464", "revid": "36426", "url": "https://it.wikipedia.org/wiki?curid=1262464", "title": "Studion", "text": ""}
{"id": "1262468", "revid": "36426", "url": "https://it.wikipedia.org/wiki?curid=1262468", "title": "Teatro Petrarca (Arezzo)", "text": ""}
{"id": "1262470", "revid": "1647404", "url": "https://it.wikipedia.org/wiki?curid=1262470", "title": "True Colors (album Cyndi Lauper)", "text": "True Colors \u00e8 un album di Cyndi Lauper pubblicato nel 1986 dalla Epic Records.\nDescrizione.\nPostumo il cameo nel film \"I Goonies\" per il quale ha cantato in TV The Goonies 'R' Good Enough, Cyndi Lauper pubblica nel 1986 il suo secondo album, \"True Colors\".\nBrani.\nCyndi Lauper ha riadattato \"Maybe He'll Know\", un vecchio brano del suo gruppo pop-rock d'origine, i Blue Angel, scritto nel 1980 insieme a John Turi, \"What's Going On\" di Marvin Gaye, ed una canzone tradizionale, \"Iko Iko\", riproposta gi\u00e0 nel 1965 dai The Dixie Cups."}
{"id": "1262472", "revid": "15756", "url": "https://it.wikipedia.org/wiki?curid=1262472", "title": "Sbarramento Brennero", "text": "Lo sbarramento del Brennero (in tedesco: \"Sperre Brenner\") \u00e8 uno sbarramento facente parte del \"XIV settore di copertura Isarco\" del Vallo alpino in Alto Adige, che si trova presso il passo del Brennero al Brennero, in Alto Adige.\nStoria.\nLungo la direttrice del Brennero, gi\u00e0 nel 1938, era gi\u00e0 stato edificato un caposaldo, composto da tre opere che seguivano i dettami della circolare 200; queste erano disposte a cavallo della statale 12 del Brennero, e della ferrovia del Brennero, ovvero:\nInoltre esisteva gi\u00e0 dal 1938 un fossato anticarro con il compito di sbarrare la stretta vallata, dalla linea ferroviaria al versante opposto, il quale era sorvegliato da un cannone anticarro da 47/32, posizionato in una caverna, sulla sponda destra del fiume Isarco, ovvero l'opera 4.\nQuesto primo sistema difensivo seguiva la linea del confine italo-austriaco, chiamata anche la \"fascia periferica\":\nSulla fascia periferica erano inoltre previste alcune postazioni campali presso i principali valichi: passo delle Cave (\"Grubjoch\"), passo del Santicolo (\"Sandljoch\"), passo del Cambio (\"Flachjoch\"), monte Croce, monte del Sasso (\"Kreuzjoch - Steinjoch\"). \nSu uno di questi, il monte Croce, era posizionata una sezione da 75/27 della 329\u00aa batteria posta in una caverna apposita. Questa sezione aveva il compito di sorvegliare le postazioni presenti sul monte Sella (a nord) e quelle del monte San Lorenzo (a sud). Questa sezione era composta da 4 piazzole ben collegate tramite due cunicoli scoperti; qui si poteva facilmente muovere le armi a seconda della direzione su cui sparare (nord o sud). Una seconda sezione di artiglieria era a Cima degli Avvoltoi (\"Geierskragen\"). Nel 1938 venne approvato un nuovo progetto (ma mai realizzato) per spostare l'intera batteria sul monte Croce; questo nuovo progetto prevedeva la sistemazione delle armi d'artiglieria in casematte metalliche, poste nelle preesistenti aperture. Inoltre prevedeva di costruire un nuovo cunicolo per l'accesso all'opera e due osservatori in torretta.\nUn nuovo progetto si ebbe nel 1939, che seguiva i dettami della nuova circolare 7000: in totale si ipotizz\u00f2 la realizzazione di ben 48 opere difensive, di cui 7, poste nel fondo valle, con la capacit\u00e0 di resistere ai calibri medi. Come ulteriore rafforzamento allo sbarramento, erano previste ben 95 postazioni campali, come difesa delle ali e della fascia periferica. Sempre seguendo i dettami della nuova circolare, venne aggiunta una nuova opera difensiva posizionata dal lato opposto del fossato anticarro, l'opera 5; ma anche l'opera 4 aggiunse alle sue armi difensive una mitragliatrice in pi\u00f9. In posizione pi\u00f9 arretrata, e precisamente in localit\u00e0 Rales, fu prevista un'aggiunta alla gi\u00e0 esistente 54 batteria S.p. da 75/27, di un pezzo 65/17 Mod. 1908/1913, con funzione anticarro.\nCome ulteriore rinforzo allo sbarramento, vennero costruite altre 2 opere in calcestruzzo resistenti ai calibri medi in posizione pi\u00f9 arretrata, precisamente in localit\u00e0 Terme del Brennero (ted. \"Brennerbad\"). Queste due opere, erano poste a sbarrare la strada statale e la linea ferroviaria; l'armamento previsto per ciascuna era di due mitragliatrici ed un cannone anticarro.\nNell'ottobre 1942 i lavori di costruzione furono sospesi, e la fascia periferica presentava solo 8 opere ultimate, posizionate tra il passo Cave - Santicolo - monte Croce. Erano anche ultimati 17 ricoveri per i soldati, 9 dei quali posizionati presso la cresta di confine all'Alpe del Cambio (ted. \"Wechselalm\") dove, nei pressi dell'omonimo passo, esisteva una delle due caverne diaframmate (la seconda era sita nell'area del Santicolo) create allo scopo di assicurarsi una via defilata oltre il confine. La linea difensiva posta al Brennero contava anche su 13 casermette difensive, collegate da una buona rete di strade militari. Quando le opere furono consegnate alla Guardia alla Frontiera, solo 3 opere su 5 erano provviste del loro armamento, mentre furono completate solo nella parte muraria le due opere dello sbarramento presso le Terme del Brennero.\nDopo la riattivazione in ambito NATO, allo sbarramento composto di 5 opere (quelle del fondovalle), \u00e8 stato dato il nome in codice \"Achille\". Lo sbarramento aveva assegnati: 9 ufficiali, 12 sottufficiali e 115 soldati di truppa, per un totale di 136 uomini.\nFossato anticarro.\nTra l'opera 4 e l'opera 5 era stato in origine edificato un fossato anticarro, con un'altezza di 1,5 metri, che tagliava l'intera valle, impedendo l'accesso a mezzi nemici nel territorio italiano.\nOggi del fossato se ne possono solo vedere alcuni resti attorno alle due opere; il resto \u00e8 stato demolito per far posto alla costruzione dell'autostrada del Brennero A22.\nTabella delle opere dello sbarramento.\nFondovalle Brennero.\nIn ambito NATO, a questo sbarramento \u00e8 stato dato il nome in codice \"Achille\"."}
{"id": "1262480", "revid": "819238", "url": "https://it.wikipedia.org/wiki?curid=1262480", "title": "Controllo centralizzato del traffico", "text": "Il controllo centralizzato del traffico, (in sigla \"CTC\", dall'inglese: \"centralized traffic control\"), \u00e8 un sistema di telecomando e telecontrollo del traffico ferroviario nato con le seguenti finalit\u00e0:\n\u00c8 sinteticamente costituito da un posto centrale e da pi\u00f9 posti periferici tutti collegati con una linea di telecomunicazione per tele-operazioni con le quali possono essere inviati comandi dal posto centrale verso i posti periferici e inviare segnali di \"risposta\", dai posti periferici verso il posto centrale.\nNel posto centrale si distinguono:\nData la delicatezza dei comandi inviati dal posto centrale (in complemento con l'ACEI si attua l'instradamento treni in reti complesse di scambi), vengono presi tutta una serie di accorgimenti logico-circuitali per evitare che un falso comando, dovuto ad interferenze o guasti ai sistemi di trasmissione, possa determinare condizioni di rischio di incidenti (ad esempio, la collisione tra due treni instradati sullo stesso binario).\nStoria.\nIl primo CTC installato in Italia fu quello della Linea di Cintura di Bologna, attivato nel 1957. Era composto da un quadro luminoso in vetro nero smerigliato che mostrava ai DCO la posizione dei treni, l'aspetto dei segnali e la disposizione dei deviatoi oltre a svariate informazioni accessorie. Il DCO regolavano la circolazione operando da un Banco i cui pulsanti, leve e bottoni eccitavano dei rel\u00e8 che comandavano gli ACEI dei Bivi che, a loro volta garantivano (e ancora garantiscono) la sicurezza della circolazione. Per i lavori di potenziamento delle linee afferenti Bologna e la costruzione della nuova linea AV/AC, negli ultimi anni il quadro luminoso era stato sostituito con uno pi\u00f9 moderno \"a tessere\" che consentiva un pi\u00f9 veloce adeguamento alle mutazioni degli impianti \"in campagna\". Dal 14 gennaio 2007 \u00e8 entrato in funzione il nuovo CTC evoluto che precede l'arrivo del sistema di comando e controllo del nodo di Bologna e che sostituisce totalmente il vecchio CTC.\nCirca 15 anni dopo \u00e8 stato gradatamente attivato il CTC Direttissima che permise la gestione del traffico ferroviario dell'intera tratta Bologna San Ruffillo-Prato con due soli operatori DCO Il CTC Direttissima, costruttivamente diverso dal precedente, si avvaleva di un computer, il quadro luminoso era gi\u00e0 \"a tessere\" e gli itinerari dei treni venivano in gran parte predisposti dal computer anche se importante rimaneva il controllo umano per le \"vere\" decisioni di gestione della circolazione, decisioni che venivano impartite al sistema CTC tramite una serie di codici di 4 cifre inseriti con una pulsantiera numerica. Dal 13 agosto 2007 anche questo CTC \u00e8 stato rinnovato ed attivato nella nuova sala operativa rete regionale che ospita anche il CTC del nodo di Bologna e della stazione di Bologna Centrale e che gradualmente prender\u00e0 in carico il movimento dei treni di tutte le linee gestite da Rete Ferroviaria Italiana della regione."}
{"id": "1262484", "revid": "110157", "url": "https://it.wikipedia.org/wiki?curid=1262484", "title": "Bikin", "text": "Bikin \u00e8 una citt\u00e0 della Russia siberiana, situata nel Kraj di Chabarovsk, sulle rive del fiume omonimo, 230 km a sudovest del capoluogo Chabarovsk.\nFondata nel 1885 con il nome di \"Bikinskaja\", ottenne lo \"status\" di citt\u00e0 nel 1938; \u00e8 il capoluogo del \"rajon\" Bikinskij."}
{"id": "1262491", "revid": "73843", "url": "https://it.wikipedia.org/wiki?curid=1262491", "title": "Stati del Sacro Romano Impero (D)", "text": "Questo \u00e8 un elenco degli stati del Sacro Romano Impero, inizianti per la lettera D:"}
{"id": "1262497", "revid": "339392", "url": "https://it.wikipedia.org/wiki?curid=1262497", "title": "\u014cno", "text": ""}
{"id": "1262498", "revid": "1305772", "url": "https://it.wikipedia.org/wiki?curid=1262498", "title": "Lombardi", "text": ""}
{"id": "1262502", "revid": "36426", "url": "https://it.wikipedia.org/wiki?curid=1262502", "title": "Ospedale Vasquez (Solarino)", "text": ""}
{"id": "1262508", "revid": "1652635", "url": "https://it.wikipedia.org/wiki?curid=1262508", "title": "Grande Fratello (prima edizione)", "text": "La prima edizione del reality show Grande Fratello \u00e8 andata in onda dal 14 settembre al 21 dicembre 2000 su Canale 5. La prima edizione \u00e8 durata 99 giorni ed \u00e8 stata condotta da Daria Bignardi, e con la partecipazione di Marco Liorni nelle vesti di inviato sulla passerella antistante la porta d'ingresso della casa.\nImportato dal format Endemol olandese \"Big Brother\", il programma prevedeva di rinchiudere in una casa per 99 giorni un gruppo di dieci persone comuni che non si conoscevano, la cui convivenza veniva spiata costantemente dalle telecamere, dai microfoni e, quindi, dal pubblico, che a sua volta decideva attraverso il televoto chi bocciare e chi mandare avanti nel prosieguo del gioco. I confronti, i discorsi, le relazioni e tutto ci\u00f2 che accadeva all'interno della casa poteva essere seguito su pi\u00f9 fronti: era infatti disponibile la diretta costante per tutta la durata del gioco su Stream TV, mentre alcune strisce contenenti i fatti salienti venivano trasmesse in vari orari su Canale 5. Era possibile seguire la trasmissione anche sul portale di Internet Jumpy e acquistando ogni sabato in edicola la rivista ufficiale della trasmissione.\nOgni due settimane, i concorrenti dovevano effettuare le nomination, indicando i due concorrenti meno simpatici. I pi\u00f9 votati andavano al voto del pubblico, che, tramite apposito televoto, decideva l'eliminato di turno. Cos\u00ec fino alla battute finali e fino alla proclamazione del vincitore, sempre deciso dal pubblico.\nPartita con un risultato d'ascolti non esaltante, con poco pi\u00f9 di cinque milioni di telespettatori nella prima puntata del 14 settembre 2000, la prima edizione del primo reality show andato in onda in Italia ha ottenuto un grande successo nel corso delle successive puntate, sfiorando il tetto dei dieci milioni di spettatori nell'ottava puntata e crescendo ancora fino a terminare, il 21 dicembre, con ben 16 milioni di spettatori, con un pubblico quasi triplicato rispetto alla puntata d'esordio.\nIl successo di questa edizione, sommersa anche dalle critiche, ha aperto la strada ad un genere televisivo cos\u00ec controverso qual \u00e8 quello del reality show, che ha fortemente mutato l'intero costume e l'intera societ\u00e0 televisiva e non dell'Italia. Il successo del reality \u00e8 testimoniato anche dal proliferare di parodie dello stesso su varie emittenti regionali, come ad esempio \"Il piccolo cugino\" sulla romana T9, e anche dalla messa in scena di uno spettacolo teatrale dal titolo \"Il grande sfracello\", portato in scena da Max Giusti e Selvaggia Lucarelli oppure la trasmissione radiofonica \"Grande Sorella\" su Radio Elle in Puglia.\nL'edizione \u00e8 stata successivamente riproposta sull'emittente televisiva del digitale terrestre La5, dove \u00e8 stata trasmessa sia con le puntate di prima serata sia con le strisce quotidiane dal 13 maggio 2010. La trasmissione \u00e8 stata sospesa a partire dal 29 giugno 2010 a causa della prematura scomparsa di Pietro Taricone, uno dei principali concorrenti della prima edizione.\nL'edizione \u00e8 stata vinta da Cristina Plevani che si \u00e8 aggiudicata il montepremi di 250.000.000 \u20a4.\nConcorrenti.\nDopo un giorno di segregazione in hotel, il 14 settembre 2000 sono entrati nella casa i dieci protagonisti della prima edizione.\n\u00c8 stata l'unica edizione in cui nessun concorrente entr\u00f2 a gioco iniziato, e anche quella con il minor numero di concorrenti.\nL'et\u00e0 dei concorrenti si riferisce al momento dell'ingresso nella casa.\nTabella delle nomination.\nNota 1: Roberta risulta, con 9 voti, la pi\u00f9 votata. Sergio e Francesca, entrambi con tre voti, vanno entrambi al televoto a seguito del pari merito.\nNota 2: I quattro finalisti decidono di mettersi d'accordo per andare tutti al televoto. Daria Bignardi scopre il sistema e minaccia di annullare le nomination, che vengono tuttavia confermate.\nNota 3: Il voto del pubblico non \u00e8 pi\u00f9 per \"chi vuoi eliminare\" ma per \"chi vuoi che vinca\"\n\"Il diario del Grande Fratello\".\nSoltanto in quest'edizione, allo scadere di ogni mese di permanenza all'interno della casa veniva trasmesso uno speciale condotto da Marco Liorni in cui venivano proposti alcuni momenti inediti di intimit\u00e0 nel confessionale, con le confidenze dei ragazzi al \"Grande Fratello\", e collegamenti con la casa all'insaputa dei reclusi. Venivano inoltre riproposti momenti di particolare rilievo del mese appena trascorso nella casa.\nAscolti del \"Diario del Grande Fratello\".\nFurono realizzate tre puntate che vennero trasmesse il mercoled\u00ec in prima serata su Canale 5.\nAscolti.\nTutte le puntate sono andate in onda il gioved\u00ec in prima serata su Canale 5."}
{"id": "1262509", "revid": "729019", "url": "https://it.wikipedia.org/wiki?curid=1262509", "title": "United States Army Rangers", "text": "Gli United States Army Rangers furono un reparto di forze speciali dell'Esercito degli Stati Uniti d'America durante il periodo della seconda guerra mondiale.\nCreati nel 1942 sul modello dei British Commandos, i reparti Ranger dell'US Army erano unit\u00e0 specializzate in incusrioni e colpi di mano, addestrate a tattiche di combattimento avanzate. Cinque battaglioni di Ranger vennero formati per essere impiegati nel teatro di guerra europeo, prendendo parte a tutte le principali operazioni belliche statunitensi nella zona: dal raid di Dieppe e l'operazione Torch nel 1942, alla campagna di Tunisia e alla campagna d'Italia nel 1943 fino agli eventi della battaglia di Normandia nel 1944. Un sesto battaglione Ranger oper\u00f2 invece nel teatro bellico del Pacifico, prendendo parte agli eventi della campagna delle Filippine.\nI battaglioni Ranger furono sciolti tra il 1944 e il 1945 alla fine della guerra, ma le loro tradizioni sono oggi portate avanti dal 75th Ranger Regiment dell'US Army.\nStoria.\nIl 1\u00ba Battaglione Ranger.\nL'8 dicembre 1941 gli Stati Uniti entr\u00f2 ufficialmente nella seconda guerra mondiale dopo aver ricevuto l'attacco da parte del Giappone alle sue basi militari situate a Pearl Harbor, nelle isole Hawaii. Allo stesso tempo, il Maggiore William Orlando Darby, il fondatore dei moderni Rangers, venne assegnato di stanza a Belfast, nell'Irlanda del Nord. Darby venne assegnato sotto il comando del generale Russell, che gli affid\u00f2 il progetto di costituire una nuova unit\u00e0 militare che avrebbe poi combattuto durante la stessa guerra utilizzando i sistemi e le tattiche dei Commandos inglesi presso i quali sarebbero stati preparati ed addestrati i componenti della nuova unit\u00e0. Il generale George C.Marshall, quindi, selezion\u00f2 50 uomini volontari appartenenti alla 34th Infantry Division e li affid\u00f2 allo stesso Darby affermando che era l'uomo giusto per questo lavoro e l'8 giugno 1942 Darby venne messo al comando del 1\u00ba Battaglione Ranger (all'epoca esisteva solo il primo battaglione) alle dipendenze del generale Hartle.\nNel novembre del 1942 il battaglione riceve il suo primo incarico e viene inviato sulle coste del nord Africa, pi\u00f9 specificamente ad Arzew in Algeria. Successivamente, nello stesso anno, i Rangers compiono un viaggio di oltre quindici chilometri a piedi per raggiungere un campo di Camicie Nere italiane a Sened Station. Utilizzando il manto notturno, le truppe del primo Battaglione riuscirono a scivolare fino a 50 metri dal campo nemico, dopodich\u00e9 iniziarono l'attacco. Dopo venti minuti le truppe americane riuscirono a conquistare l'intera area, uccidendo quindici italiani e catturandone dieci. Darby, allora ancora al comando del 1 Battaglione, venne premiato con la stella d'argento per la schiacciante vittoria e in Italia venne soprannominato \"Black Death\" (Morte Nera).\nGli italiani, per\u00f2, avevano ancora il controllo su Gabel El Ank, all'estremo est di El Guettar. Assieme ai genieri e al 26th Combat Team, ai Rangers venne quindi assegnato il compito di riconquistare l'area che era in fase di stallo da tempo. I Rangers, per arrivare all'obbiettivo, percorsero a piedi una stretta gola per circa dieci chilometri, con il rischio di essere attaccati dal nemico da un momento all'altro. Il Battaglione giunse quindi su un fianco scoperto ed attacc\u00f2 le truppe italiane. Dopo 8 ore di combattimenti, i Rangers dichiararono che l'area era stata resa sicura e che erano stati presi prigionieri oltre 200 uomini.\nCreazione del 3\u00ba e 4\u00ba Battaglione Ranger.\nCon il successo del primo Battaglione durante la campagna di Tunisia, il colonnello Darby decise di affiancare al primo Battaglione anche altri battaglioni Rangers. Il problema da superare per effettuare tale ampliamento era che tutti gli uomini all'interno del 1\u00ba Battaglione Rangers fossero dei volontari e che lo dovessero essere anche nei battaglioni ranger di nuova formazione. Darby sosteneva che gli uomini adatti per il suo lavoro non dovessero essere necessariamente solo i volontari, quindi decise di reclutare altri soldati attorno ad Orano. Nonostante le parole di Darby, per\u00f2, il governo non accett\u00f2 per la sua causa il reclutamento forzato, perci\u00f2 Darby cerc\u00f2 di rimediare: inizi\u00f2 ad affiggere manifesti e ad incoraggiare i suoi ufficiali (scout) a cercare dei candidati idonei ed a convincerli di arruolarsi. Nel giugno del 1943 il 3\u00ba e 4\u00ba Battaglione furono ufficialmente attivati e affiancati al 1 Battaglione. Dopo la ristrutturazione delle forze Rangers, il 1 Battaglione rimase sotto il comando del colonnello Darby, il 3\u00ba Battaglione fu affidato al maggiore Herman Dammer e il 4\u00ba al maggiore Roy Murray.\nPrimo e quarto Battaglione vennero inviati assieme e affiancati alla 1\u00aa divisione di fanteria, sotto il comando del generale Terry Allen, per combattere nella campagna di Sicilia. Paracadutati poco fuori dalla citt\u00e0 di Gela, conquistarono quest'ultima poco dopo la mezzanotte dello stesso giorno. Dopo aver conquistato la citt\u00e0 vennero immediatamente inviati a San Nicola, dove riuscirono a prendere possesso della citt\u00e0 con l'appoggio della divisione corazzata, nonostante fossero sotto costante attacco da parte dell'artiglieria nemica, carri armati, e divisioni aeree. Questa esperienza fu una delle esperienze pi\u00f9 insostenibili per i Rangers tra tutte le loro missioni, essendo rimasti sotto il pesante fuoco nemico per oltre 50 ore.\nDopo questi successi iniziali, i due Battaglioni vennero inviati nella citt\u00e0 di Butera, una fortezza sospesa a circa 1200 metri d'altezza, posta sulle alture di fronte alle spiagge di Gela e presidiata da truppe tedesche ed italiane. Poco prima del ritiro delle truppe americane, apparentemente sconfitte durante il precedente attacco, e la richiesta di fuoco d'artiglieria sulla citt\u00e0, un plotone di volontari decise di fare breccia nella citt\u00e0. Le truppe, guidate dai soldati John See e John Constantine, penetrarono dietro le linee nemiche e colpirono da dietro gli avversari approfittando del fattore sorpresa, costringendoli a ritirarsi a loro volta dalla citt\u00e0.\nAl contempo, il 3\u00ba Battaglione fu inviato nell'area di Agrigento, dove marci\u00f2 attraverso le cittadine di Campobello, Naro e Favara con successo, conquistandole. Al 3\u00ba fu ordinato successivamente di risalire sino alle coste di Porto Empedocle. Qui, la spiaggia non era occupata dai nemici, ma sulle scogliere erano stati posizionati cannoni e postazioni di mitragliatrice. I Rangers riuscirono a fare loro le stesse postazioni nemiche che minacciavano di colpire la fanteria di supporto sulla costa. Darby venne nuovamente decorato dal generale Patton con la Distinguished Service Cross, ma il colonnello Darby rifiut\u00f2 la premiazione volendo rimanere vicino ai suoi uomini.\nDistruzione del 1\u00ba, 3\u00ba e 4\u00ba Battaglione.\nIl 30 gennaio 1944, dopo lo sbarco di Anzio, i tre Battaglioni vennero riuniti ed inviati ad occupare la citt\u00e0 di Cisterna di Latina, prima che la fanteria fosse inviata sul luogo. Quella notte i Ranger furono inviati nella citt\u00e0, defilandosi dinnanzi a numerosi soldati tedeschi che non si accorsero del loro arrivo. Il 4\u00ba battaglione, inviato dalla parte opposta rispetto al 1\u00ba e al 3\u00ba, lontani l'uno dall'altro di circa 1\u00a0km, incontr\u00f2 quasi subito resistenza. All'alba, il 1\u00ba e il 3\u00ba Battaglione, trovatisi in campo aperto e alla luce del sole, vennero quasi immediatamente assaliti dalle truppe tedesche. Impossibilitati a scappare poich\u00e9 completamente circondati, i soldati combatterono fino a quando non esaurirono tutte le munizioni. Il 4\u00ba Battaglione, fuori dall'imboscata, cerc\u00f2 di salvare i propri compagni unendosi allo scontro. I tedeschi sottoposero alla loro potenza di fuoco anche quest'ultimo, ed i superstiti vennero fatti fuggire solo quando l'aviotrasportata giunse sul luogo. Dei 760 uomini appartenenti al 1\u00ba e al 3\u00ba Battaglione, solo 6 riuscirono a trarsi in salvo. In realt\u00e0, il 1\u00ba e 3\u00ba Battaglione Rangers erano diretti a loro insaputa nell'area dove erano ammassati dei battaglioni Tedeschi tra cui la 715\u00aa Divisione di Fanteria Motorizzata e le unit\u00e0 corazzate della Herman Goering. I Rangers erano numericamente inferiori e non avevano l'armamento adeguato per attaccare queste divisioni, e a met\u00e0 giornata del 30 Gennaio nella zona di Isolabella la Divisione Herman Goering chiuse ogni varco accerchiando i Rangers. I Tedeschi catturarono i due battaglioni quasi al completo, circa 600 Rangers dei 767 partiti in missione, e solo 6 tornarono nelle proprie linee. I prigionieri vennero poi condotti a Roma dove vennero fatti sfilare in colonna davanti al Colosseo e all'Altare della Patria, immortalati dai cinegiornali dell'epoca . Questo avvenimento segn\u00f2 la fine dei tre Battaglioni Ranger. I 400 Ranger restanti, appartenenti ai tre battaglioni, furono aggregati al \"504th Parachute Regiment\" e altri 137 furono mandati negli Stati Uniti. Il 26 ottobre 1944 i tre Battaglioni vennero disattivati dal servizio a Camp Burner, N.C.\nIl 2\u00ba ed il 5\u00ba Battaglione Ranger.\nIl secondo e il quinto Battaglione Ranger vennero addestrati a Camp Forrest, in Tennessee il 1\u00ba aprile 1943. La prima azione militare che li vede partecipi \u00e8 l'Operazione Overlord. Durante lo Sbarco in Normandia, le compagnie D, E ed F del 2\u00ba Battaglione vennero inviate a conquistare speciali avamposti tedeschi a Point-du-Hoc. Durante la stessa operazione gli uomini del secondo Battaglione dovevano superare i dirupi dello stesso Point-du-Hoc sul quale, in cima, vi si trovava l'artiglieria tedesca che inizi\u00f2 subito a sparare con le armi leggere contro gli statunitensi. Nonostante la forte resistenza nemica, i Rangers riescono comunque a conquistare la zona ed inviano pattuglie in cerca di cannoni ed artiglieria lungo tutta la costa, poich\u00e9 queste ultime avevano una gittata tale da poter arrivare sino alla spiaggia dove era in corso lo sbarco. Trovate, le pattuglie disabilitarono immediatamente le armi ed ogni resistenza nell'area. Nell'articolo \"I Ranger prendono Point\", di Leonard Lomell e Jack Kuhn sugli eventi che vedono partecipi i Ranger nella stessa giornata. Lomell si presta a spiegare:\nIl 6\u00ba Battaglione Ranger.\nIl 6\u00ba Battaglione Ranger fu stazionato nel Pacifico, compiendo azioni militari nelle Filippine ed in Nuova Guinea; tutte le operazioni compiute dal 6\u00ba Battaglione furono generalmente dietro le linee nemiche. Inoltre furono i primi a colpire le Filippine, ben tre giorni prima dell'inizio dell'invasione. Il sesto Battaglione era un'unit\u00e0 di ricognizione a lungo raggio e da combattimento, che oper\u00f2 anche sulla linea del fronte.\nA Cabanatuan, nell'isola di Luzon nel gennaio 1945, il 6\u00ba Battaglione comp\u00ec una delle pi\u00f9 distruttive incursioni nella storia dell'esercito statunitense. Penetrati per 47\u00a0km dietro le linee nemiche, compirono un assalto finale puntando sul fattore sorpresa contro le ultime ma resistenti fortificazioni nemiche. Durante l'assalto i Ranger distrussero tutte le basi nipponiche e fecero oltre 500 prigionieri.\nLa missione finale del 6\u00ba Battaglione era quella di rendere sicura un'area di 400\u00a0km in territorio controllato dai giapponesi per permettere un arrivo sicuro alle truppe aviotrasportate, che poi si sarebbero espanse lungo tutto il territorio. Collaborando con la 32\u00aa Divisione di fanteria posero dunque fine alla guerra nelle Filippine."}
{"id": "1262510", "revid": "438678", "url": "https://it.wikipedia.org/wiki?curid=1262510", "title": "Epicarpo", "text": "L'epicarpo (dal greco \"epi\" sopra e \"karp\u00f3s\" frutto) costituisce la parte esterna del frutto. Deriva dalla trasformazione del tessuto dell'epidermide dell'ovario. A seconda del tipo di frutto pu\u00f2 assumere consistenze differenti. \nIn molti frutti \u00e8 quello che consideriamo la buccia. Nei frutti (esperidi) del genere \"Citrus\" si presenta sottile, colorato (in questo caso prende il nome di \"flavedo\", dal latino \"flavus\", giallo) e contiene molte tasche lisigene (otricoli) ricche di oli essenziali."}
{"id": "1262513", "revid": "1305772", "url": "https://it.wikipedia.org/wiki?curid=1262513", "title": "Curvatura gaussiana", "text": "In geometria differenziale, la curvatura gaussiana \u00e8 una misura della curvatura di una superficie in un punto.\nLa curvatura gaussiana in un punto formula_1 di una superficie contenuta nello spazio euclideo \u00e8 definita come il prodotto delle due curvature principali in formula_1. La curvatura gaussiana, a differenza delle curvature principali, \u00e8 una curvatura \"intrinseca\": dipende cio\u00e8 soltanto dalle distanze fra punti all'interno della superficie, e non da come questa sia contenuta nello spazio tridimensionale. Questo fatto importante \u00e8 asserito dal teorema egregium di Gauss.\nUn altro tipo di curvatura calcolato a partire dalle curvature principali \u00e8 la curvatura media. A differenza della curvatura di Gauss, la curvatura media non \u00e8 intrinseca.\nDefinizione.\nHessiano.\nUna semplice definizione della curvatura gaussiana di una superficie \u00e8 la seguente. La curvatura gaussiana non cambia se la superficie viene spostata con movimenti rigidi. Per definire la curvatura gaussiana di una superficie formula_3 in un punto formula_4, possiamo quindi ruotare formula_5 in modo che il piano tangente in formula_4 sia orizzontale. A questo punto la superficie \u00e8 descritta (almeno localmente, in un intorno di formula_4) come grafico di una funzione\navente come dominio un aperto formula_9 di formula_10. La curvatura gaussiana in formula_11 \u00e8 il determinante dell'hessiano di formula_12 in formula_13. Perch\u00e9 questa definizione abbia senso, la funzione deve essere differenziabile almeno due volte: l'hessiano \u00e8 infatti la matrice simmetrica formula_14 data dalle derivate parziali seconde di formula_12.\nCurvature principali.\nLa curvatura gaussiana di una superficie pi\u00f9 generale formula_3 in un punto formula_17 \u00e8 il prodotto formula_18 delle curvature principali. Per definire le curvature principali \u00e8 necessario fissare una normale alla superficie in formula_19: poich\u00e9 la normale opposta d\u00e0 curvature con segni opposti, il loro prodotto \u00e8 per\u00f2 ben definito anche senza questa scelta.\nEsempi.\nCurvatura costante.\nUn piano o un cilindro hanno curvatura gaussiana ovunque nulla. Una sfera di raggio formula_20 ha curvatura gaussiana ovunque formula_21.\nEsempio puntuale.\nLa funzione \nha gradiente formula_23. Il gradiente \u00e8 nullo nell'origine, e quindi la curvatura gaussiana del grafico formula_3 di formula_12 in formula_26 \u00e8 il determinante dell'hessiano. L'hessiano \u00e8\ned il suo determinante \u00e8 formula_28. La curvatura di formula_5 in formula_26 \u00e8 quindi formula_28. Questa \u00e8 ad esempio negativa in presenza di un punto di sella, ove formula_32 e formula_33 hanno segni discordi.\nQuesto metodo per calcolare la curvatura \u00e8 per\u00f2 funzionante solo in formula_26, dove il gradiente si annulla.\nCurvatura totale.\nLa curvatura totale di una regione formula_35 della superficie formula_3 \u00e8 l'integrale di superficie\ndella curvatura gaussiana formula_38 su formula_9. La curvatura totale misura quanto si differenzia globalmente la geometria di formula_40 da quella di una regione piatta sul piano: ad esempio, la curvatura totale di un triangolo geodetico formula_41 \u00e8 pari alla differenza fra la somma dei suoi angoli interni (in radianti) e formula_42. In altre parole,\ndove formula_44 e formula_45 sono gli angoli interni.\nLa somma degli angoli di un triangolo su una superficie di curvatura ovunque positiva \u00e8 maggiore di formula_42, mentre \u00e8 minore se la superficie ha curvatura ovunque negativa.\nPropriet\u00e0.\nTeorema egregium.\nPer il teorema egregium dimostrato da Gauss nel 1828, la curvatura gaussiana dipende solo dalla sua prima forma fondamentale, cio\u00e8 dal suo tensore metrico.\nLa curvatura gaussiana \u00e8 quindi invariante per isometrie della superficie: si tratta cio\u00e8 di una propriet\u00e0 \"intrinseca\" della superficie. Una isometria non \u00e8 necessariamente un movimento rigido dello spazio: un esempio \u00e8 fornito da un foglio di carta, che pu\u00f2 essere arrotolato fino a formare un cilindro. Piano e cilindro sono (almeno localmente) isometrici.\nGauss-Bonnet.\nIl teorema di Gauss-Bonnet fornisce una stretta connessione fra la curvatura totale di una superficie e la sua topologia. Se formula_3 \u00e8 una superficie compatta, il teorema asserisce che\ncio\u00e8 la curvatura totale della superficie \u00e8 pari alla sua caratteristica di Eulero, moltiplicata per formula_49.\nAd esempio, una sfera di raggio formula_50 ha caratteristica 2, e la sua curvatura totale \u00e8 sempre formula_51, indipendentemente da formula_20. Infatti, \u00e8 pari al prodotto fra l'area formula_53 e la curvatura, che \u00e8 costantemente pari a formula_54, poich\u00e9 entrambe le curvature principali sono formula_55. Pi\u00f9 sorprendentemente, la curvatura totale di una qualsiasi superficie omeomorfa alla sfera (ad esempio, il bordo di un ellissoide) \u00e8 sempre formula_51.\nUn toro ha caratteristica di Eulero nulla. Ne segue che la sua curvatura totale \u00e8 nulla: o questa \u00e8 ovunque nulla (cosa per\u00f2 impossibile per un toro contenuto nello spazio tridimensionale), oppure presenta zone di curvatura positiva e zone di curvatura negativa."}
{"id": "1262515", "revid": "287204", "url": "https://it.wikipedia.org/wiki?curid=1262515", "title": "Prefettura di Hokkaido", "text": ""}
{"id": "1262518", "revid": "36426", "url": "https://it.wikipedia.org/wiki?curid=1262518", "title": "Sala del Tricolore (Reggio Emilia)", "text": ""}
{"id": "1262520", "revid": "599013", "url": "https://it.wikipedia.org/wiki?curid=1262520", "title": "Cattaneo", "text": ""}
{"id": "1262522", "revid": "110157", "url": "https://it.wikipedia.org/wiki?curid=1262522", "title": "Tolapai", "text": "Tolapai \u00e8 stato un processore Intel a basso costo destinato ai sistemi embedded arrivato sul mercato a fine 2007 con il nome commerciale di \"Intel EP80579\".\nPrima di Tolapai, in questo settore Intel utilizzava alcune particolari versioni ULV (Ultra Low Voltage) dei suoi Core 2 Duo Merom ma grazie a questo nuovo progetto il produttore ha intenzione di aggredire in maniera maggiormente decisa tale settore.\nCaratteristiche tecniche.\nProcesso produttivo.\nTolapai ha portato con s\u00e9 una vera rivoluzione nel modo di progettare le CPU: si tratta infatti del primo System on a Chip (SoC) sviluppato da Intel e arrivato sul mercato. Tolapai infatti integrava al suo interno il controller della memoria RAM e la circuiteria di I/O. Si \u00e8 cos\u00ec ottenuto un processore integrato con il chipset, e in particolare sia con il northbridge, sia con il southbridge. Le soluzioni di questo tipo vengono in genere definite System on a Chip proprio perch\u00e9 in un unico chip viene integrato praticamente un intero sistema.\nSi tratta di una strada che Intel aveva in realt\u00e0 gi\u00e0 cercato di imboccare nel 2001 con il progetto Timna (destinato per\u00f2 ai PC economici e non agli embedded), poi abbandonato per questioni strategiche in favore del primo Pentium M Banias.\nL'architettura di Tolapai era sostanzialmente la stessa dei Pentium M, con 256 KB di cache L2 e un controller di memoria DDR2-800 di tipo dual channel fino ad un massimo di 2 GB. La circuiteria di I/O invece era in grado di consentie la gestione delle interfacce PCI Express, oltre che SATA, USB e Ethernet Gigabit.\nIl clock iniziale era quello a 600\u00a0MHz, ma fin dall'inizio erano state annunciate versioni da 1066\u00a0MHz e addirittura 1,2\u00a0GHz. Anche il consumo era variabile, tra i 13 W e i 25 W. Il socket era un nuovo tipo a 1088 pin, mentre il processo produttivo era quello a 65 nm, sebbene Intel avesse gi\u00e0 in produzione diversi modelli a 45 nm in altri settori di mercato. In ogni caso anche il pi\u00f9 conservativo processo a 65\u00a0nm ha permesso di ottenere un chip quadrato con un lato di 3,75\u00a0cm per un totale di 148 milioni di transistor.\nTecnologie implementate.\nDerivando dal Pentium M, Tolapai integrava le istruzioni MMX, SSE e SSE2, ma non \u00e8 dato sapere se Intel ha rivisto il progetto in modo da integrare anche altri set d'istruzioni sviluppati successivamente, vale a dire SSE3, SSE4 e EM64T.\nIn ogni caso, Tolapai integrava la tecnologia Intel QuickAssist, pensata per l'accelerazione dei software pensati per la sicurezza e il VoIP, ovvero quegli ambiti di utilizzo nei quali le caratteristiche di alta efficienza e ridotte dimensioni dei SoC possono rappresentare immediate soluzioni di riferimento.\nSettore embedded per Tolapai.\nA differenza di altri prodotti Intel, Tolapai era specificatamente orientato al settore embedded in cui sono attive sia AMD, sia VIA con i loro Geode e C7.\nNel corso del 2007 Intel ha iniziato a mettere a disposizione dei propri partner le prime schede madri in grado di accogliere questo processore, ma per la commercializzazione si \u00e8 dovuta attendere la fine dell'anno.\nSostituto di Shelton?\nA met\u00e0 2006 Intel aveva annunciato Shelton un progetto derivato anch'esso dal processore Pentium M Banias e pensato proprio per i sistemi embedded. Non \u00e8 chiaro se Tolapai costituisca un sostituto di Shelton, che potrebbe essere stato nel frattempo abbandonato, ma le caratteristiche tecniche di Tolapai, assai pi\u00f9 avanzate di quelle di Shelton, unito al fatto che ormai da fine 2006 non si hanno pi\u00f9 notizie sul \"rivale\", possono solo avvalorare questa tesi.\nIl successore.\nA met\u00e0 agosto 2008, durante l'Intel Developer Forum, Intel ha presentato un nuovo SoC pensato soprattutto per l'integrazione nei dispositivi di elettronica di consumo, ma di cui dovrebbe esistere anche una versione dedicata al settore embedded grazie all'aggiunta della tecnologia QuickAssist (non prevista per le versioni destinate all'altro settore di mercato), si tratta del chip Canmore. Non \u00e8 stato dichiarato ufficialmente da Intel, ma \u00e8 probabile che esso sia di fatto il successore di Tolapai in questo specifico ambito di utilizzo."}
{"id": "1262529", "revid": "599013", "url": "https://it.wikipedia.org/wiki?curid=1262529", "title": "Manuel Sanch\u00eds Hontiyuelo", "text": "Con 21 trofei vinti \u00e8 il secondo calciatore pi\u00f9 titolato con la maglia del Real Madrid dopo Francisco Gento (23). Con 710 partite e 40 gol in maglia \"blanca\", vestita dal 1983 al 2001, \u00e8 il terzo calciatore pi\u00f9 presente nella storia del Real Madrid alle spalle di Ra\u00fal (741 presenze) e Iker Casillas (725).\nCarriera.\nClub.\nFiglio del valenciano Manuel Sanch\u00eds Mart\u00ednez, calciatore del tra gli anni sessanta e i primi anni settanta, crebbe proprio nelle giovanili del Real Madrid, in cui entr\u00f2 all'et\u00e0 di dodici anni. Passato al Castilla, la squadra riserve del club madrileno, nella stagione 1983-1984, esord\u00ec il 2 ottobre 1983 nella partita persa per 1-0 contro l'Algeciras, mentre il primo gol lo marc\u00f2 il 19 novembre contro il nella partita vinta per 2-0. Nel dicembre dello stesso anno guadagn\u00f2, grazie alle ottime prestazioni fornite, le prime convocazioni nella prima squadra. Collezion\u00f2 solo un'altra presenza nelle file del Castilla (per un totale di dieci presenze nel campionato di Segunda Divisi\u00f3n), poi fu integrato nella prima squadra in via definitiva.\nCon la prima squadra del Real Madrid esord\u00ec il 4 dicembre 1983 in una partita vinta per 0-1 dai \"blancos\" contro il con un suo gol. Componente della cosiddetta \"Quinta del Buitre\" (\"leva dell'avvoltoio\", dal soprannome di Emilio Butrague\u00f1o), fu l'unico della \"Quinta\" a giocare con il Real Madrid per tutta la carriera e l'unico della \"Quinta\" a vincere la Coppa dei Campioni con il club, per due volte, nel 1997-1998 e nel 1999-2000.\nConta 710 partite e 40 gol (523 partite e 33 gol in campionato) con la maglia del Real Madrid, in cui milit\u00f2 dal 1983 al 2001, anno in cui si ritir\u00f2 dall'attivit\u00e0 agonistica.\nNazionale.\nCon la nazionale spagnola Under-21 ha vinto l'europeo di categoria del 1986 battendo ai tiri di rigore l'Italia. Conta 48 presenze con la nazionale maggiore, con cui esord\u00ec il 12 novembre 1986 contro la . Ha giocato il e il e ha chiuso la carriera in nazionale nel marzo 1992. Ha realizzato il suo unico gol in nazionale il 14 ottobre 1987 allo Stadio Ram\u00f3n S\u00e1nchez Pizju\u00e1n di Siviglia contro l', nella partita vinta per 2-0 e valida per le qualificazioni al campionato europeo di calcio 1988.\nStatistiche.\nPresenze e reti nei club.\n\"Statistiche aggiornate al termine della carriera da calciatore.\""}
{"id": "1262530", "revid": "124670812", "url": "https://it.wikipedia.org/wiki?curid=1262530", "title": "Alfonso di Borbone-Due Sicilie", "text": "Fu pretendente al trono delle Due Sicilie come successore del fratellastro maggiore, Francesco II. Nella pretesa al trono gli succedette il figlio Ferdinando Pio.\nBiografia.\nInfanzia.\nAlla sua nascita era quarto in linea di successione al trono, dietro il fratellastro Francesco ed i fratelli maggiori Luigi, conte di Trani, ed Alberto, conte di Castrogiovanni. Quest'ultimo mor\u00ec il 12 luglio 1844 all'et\u00e0 di cinque anni ed Alfonso pass\u00f2 terzo in linea di successione.\nIl padre Ferdinando aveva un carattere allegro e ironico e si comportava nei confronti dei figli come un qualsiasi affettuoso e premuroso padre di famiglia. La madre Maria Teresa era arcigna e diffidente nei confronti degli estranei, ma tenerissima e legatissima alla sua numerosa prole. Alla vita di corte e alle feste preferiva la tranquillit\u00e0 dei suoi appartamenti, dove si dedicava alla cura dei figli.\nAllegro e vivace, si divertiva con i fratelli Luigi e Gaetano e la cognata Maria Sofia di Baviera, moglie del fratellastro Francesco, a fare scherzi ai gentiluomini della corte.\nMatrimonio.\nL'8 giugno 1868 spos\u00f2 la cugina Maria Antonietta di Borbone-Due Sicilie (1851-1938) figlia di Francesco, conte di Trapani, ultimogenito del re Francesco I e di Maria Isabella d'Asburgo-Toscana. La linea oggi esistente dei Borbone-Due Sicilie discende da loro.\nErede al trono.\nIl 22 maggio 1859 Ferdinando II mor\u00ec, Francesco sal\u00ec al trono ed essendo senza figli ebbe come erede diretto il fratellastro Luigi. Alfonso combatt\u00e9 in prima linea al fianco di Francesco e Luigi nella battaglia tra Capua e Gaeta per respingere l'esercito garibaldino. Alla fine, per\u00f2, alle 7 del mattino del 14 febbraio 1861, dovette, insieme agli ultimi sovrani delle Due Sicilie, lasciare Gaeta assediata e il regno per sempre.\nEsilio e ascesa.\nRaggiunse la madre a Roma e trascorse la sua vita da esiliato. L'8 giugno 1886 Luigi mor\u00ec, lasciando come unica erede la figlia Maria Teresa di Borbone-Due Sicilie, esclusa dalla successione per la legge salica. \nAlfonso divenne l'erede presuntivo di Francesco II e il 27 dicembre 1894, alla morte del fratellastro, Duca di Castro, pretendente al trono delle Due Sicilie e capo della casa di Borbone Due Sicilie (per i legittimisti: S.M. Alfonso I, re del Regno delle Due Sicilie).\nDiscendenza.\nAlfonso di Borbone-Due Sicilie e Maria Antonietta di Borbone-Due Sicilie ebbero dodici figli."}
{"id": "1262532", "revid": "36426", "url": "https://it.wikipedia.org/wiki?curid=1262532", "title": "Torre S.Antonio", "text": ""}
{"id": "1262533", "revid": "188359", "url": "https://it.wikipedia.org/wiki?curid=1262533", "title": "Ezri Tigan Dax", "text": ""}
{"id": "1262534", "revid": "1543377", "url": "https://it.wikipedia.org/wiki?curid=1262534", "title": "4th Military Information Support Group", "text": "Il 4th Military Information Support Group (anche noto come \"4\u00ba Psychological Operations Group\", \"4th PSYOP Group\", in italiano \"4\u00ba Gruppo Operazioni Psicologiche\"), \u00e8 una componente del sistema delle forze speciali dell'United States Army. \u00c8 l'unica unit\u00e0 attiva dell'Esercito Statunitense per lo svolgimento di attivit\u00e0 psicologiche e di propaganda (\"PSYOPS\"). Esso \u00e8 stanziato a Fort Bragg, Carolina del Nord, sede del Comando Operazioni Speciali dell'Esercito Statunitense.\nCostituito il 7 novembre 1967, fu attivo il 1\u00ba dicembre 1967 in Vietnam; inattivo dal 2 ottobre 1971, fu riattivato il 13 settembre 1972 a Fort Bragg, nord Carolina.\nOperazioni.\nVietnam:\nSpedizioni delle Forze armate:\nMedio Oriente:\nOrganizzazione.\nIl 4th MISG \u00e8 costituito da pi\u00f9 componenti:\nI 4 battaglioni di strategia sono dislocati in supporto ai Reparti di combattimento regionali in un programma PSYOP."}
{"id": "1262536", "revid": "858648", "url": "https://it.wikipedia.org/wiki?curid=1262536", "title": "Leonid \u010cernovec'kyj", "text": "Avvocato, prima di dedicarsi alla politica \u00e8 stato un uomo d'affari di successo, specializzato nel settore bancario. Filantropo a lungo attivo nella capitale ucraina, prima di divenirne sindaco ne era stato uno dei deputati alla Rada, il parlamento ucraino. \u00c8 il fondatore del Partito Cristiano Liberale Ucraino (anche se \u00e8 stato eletto nelle liste di Ucraina Nostra). Nel 2006 ha vinto le elezioni per la carica di sindaco di Kiev sconfiggendo il sindaco uscente, Oleksandr Omel'\u010denko."}
{"id": "1262538", "revid": "1305772", "url": "https://it.wikipedia.org/wiki?curid=1262538", "title": "Ghiacciaio del Belvedere", "text": "Il ghiacciaio del Belvedere \u00e8 un ghiacciaio alpino situato nel territorio di Macugnaga in valle Anzasca, sul versante est del Monte Rosa.\nCaratteristiche.\nLa lunga lingua glaciale del Belvedere \u00e8 alimentata dai soprastanti ghiacciai della Nordend, del Monte Rosa e del Signal, distendendosi lungo il versante settentrionale delle punte Grober e Tre Amici, e quello orientale delle punte Gnifetti, Zumstein, Dufour, Nordend e dello J\u00e4gerhorn.\nEsso ha origine a circa 4400\u20134500\u00a0m s.l.m., e spinge il suo fronte fino a circa 1800\u00a0m. \u00c8 uno dei pochi ghiacciai alpini in avanzata; si suppone che questo fenomeno, peraltro presente solo dal 2001, in controtendenza rispetto al generale regresso dei ghiacciai alpini, sia dovuto all'aumento della temperatura del ghiaccio nelle zone superiori della parete est del Monte Rosa. Ci\u00f2 determinerebbe un progressivo scivolamento della massa glaciale verso il basso originando il fenomeno di \"surge\" o piena glaciale. Sempre dal 2001 si pu\u00f2 notare il discontinuo formarsi di un piccolo lago, di dimensioni variabili e transitorie che, appunto per queste caratteristiche, viene chiamato \"lago Effimero\".\nNel 2012 \u00e8 stata scoperta una grotta nel ghiaccio da contatto ribattezzata Effimera, profonda 78\u00a0m e di oltre 500\u00a0m di lunghezza."}
{"id": "1262541", "revid": "4320", "url": "https://it.wikipedia.org/wiki?curid=1262541", "title": "Leggenda urbana", "text": ""}
{"id": "1262544", "revid": "486946", "url": "https://it.wikipedia.org/wiki?curid=1262544", "title": "Lattico deidrogenasi", "text": ""}
{"id": "1262546", "revid": "767487", "url": "https://it.wikipedia.org/wiki?curid=1262546", "title": "Roberto Soffici", "text": "Biografia.\nFiglio del compositore e arrangiatore Piero Soffici e di Agnese Ines Budicin, inizia la carriera come autore di canzoni, firmando, tra le altre, \"Non credere\" per Mina, \"Un pugno di sabbia\" per i Nomadi e \"Casa mia\" per l'Equipe 84.\nNel 1969 incide il primo 45 giri a proprio nome, \"Una parola/Possibile\", per la Dischi Ricordi, casa discografica con cui incide altri due 45 giri ed un LP, senza raggiungere il successo.\nDopo il cambio di casa discografica ed il passaggio alla Fonit Cetra, ottiene la prima affermazione con \"Invece adesso\", il suo primo disco che entra in classifica.\nDel 1980 \u00e8 \"Io ti voglio tanto bene\", che rimane il suo singolo di maggior successo, risultando uno dei pi\u00f9 venduti dell'anno in Italia. Nello stesso anno incide la sigla italiana dell'anime The Monkey, dal titolo Monkey, con lo pseudonimo \"I Coccodrilli\".\nIn seguito Soffici partecipa al Festival di Sanremo 1982 con la canzone \"Strano momento\", scritta con Andrea Lo Vecchio.\nNel 1987 torna alla ribalta collaborando con Adriano Celentano per la produzione dell'album \"La pubblica ottusit\u00e0\" e scrivendo il brano omonimo, fortemente ambientalista, in linea con le idee di Celentano.\nTra gli altri suoi brani pi\u00f9 noti si possono annoverare \"Malinconia\", \"All'improvviso l'incoscienza\", \"Nel dolce ricordo del suo sorriso\", \"Tanto donna\", \"Dimenticare\" e \"Un taxi giallo\"."}
{"id": "1262547", "revid": "789669", "url": "https://it.wikipedia.org/wiki?curid=1262547", "title": "Monumento ad Alessandro Manzoni di Milano", "text": ""}
{"id": "1262550", "revid": "174925", "url": "https://it.wikipedia.org/wiki?curid=1262550", "title": "Teorema di uniformizzazione di Riemann", "text": "Il teorema di uniformizzazione di Riemann \u00e8 un importante teorema di analisi complessa, dimostrato dal matematico Bernhard Riemann. Il teorema descrive un forte collegamento fra l'analisi complessa e la geometria differenziale per le superfici.\nEnunciato.\nIl teorema di uniformizzazione di Riemann asserisce il fatto seguente.\nUna superficie di Riemann ammette una metrica riemanniana con curvatura gaussiana costante 1, 0 oppure -1, che induce la stessa struttura conforme data dalla struttura complessa originaria della superficie di Riemann. Tale metrica \u00e8 unica (a meno di riscalamento se la curvatura \u00e8 zero).\nUna superficie che ammette una metrica a curvatura costante 1, 0 o -1 \u00e8 detta rispettivamente ellittica, piatta o iperbolica.\nSuperfici semplicemente connesse.\nUn ingrediente fondamentale del teorema \u00e8 il teorema della mappa di Riemann, che considera il caso in cui la superficie di Riemann sia semplicemente connessa. In questo caso, la superficie \u00e8 biolomorfa ad uno dei tre \"modelli\", dati dal disco di Poincar\u00e9, il piano complesso e la sfera di Riemann. Ciascuno di questi ammette effettivamente una metrica conforme con curvatura costante rispettivamente uguale a -1, 0 e 1.\nGruppi di biolomorfismi.\nIl secondo ingrediente nella dimostrazione del teorema \u00e8 dato dall'analisi dei biolomorfismi dei tre modelli. Infatti, ogni superficie di Riemann formula_1 ammette un rivestimento universale formula_2, che pu\u00f2 essere dotato della struttura complessa indotta da formula_1. Quindi formula_1 \u00e8 ottenuto da formula_2 come quoziente rispetto ad un particolare gruppo di biolomorfismi di formula_2. Poich\u00e9 il quoziente \u00e8 una superficie, il gruppo deve agire in modo libero e propriamente discontinuo.\nIn tutti e tre i casi, si verifica quindi che i biolomrfismi sono anche isometrie rispetto alle metriche corrispondenti. Quindi la superficie formula_1 eredita una metrica riemanniana, che \u00e8 conforme con la struttura complessa originaria. Pi\u00f9 dettagliatamente:\nSfera.\nI biolomorfismi della sfera sono esattamente le trasformazioni di M\u00f6bius. Una trasformazione di M\u00f6bius ha sempre almeno un punto fisso, e quindi la sfera non ha quozienti.\nPiano.\nI biolomorfismi del piano complesso sono le mappe formula_8. Fra queste, solo le traslazioni formula_9 non hanno punti fissi. I gruppi di traslazioni che agiscono in modo propriamente discontinuo hanno uno o due generatori, sono isomorfi a formula_10 oppure formula_11, e danno luogo rispettivamente ad una superficie di Riemann che \u00e8 topologicamente una corona circolare oppure un toro. La struttura complessa dipende dal tipo di traslazioni (il toro ammette una infinit\u00e0 di strutture diverse, dipendenti in modo continuo dalle traslazioni scelte).\nDisco.\nUn gruppo di biolomorfismi del disco che agisce in modo libero e propriamente discontinuo \u00e8 detto un gruppo fuchsiano. Esistono molti gruppi fuchsiani, ed il loro studio \u00e8 un ramo importante della geometria moderna. Tramite i loro quozienti, si ottengono tutte le superfici compatte aventi caratteristica di Eulero negativa, cio\u00e8 aventi genere maggiore di uno.\nVersione topologica.\nIl teorema di uniformizzazione pu\u00f2 essere enunciato per una superficie topologica, non necessariamente dotata di una struttura complessa. In questo caso, si ammette anche che la superficie sia non orientabile, come ad esempio il piano proiettivo o la bottiglia di Klein.\nSuperfici di tipo finito.\nUna superficie di tipo finito \u00e8 una superficie connessa ottenuta topologicamente rimuovendo un numero finito formula_12 (che pu\u00f2 essere nullo) di punti da una superficie compatta. Topologicamente, una tale superficie \u00e8 determinata da formula_12, dal genere formula_14 della superficie compatta, e dall'orientabilit\u00e0 della superficie.\nPer le superfici di tipo finito \u00e8 definita la caratteristica di Eulero. Se la superficie \u00e8 orientabile, questa \u00e8 \nmentre se non \u00e8 orientabile, \u00e8 data da\nEscludendo il caso formula_17, una tale superficie \u00e8 ellittica se formula_18, piatta se formula_19 e iperbolica se formula_20. Quindi:\nL'anello ed il nastro di M\u00f6bius sono da intendersi senza bordo.\nGeneralizzazioni.\nUna generalizzazione importante del teorema di uniformizzazione \u00e8 la Congettura di geometrizzazione di Thurston. Si tratta di un enunciato simile, applicato alle variet\u00e0 di dimensione 3,\nche comprende al suo interno anche la Congettura di Poincar\u00e9. La congettura di geometrizzazione \u00e8 stata dimostrata da Grigori Perelman nel 2002."}
{"id": "1262551", "revid": "339392", "url": "https://it.wikipedia.org/wiki?curid=1262551", "title": "Napoleone del Canova", "text": ""}
{"id": "1262552", "revid": "118346270", "url": "https://it.wikipedia.org/wiki?curid=1262552", "title": "Stefano Tosi (cantante)", "text": "Biografia.\nAttivo fin dalla met\u00e0 degli anni settanta nel panorama musicale toscano, Stefano Tosi (nome completo Stefano Tosi Innocenti) ha iniziato a muovere i primi passi nel mondo musicale facendosi notare come autore di canzoni dal gusto particolare e paradossale dai titoli inconsueti come \"La ruga\", \"Il fango\", \"N'connetto pi\u00f9\" e cos\u00ec via fino all'incontro con Carlo D'Apruzzo, un allora giovane direttore artistico, nei primi anni ottanta.\nQuest'ultimo, tramite l'agenzia VegaStar di Fernando Capecchi, port\u00f2 Tosi a partecipare come cantante ed autore al concorso per voci nuove Talent Scout, vincendo il quale si otteneva l'accesso al Festival di Castrocaro.\nEssendo tra i vincitori di questo concorso nazionale indetto da Gianni Ravera, Stefano Tosi approda nel 1980 al Festival di Castrocaro dove partecipa sia come cantante che come autore per altri nuovi interpreti presenti quell'anno, ottenendo un lusinghiero successo di pubblico e tra i rappresentanti del mondo discografico che lo proietta verso la partecipazione al pi\u00f9 famoso Festival di Sanremo insieme a Luca Barbarossa.\nPartecipa quindi al Festival di Sanremo 1981 con il brano \"Io mi\" (Carlo D'Apruzzo - Mirco Filistrucchi - Stefano Tosi Innocenti) edito dalla casa discografica Carosello. \nIl retro del 45 giri sanremese, un brano dal titolo \"Uh Tivv\u00f9\", rispecchia in modo assai pi\u00f9 fedele lo spirito delle composizioni di Tosi del brano presentato quell'anno a Sanremo che soffre, oltre che di alcune ingenuit\u00e0 compositive, di un arrangiamento dai toni gravi e non del tutto rispondenti alla originaria spensieratezza del brano cos\u00ec come ascoltato in precedenti incisioni.\nNel contempo, essendo sotto contratto con le Edizioni Curci, Tosi realizza insieme al paroliere Mirco Filistrucchi una serie di composizioni per altri artisti che nonostante diversi provini realizzati da importanti nomi dello spettacolo, non verranno mai pubblicate per svariati motivi e non ultimo, sembra, i non pi\u00f9 buoni rapporti con la casa discografica Carosello/Curci.\nRestano negli archivi della Carosello una piccola serie di inediti di questo artista che non hanno mai visto la luce.\nNel 1983 realizza un 45 giri a sostegno di un'iniziativa sull'obiezione di coscienza, \"Gente d'Europa\".\nIl 45 giri esce in poche copie distribuite prevalentemente attraverso canali non convenzionali ed \u00e8 l'ultimo lavoro pubblicato di questo artista.\nIn seguito a ad una serie di problemi familiari, nella seconda met\u00e0 degli anni '80, Tosi abbandona completamente il mondo musicale limitandosi in seguito ad alcune sporadiche collaborazioni con altri artisti (tra i pi\u00f9 noti Stefano Sani, Creme Caramel, Maurizio Nuti degli Homo Sapiens)."}
{"id": "1262554", "revid": "33751", "url": "https://it.wikipedia.org/wiki?curid=1262554", "title": "Manolo Sanch\u00eds", "text": ""}
{"id": "1262557", "revid": "83531", "url": "https://it.wikipedia.org/wiki?curid=1262557", "title": "Karabakh", "text": "Il Karabakh ( \"Gharabagh\" o \u0531\u0580\u0581\u0561\u056d, \"Artsakh\"; ) \u00e8 una regione geografica del Caucaso meridionale che si sviluppa all'estremit\u00e0 sud-est della catena del Caucaso Minore. Si estende dal lembo orientale dell'altopiano armeno fino alla piana alluvionale che si adagia tra i fiumi Kura e Aras. Alterna zone prettamente montuose ad altre pianeggianti.\nNome.\nKarabakh (anche \"Karabagh\") \u00e8 un nome di derivazione persiana (\u0642\u0631\u0647 \u0628\u0627\u063a) che significa \"Giardino nero\" (\"kara\" nero, \"bagh\" giardino). Alcuni ritengono che il termine derivi invece dall'espressione di origine turco armena \"Ktish-Baghk\" (Baghk Maggiore) che era uno dei principati che costituivano l'antica provincia armena dell'Artsakh (in seguito Principato di Dizak).\nIl toponimo si ritrova per la prima volta nelle cronache georgiane (Kartlis Tskhovreba), come pure nelle fonti persiane dai secoli XIII e XIV. Il nome divenne comune dopo il 1230, quando la regione fu conquistata dai mongoli. Nelle fonti armene per la prima volta il toponimo viene menzionato nel XV secolo nel trattato \"Storia di Tamerlano e dei suoi successori\" di Tovma Metsop'etsi. \nSuddivisione geografica.\nLa regione del Karabakh si suddivide sostanzialmente in due parti:\nTaluni ricomprendono anche il Syunik, ovvero la parte pi\u00f9 meridionale dell'attuale Armenia nella regione del Karabakh.\nSuddivisione politica.\nIl Karabakh si sviluppa oggi in due stati:"}
{"id": "1262558", "revid": "36426", "url": "https://it.wikipedia.org/wiki?curid=1262558", "title": "Palazzo ducale di Urbino", "text": ""}
{"id": "1262559", "revid": "1522738", "url": "https://it.wikipedia.org/wiki?curid=1262559", "title": "Artsakh (regione storica)", "text": "LArtsakh (in armeno: \u0531\u0580\u0581\u0561\u056d) era la decima provincia del Regno d'Armenia, sviluppatasi dal 189 a.C. al 387 d.C.; in seguito fu una regione della Albania caucasica fino al VII secolo, quindi fin\u00ec sotto controllo arabo. Nell'821 costitu\u00ec il principato armeno di Khachen e intorno all'anno 1000 fu proclamato il Regno di Artsakh, che fu uno degli ultimi regni medioevali armeni orientali a mantenere la propria autonomia dopo le invasioni turche dall'XI al XIV secolo.\nAttualmente l'Artsakh \u00e8 compreso in buona parte nella Repubblica dell'Artsakh, nome ufficiale assunto dalla repubblica \"de facto\" indipendente del Nagorno Karabakh con il referendum costituzionale del 20 febbraio 2017.\nEtimologia.\nIscrizioni in Lingua urartea menzionano la regione sotto vari nomi: \"Ardakh\", \"Urdekhe, Atakhuni\". Lo storico Strabone chiama la regione \"Orchistene\" che si ritiene possa essere stato l'antico nome dell'Artsakh. Per altri tale termine va ricondotto al re Artasse I, fondatore della dinastia degli artassidi e re della Grande Armenia.\nOggi il termine Artsakh \u00e8 usato prevalentemente per riferirsi alla repubblica del Nagorno Karabakh.\nGeografia.\nL'Artsakh si estendeva lungo la catena nord orientale dell'altopiano armeno rappresentando una sorta di confine naturale rispetto alla piana alluvionale dei fiumi Kura e Aras ed al tempo stesso baluardo protettivo. Era prevalentemente montuoso e boscoso.\nConfinava ad est con la provincia di Utik (in particolare con il distretto di Gardman) e ad ovest con il Syunik mentre il confine meridionale era segnato dal fiume Aras. Tolomeo riferisce che \"il Kura scorre lungo tutta l'Iberia e l'Albania separando da esse l'Armenia.\nIl regno di Artsakh (1000-1261) comprendeva anche una parte dei distretti di Gardman, Sotk e Gegharkunik (in particolare lungo le rive meridionali del Lago Sevan) per una superficie complessiva stimata di 11.528 km\u00b2.\nGeografia antropica.\nSuddivisioni amministrative.\nSecondo l'opera armena anonima del VII secolo \"Geografia\" (\"Ashkharatsoyts\") l'Artsakh era diviso in 12 gavar (distretti, cantoni):\nPopolazione.\nPer gli studiosi moderni occidentali l'origine del popolo armeno pu\u00f2 essere ricondotta ad una fusione di trib\u00f9 non Indo-europee originarie dell'altopiano armeno con i cosiddetti \"Protoarmeni\" provenienti da ovest dopo la fine del regno di Urartu nel VI secolo a.C.: questo farebbe ipotizzare una composizione multietnica dell'Artsakh nel primo millennio a.C..\nPeraltro Strabone, nel descrivere l'Armenia del II secolo a.C. (comprese le province di Artsakh e Utik) le descrive \"monolingue\" lasciando intendere invece una composizione etnica omogenea.\nIn epoca medioevale, a partire dal IX secolo la popolazione della regione ha una forte identit\u00e0 nazionale armena che conserver\u00e0 sino ai giorni nostri. Viene parlato un dialetto dell'armeno orientale, detto \"dialetto Artsakhiano\" (oggi conosciuto come \"dialetto del Karabakh\"), menzionato dal grammatico Stephanos Syunetsi nel VII secolo.\nStoria.\nA partire dal 189 a.C. l'Artsakh diviene una delle province del Regno di Armenia. Quando questo nel 387 viene diviso tra Impero romano e la Persia la regione \u00e8 assoggettata a quest'ultima insieme alle province di Utik e Paytakaran e nel quinto secolo viene comunemente indicata come \"Syunik minore\".\nDurante la dominazione persiana gli armeni dell'Artsakh, pur assoggettati amministrativamente conservano la propria identit\u00e0 culturale e religiosa. L'Artsakh diviene nel IV secolo una roccaforte importante per la diffusione del cristianesimo. Nel 310 san Gregorio, nipote di san Gregorio Illuminatore viene ordinato vescovo di Iberia e Albania nel monastero di Amaras dove il monaco Mesrop Mashtots fonda nel 410 la prima scuola di lingua armena e crea l'alfabeto armeno.\nDopo la sconfitta dell'esercito cristiano armeno contro i Sasanidi nella battaglia di Avarayr (451) molti dei nobili armeni si ritirano nelle zone montuose pi\u00f9 impervie e fra queste lo stesso Artsakh che diviene un centro di resistenza. Tra il V ed il VII secolo l'Artsakh \u00e8 governato dalla nobile famiglia armena degli Arranshahik.\nTra il VII e il IX secolo il Caucaso meridionale \u00e8 sotto la dominazione del califfato arabo. Agli inizi del IX secolo due principi armeni si ribellarono alla dominazione straniera e fondano il Principato di Khachen e il Principato di Dizak. La casata di Kachen governer\u00e0 sostanzialmente l'Artsakh fino agli inizi del XIX secolo (allorch\u00e9 finir\u00e0 sotto il controllo dell'Impero russo) pur essendo stato il territorio dell'Artsakh soggetto a numerose invasioni: dai tatari e mongoli nel XIII secolo ai turchi, nel secolo successivo, che impongono all'Artsakh il nome di derivazione persiana di \"Karabakh\" con il quale indicano non solo il territorio montuoso ma anche la piana tra i fiumi Kura e Aras."}
{"id": "1262560", "revid": "36426", "url": "https://it.wikipedia.org/wiki?curid=1262560", "title": "Palazzo ducale", "text": ""}
{"id": "1262561", "revid": "36426", "url": "https://it.wikipedia.org/wiki?curid=1262561", "title": "Palazzo ducale (Urbino)", "text": ""}
{"id": "1262562", "revid": "767487", "url": "https://it.wikipedia.org/wiki?curid=1262562", "title": "L'Italia s'\u00e8 rotta", "text": "L'Italia s'\u00e8 rotta \u00e8 un film italiano del 1976 diretto da Steno.\nTrama.\nI due siciliani Peppe e Antonio decidono, dopo una brutta avventura con alcuni mafiosi spacciatori di droga, di lasciare la fredda e razzista Torino per tornare nella loro terra nat\u00eca. Con loro, una splendida ragazza veneta, Domenica, arrivata in Piemonte in cerca di lavoro ma, per una serie di rovesci, costretta a battere il marciapiede. I tre attraversano l'Italia incontrando vari personaggi simbolo del malcostume, della corruzione e della crisi che da sempre caratterizzano il nostro Paese. Quando finalmente arrivano a casa, in Sicilia, vengono coinvolti in una annosa faida familiare e si rendono conto che anche il loro amato Sud non \u00e8 il paradiso che speravano di trovare alla fine del loro viaggio.\nProduzione.\nIn questo film Di Lazzaro, di solito doppiata, recita con la sua voce."}
{"id": "1262564", "revid": "36426", "url": "https://it.wikipedia.org/wiki?curid=1262564", "title": "Monumento equestre al Gattamelata (Donatello)", "text": ""}
{"id": "1262566", "revid": "767487", "url": "https://it.wikipedia.org/wiki?curid=1262566", "title": "Daniel Johnston", "text": "\u00c8 stato definito \"il pi\u00f9 grande outsider dell'ultima scuola di cantautori americani\".\nBiografia.\nLe origini.\nDaniel Johnston nasce da una famiglia cristiana metodista, che gli trasmette un forte legame con la Bibbia e con la spiritualit\u00e0 in generale. Le sue grandi passioni giovanili per\u00f2 sono i fumetti di Capitan America e la musica dei Beatles: \u00abA 19 anni volevo essere come i Beatles - racconta - Ci rimasi male quando mi accorsi che non sapevo cantare\u00bb. Eppure comincia a cantare lo stesso, e a scrivere canzoni per filmini amatoriali da lui stesso creati.\nNel 1979 realizza un'audiocassetta con quattordici brani non pubblicata ufficialmente, mentre due anni pi\u00f9 tardi vede la luce il suo primo vero e proprio lavoro: \"\"Songs of Pain\" (1981), inciso con un organetto e un mangianastri da 59$, rivela tuttavia un talento straordinario, che unisce freschezza e drammaticit\u00e0 senza scadere nel patetico, come se un bambino di sei anni ci raccontasse la sua storia. Considerato da alcuni un precursore del lo-fi, il disco nasce dal suo grande trauma affettivo: l'amore non corrisposto verso Laurie, che sposa un imprenditore suo conoscente.\nI primi successi.\nDaniel ha un primo forte crollo nervoso che lo porta ad abbandonare la scuola d'arte per unirsi ad un luna park itinerante come venditore di pop-corn. Ma continua incessantemente a comporre ed incidere materiale (che registrer\u00e0 in svariate musicassette). \u00c8 un periodo felice per Daniel, che si sente finalmente libero di esprimersi. Giunto ad Austin inizia a vivere di lavori saltuari e continua a suonare, diventando un idolo nella citt\u00e0 texana; a tal punto da venir segnalato per lo spettacolo itinerante di Mtv \"Cutting Edge\". Questa fugace apparizione televisiva lo eleva a nuovo fenomeno della scena underground, accendendo l'interesse di artisti come Sonic Youth e Butthole Surfers. Nel 1983 escono due dei suoi migliori dischi, \"Yip/Jump Music\" e \"Hi, How Are You?\", album che risentono tuttavia di un nuovo crollo che li rende lavori assai frammentari e surreali, con gioielli pop che si alternano a parti di puro rumore. I lavori successivi degli anni ottanta seguiranno la stessa scia di questi due, ma con un'originalit\u00e0 assai minore, dettata dalle svariate crisi che martorieranno la vita di Daniel, con l'aggravante dell'uso di acidi e altre droghe. Fa eccezione tra questi lavori quello che forse \u00e8 il suo capolavoro, \"It's Spooky\"\", realizzato nel 1988 in collaborazione con Jad Fair: lavoro di creativit\u00e0 spettrale, in cui i due suonano svariati strumenti e si divertono a duettare in maniera ripetitiva e schizofrenica.\nGli anni novanta.\nIl nuovo decennio viene salutato da Daniel con quello che \u00e8 il suo primo successo internazionale, \"1990\", successo favorito certamente dalla capillare diffusione garantitagli dall'etichetta Shimmy Disc. \u00c8 un album pi\u00f9 maturo, con meno episodi rumoristici e pi\u00f9 forza a ballate pop con solo voce e chitarra acustica. Sembra l'inizio di una rinascita per Daniel, che incassa anche il sostegno pubblico di Kurt Cobain (che Daniel dichiara di non conoscere minimamente) e gli apprezzamenti di David Bowie (nel 2002 infatti pubblicher\u00e0 \"Wood Jackson\", canzone a lui dedicata). Cos\u00ec nel 1992 esce \"Artistic Vice\", forse il suo disco pi\u00f9 gioioso e spensierato, il cui successo gli varr\u00e0 la firma di un contratto con l'etichetta Atlantic Records. Ma un nuovo tragico crollo lo porter\u00e0 al limite del suicidio; cos\u00ec nel 1994 termina le registrazioni di \"Fun\" con un braccio rotto. \u00c8 un periodo terribile per Daniel, che passa diversi anni in terapie riabilitative e sembra avviato verso il tramonto.\nLa rinascita.\nSul finire del secolo per\u00f2 Daniel riesce a riemergere, torna a vivere con i genitori e si rimette a scrivere e a disegnare come ai tempi migliori, collaborando fruttuosamente con Mark Linkous, leader degli Sparklehorse, che si dedica alla produzione dei suoi lavori, ultimi tra i quali l'ottimo \"Fear Yourself\" (2003), l'album-tributo realizzato da vari artisti famosi (tra cui Tom Waits, Beck, Eels, Flaming Lips, Mercury Rev e Death Cab for Cutie) \"Discovered Covered\" (2004), e \"Lost and Found\" (2006). Nel 2009, \u00e8 invece Jason Falkner (gi\u00e0 produttore degli AIR e di Beck) a produrre \"Is and always was\".\nA riprova dell'influenza che Daniel ha avuto sulla musica contemporanea, nel 2005 \u00e8 uscito il film-documentario sulla vita dell'artista \"The Devil and Daniel Johnston\", diretto da Jeff Feuerzeig.\nl'11 novembre 2015 esce un breve film intitolato \"Hi How Are You Daniel Johnston?\", disponibile in streaming su VimeoOnDemand, che ripercorre il periodo della creazione del suo celebre album Hi, How Are You?.\nMorte.\nJohnston \u00e8 scomparso nel settembre 2019 per un attacco cardiaco."}
{"id": "1262567", "revid": "36426", "url": "https://it.wikipedia.org/wiki?curid=1262567", "title": "Porta Altinate (Padova)", "text": ""}
{"id": "1262569", "revid": "36426", "url": "https://it.wikipedia.org/wiki?curid=1262569", "title": "Porta Molino (Padova)", "text": ""}
{"id": "1262572", "revid": "36426", "url": "https://it.wikipedia.org/wiki?curid=1262572", "title": "Villa Giusti (Padova)", "text": ""}
{"id": "1262574", "revid": "33751", "url": "https://it.wikipedia.org/wiki?curid=1262574", "title": "Manuel Sanch\u00eds", "text": ""}
{"id": "1262575", "revid": "767487", "url": "https://it.wikipedia.org/wiki?curid=1262575", "title": "Preem Palver", "text": "Preem Palver \u00e8 un personaggio del Ciclo delle Fondazioni dello scrittore di fantascienza Isaac Asimov. Il personaggio ha un ruolo di primo piano nello svolgersi delle vicende narrate nel romanzo \"Seconda Fondazione\" (titolo originariamente tradotto con \"L'Altra Faccia della Spirale\").\nBiografia.\nPreem Palver \u00e8 rappresentato come un contadino grassoccio, semplice e gioviale.\nLui e sua moglie stavano lasciando il pianeta Kalgan dopo aver negoziato un accordo commerciale. All'astroporto, incontrano Arcadia Darell, in fuga da Lord Stettin, e l'aiutano ad abbandonare il pianeta rifugiandosi con loro su Trantor.\nQui Arcadia risolve l'enigma della posizione della Seconda Fondazione in un modo credibile, e convince Palver a recarsi su Terminus per vendervi i propri prodotti; gli affida un messaggio in codice per il padre, Toran Darell II: \"Un cerchio non ha un capo\". Poich\u00e9 la Galassia si pu\u00f2 raffigurare come un cerchio, ci\u00f2 significava che la Seconda Fondazione, che Hari Seldon aveva detto di aver collocato \"al capo opposto della Galassia\", era in realt\u00e0 da sempre nascosta proprio su Terminus.\nQuesta soluzione viene accettata da Darell in quanto eminentemente logica - non avrebbe avuto senso che Seldon nascondesse i controllori della Seconda Fondazione a cos\u00ec grande distanza dalla Prima. Nascosti in mezzo alla Prima, invece, essi avrebbero potuto vigilare e correggere l'opera di Seldon in modo molto pi\u00f9 efficiente.\nL'amante di Lord Stettin, Lady Callia, si rivela essere un'agente della Seconda Fondazione dotata di poteri mentali, come Arcadia aveva intuito su Kalgan. Grazie a un congegno noto come \"Staticizzatore Mentale\", il dottor Darell riesce a individuare e a sconfiggere un infiltrato della Seconda Fondazione facendolo confessare. La guerra con Kalgan termina e Arcadia ritorna su Terminus.\nNell'epilogo, si viene per\u00f2 a scoprire che l'intera vicenda \u00e8 stata una trappola, organizzata dalla Seconda Fondazione per convincere la Prima di essere stata sconfitta ed eliminata; La Seconda Fondazione \u00e8 s\u00ec al \"capo opposto della Galassia\" ma in senso sociologico: Terminus \u00e8 il mondo pi\u00f9 giovane, dove il potere dell'Impero era minimo. Nell'altro capo non poteva che esserci Trantor e solo nell'ultimo rigo della Trilogia, il lettore apprende che l'eminenza grigia, il ricercato numero uno della Fondazione, il diciannovesimo Primo Oratore della Seconda Fondazione, non \u00e8 altro che il contadino Palver.\nPreem Palver \u00e8 diretto discendente di Stettin Palver, altro personaggio dell'universo della Fondazione. Il suo nome si pronuncia quasi come \"Prime Palaver\" ossia, Prima Retorica."}
{"id": "1262576", "revid": "33751", "url": "https://it.wikipedia.org/wiki?curid=1262576", "title": "Manuel Sanchis", "text": ""}
{"id": "1262577", "revid": "834", "url": "https://it.wikipedia.org/wiki?curid=1262577", "title": "Magiaro", "text": ""}
{"id": "1262580", "revid": "767487", "url": "https://it.wikipedia.org/wiki?curid=1262580", "title": "Lo zeppelin perduto", "text": "Lo zeppelin perduto (\"The Lost Zeppelin\") \u00e8 un film del 1929 diretto da Edward Sloman.\nIl film \u00e8 liberamente ispirato alla vicenda del dirigibile \"Italia\", mantenendo alcuni chiari riferimenti, come il modello del dirigibile che riprende le caratteristiche dell\"'Italia\" e la cagnetta del comandante.\nTrama.\nAlcuni intrepidi esploratori, insieme al comandante Hall e a sua moglie, organizzano un'esplorazione scientifica verso il Polo sud in volo a bordo di un dirigibile. Tempeste di neve e rivalit\u00e0 tra i partecipanti provocano una serie di problemi che rendono il viaggio della spedizione oltremodo pericoloso. La tragedia verr\u00e0 evitata solo quando l'equipaggio si stringer\u00e0 unito contro le avversit\u00e0 e, per mezzo della radio di bordo, riuscir\u00e0 a salvarsi.\nProduzione.\nIl film fu prodotto dalla Tiffany-Stahl Productions, una piccola casa di produzione fondata nel 1921 da Mae Murray e da suo marito Robert Z. Leonard.\nDistribuzione.\nIl copyright del film, richiesto dalla Tiffany Productions, Inc., fu registrato il 10 dicembre 1929 con il numero LP909.\nIl film \u00e8 stato distribuito dalla Tiffany Productions che lo fece uscire nelle sale il 20 dicembre 1929 con il titolo originale 'The Lost Zeppelin\". In Germania, venne distribuito nel 1930 come \"Kapit\u00e4n Halls gro\u00dfe Liebe\". In Svezia prese il titolo \"Den f\u00f6rsvunna zeppelinaren\", in Argentina quello di \"El zeppelin perdido\", in Italia \"Lo zeppelin perduto\" e in Grecia 'To hameno zeppelin\"."}
{"id": "1262581", "revid": "339392", "url": "https://it.wikipedia.org/wiki?curid=1262581", "title": "Leonid Chernovetskyi", "text": ""}
{"id": "1262583", "revid": "123145070", "url": "https://it.wikipedia.org/wiki?curid=1262583", "title": "Piazzetta", "text": "Per travagliato \u00e8 \"piazetta\"\nAndare a vedere piazza alpini n 3"}
{"id": "1262584", "revid": "640389", "url": "https://it.wikipedia.org/wiki?curid=1262584", "title": "160th Special Operations Aviation Regiment", "text": "Il 160th Special Operations Aviation Regiment (Airborne) \u00e8 un reparto speciale dell'United States Army che fornisce appoggio aereo con elicotteri a tutte le forze ed unit\u00e0 per operazioni speciali delle Forze armate statunitensi. Il suo quartier generale \u00e8 situato presso Fort Campbell, Kentucky.\nMissione.\nIl compito del Reggimento \u00e8 quello di organizzare, equipaggiare, addestrare, trovare risorse ed impiegare le forze dell'aviazione per le operazioni speciali dell'esercito americano in tutto il mondo, in supporto alle missioni contingenti e ai comandi combattenti. Conosciuto come \"Night Stalkers\", questi soldati sono riconosciuti per la loro competenze nelle operazioni notturne. Sono altamente addestrati e pronti per assolvere alle missioni pi\u00f9 dure in tutti gli ambienti, in ogni parte del mondo, di giorno o di notte, con una precisione ineguagliabile. Vengono impiegati Chinook, Black Hawk altamente modificati e configurazioni d'attacco e d'assalto di elicotteri Little Bird.\nI soldati del regimento sono stati attivamente e continuamente impiegati in operazioni da combattimento fin dall'Ottobre 2001. Ad oggi, il 160th SOAR continua ad avere una presenza avanzata attiva e sostenuta nell'area delle operazioni dello U.S. Central Command presso molteplici localit\u00e0 in supporto all'Operazione Enduring Freedom. I loro equipaggi inoltre provvedono al supporto ai vari comandi regionali.\nStoria.\nL'esercito americano deve la sua capacit\u00e0 di combattimento aereo notturno moderno al 160th SOAR il quale apr\u00ec la strada alle tecniche di volo in queste condizioni, combinato con lo sviluppo dei relativi equipaggiamenti. L'unit\u00e0 viene originariamente formata come distaccamento della 101st Airborne Division. Immediatamente entr\u00f2 nel periodo di attivit\u00e0 aerea notturna intensiva, diventando rapidamente la prima forza dell'aviazione dell'Esercito nel combattimento di notte e la sola forza aerea per le operazioni speciali dell'esercito. La Task Force 160 fu ufficialmente riconosciuta come unit\u00e0 il 16 ottobre 1981, quando fu designata 160th Aviation Battalion. Da quel momento, il 160th divenne noto come \"Night Stalkers\", a causa delle sue capacit\u00e0 di colpire inosservato nelle tenebre e per le sue prestazioni in tutto il mondo.\nIl reggimento ricevette il suo battesimo del fuoco durante l'Operazione Urgent Fury a Grenada nel 1983. Nel condurre un assalto su obiettivi simultanei, l'unit\u00e0 sub\u00ec la sua prima perdita in combattimento, il Capitano Keith J. Lucas. Da quel momento l'unit\u00e0 partecip\u00f2 a numerose missioni su richiesta del Presidente degli Stati Uniti e del Segretario della Difesa. Il 16 ottobre 1986, I reparti aerotrasportati e aerei furono uniti in una task force che si evolse e divenne unit\u00e0 aerotrasportata. Con la ridesignazione come 160th Special Operations Aviation Group (Airborne) acquis\u00ec la ricca ed onorabile tradizione del soldato aerotrasportato. Nel settembre 1987, il reparto partecip\u00f2 all'Operazione Prime Chance, ingaggiando e neutralizzando una minaccia nemica utilizzando visori notturni e dispositivi all'infrarosso sopra la superficie d'acqua, il primo combattimento notturno con successo in queste condizioni. La successiva Operazione Mount Hope III nel giugno 1988, si svolse nelle pi\u00f9 inimmaginabili condizioni di volo, dimostrando chiaramente l'abilit\u00e0 degli uomini e dei mezzi di colpire in profondit\u00e0, assolvere la missione e ritornare alla base in sicurezza.\nNel dicembre 1989, i \"Night Stalkers\" furono chiamati alla testa dell'Operazione Just Cause, la liberazione di Panama. I soldati, schierati dal clima umido e invernale di Fort Campbell al caldo e l'oscurit\u00e0 del paese centroamericano, ancora una volta ingaggiarono bersagli multipli simultaneamente, perdendo due uomini e due velivoli. L'organizzazione continu\u00f2 a crescere e fu ufficialmente attivata come 160th Special Operations Aviation Regiment (Airborne) nel giugno 1990. Nel 1991, l'invasione del Kuwait port\u00f2 alla rapida introduzione dell'aviazione per le operazioni speciali nel teatro delle operazioni nell'Asia sud-occidentale durante le Operazione Desert Shield e Operazione Desert Storm. Entrambe le operazioni dimostrarono l'abilit\u00e0 del reggimento di condurre missioni notturne complicate e sostenere operazioni di combattimento come un'unit\u00e0 contro un determinato nemico.\nNell'ottobre 1993, nel sostenere le richieste presidenziali, il reparto ingaggi\u00f2 una forza ostile non convenzionale in Somalia. I soldati del 160th SOAR entrarono in uno scontro a fuoco di 18 ore di un'intensit\u00e0 mai incontrata dai tempi del Vietnam. L'esito della battaglia fu la perdita di 5 uomini ed 8 elicotteri danneggiati o distrutti. Il reggimento sostenne l'Operazione Uphold Democracy nel tardo 1994, convalidando il concetto di forza congiunta adattabile, nel condurre missioni da una portaerei, la USS America.\nDal febbraio 2001, il reggimento \u00e8 stato dotato di tre battaglioni d'assalto, della compagnia dei Quartier generali, di una compagnia di addestramento, della compagnia D che fu schierata in supporto avanzato dello USSOUTHCOM e della compagnia E, schierata in supporto avanzata nell'area di responsabilit\u00e0 del PACOM.\nA partire dagli attentati dell'11 settembre 2001, il 160th SOAR \u00e8 stato continuamente ed attivamente ingaggiato in operazioni di combattimento. I \"Night Stalkers\" furono schierati inizialmente nella guerra al terrore nell'ottobre 2001 per l'Operazione Enduring Freedom in Afghanistan, con un breve periodo di supporto alle attivit\u00e0 di tale operazione nelle Filippine. Nella primavera del 2003, il reparto schier\u00f2 le sue unit\u00e0 in supporto all'Operazione Iraqi Freedom. Come l'organizzazione continuava a maturare per venire incontro ai requisiti nazionali delle operazioni speciali, il regimento continuava a crescere e stabil\u00ec provvisoriamente il suo quarto battaglione a Fort Lewis, Washingtom, nel dicembre 2005. In seguito alla disattivazione della compagnia E il 31 luglio 2007, l'area di responsabilit\u00e0 del PACOM fu presa dal quarto battaglione, il quale fu formalmente attivato nel dicembre 2007. Il 24 aprile 2008 fu ufficialmente disattivata anche la compagnia D e contemporaneamente il terzo battaglione assunse la responsabilit\u00e0 dell'area delle operazioni dello USSOUTHCOM. Ad oggi il reggimento mantiene e sostiene la presenza avanzata sia in Afghanistan che in Iraq, mentre provvede all'incremento addestrativo simultaneo in supporto al PACOM e allo USSOUTHCOM e a mantenere una forza in allerta per una missione nazionale.\nPartecipazione.\nIl 160th SOAR ha provveduto al supporto aereo per diverse missioni delle unit\u00e0 per operazioni speciali dell'Esercito statunitense, tra cui le Special Forces, gli Army Rangers e la Delta Force, ma anche della Marina come i Navy SEAL.\nEquipaggiamento.\nIl reggimento utilizza versioni modificate degli MH-47 Chinook, AH-6 Little Bird, e MH-60 Black Hawk."}
{"id": "1262588", "revid": "767487", "url": "https://it.wikipedia.org/wiki?curid=1262588", "title": "Gavin Friday", "text": "\u00c8 il fondatore del gruppo Virgin Prunes e dell'etichetta indipendente Baby Records.\nBiografia.\nHa studiato in una scuola Cattolica per molti anni. \u00c8 noto principalmente per essere uno dei fondatori dei Virgin Prunes, gruppo di matrice post punk nato alla fine degli anni settanta, che poi successivamente ispirato il genere gothic rock.\nNel 1986, Friday lascia la band per dedicarsi all'attivit\u00e0 di pittore, ma gi\u00e0 l'anno successivo ritrova la voglia di musica grazie all'incontro con il pianista e compositore Maurice Seezer (anche noto come Man Seezer), con il quale si esibisce per la prima volta in un concerto per raccogliere fondi contro l'AIDS svoltosi a Dublino nell'ottobre 1987. In Seezer, Friday trova il compagno perfetto per il peculiare tipo di musica che ha in mente: un misto fra punk e burlesque, un omaggio a Berthold Brecht che non disdegna riferimenti volutamente kitsch a \u00c9dith Piaf e Oscar Wilde.\nIl primo album del duo, infatti, porta il titolo di \"Each man kills the thing He loves\" (1989), esplicita citazione da \"La ballata del carcere di Reading\", opera composta da Oscar Wilde in seguito alla detenzione per la sua omosessualit\u00e0. I temi dell'album sono gli stessi gi\u00e0 affrontati dai Virgin Prunes, ovvero amore, sesso e morte.\nIl brano d'apertura, che porta lo stesso titolo dell'album, \u00e8 un passo della ballata di Wilde, musicata in modo semplice ed immediato. La canzone \"Next\", invece, \u00e8 la traduzione di un'opera di Jacques Brel. L'lp, inoltre, contiene anche una versione di \"Death is not the end\" di Bob Dylan. \"Each man kills the thing He loves\" si avvale della presenza di musicisti notevoli, come Michael Blair, Marc Ribot, Fernando Saunders e Bill Frisell. L'album successivo esce nel 1992 e si intitola \"Adam'n'Eve\".\nNonostante la collaborazione con Seezer proceda senza scossoni di rilievo, questo nuovo lavoro appare notevolmente differente dal precedente: le sonorit\u00e0 sono elettriche e presentano venature pop, i temi sono pi\u00f9 leggeri ed affrontati con un umorismo indubbiamente maggiore rispetto al cupo sentimento di predestinazione che incombeva su \"Each man kills the thing He loves\". Ascoltando questo album, si potrebbe pensare che il percorso artistico di Gavin Friday sia orientato ad un progressivo allontanamento dal mondo del rock, ma l'album successivo mostra un cos\u00ec netto ritorno alla prima maniera da contraddire decisamente questa supposizione: \"Shag Tobacco\" \u00e8 un'opera completa ed armonica, in cui le molte anime dell'artista si rivelano appieno.\n\"Shag Tobacco\" (1995) presenta brani duri come \"Dolls\" ed estremamente radiofonici come \" Angel\" (non a caso divenuta brano portante della colonna sonora del film \"Romeo+Juliet\" ). L'amore per il kitsch si arricchisce di una nuova figura, quella del cantante d'opera Enrico Caruso, al quale \u00e8 dedicata un'omonima canzone; il riferimento al grottesco brechtiano appare qui compiutamente definito, in brani come \"The last song I'll ever sing\" (ironica, ma anche sincera), \"Kitchen Sink Drama\", e, soprattutto, \"Mr Pussy\", sorta di testamento musicale lasciato da una drag queen irlandese, celebrata anche da un libro di Patrick McCabe (1998).\nLa poliedricit\u00e0 di Friday si \u00e8 riversata in molte, differenti, attivit\u00e0 nel corso degli anni: l'amore per la pittura lo ha condotto ad alcune esibizioni, come quella intitolata \"I didn't come up the Liffey in a bubble\" ed esposta alla Hendriks Gallery di Dublino nel 1988; il desiderio di produrre musica gli ha fatto aprire una etichetta indipendente, la Baby Records, con la quale ha prodotto, fra l'altro, i tre album dei The Prunes, band nata successivamente allo scioglimento dei Virgin Prunes e formata essenzialmente dagli altri membri rimasti.\nNel 1999 ha realizzato un documentario su dei rifugiati in Kosovo. Nell'ultimo film di Neil Jordan, \"Breakfast on Pluto\", appunto, Gavin si \u00e8 trovato ad essere anche uno degli attori protagonisti, interpretando la parte di \"Billy Hatchet\", uno sgargiante cantante degli anni settanta che gira l'Irlanda con la sua band a bordo di un camioncino e porta coloratissimi spettacoli in discoteche locali, se non rurali. Nello stesso film, inoltre, compare anche Seezer, in un ruolo che gli calza a pennello: un musicista taciturno e sornione che, a fronte di pochissime battute, esprime con eloquentissimi sguardi la disapprovazione del gruppo per la storia d'amore allacciata da Billy Hatchet con la drag queen protagonista (interpretata splendidamente da Cillian Murphy).\nNel 2001 il cantante ha creato ed interpretato uno spettacolo teatrale in omaggio al compositore tedesco Kurt Weill, raccogliendovi brani provenienti dal cabaret tedesco degli anni venti e trenta e dalla Broadway degli anni quaranta, interpretandoli in un gioco fra musical e recitazione. Nello stesso modo, pi\u00f9 , ha ideato uno spettacolo simile ispirandosi ai personaggi dei film Disney, nel quale Friday copre tutti i ruoli con una serie di vocine ora cupe, ora stridule che finiscono con lo stravolgere i brani ed i personaggi trasformandoli in tanti mostri grotteschi ed inquietanti, degni dei primi show a base di sangue e melma dei Virgin Prunes.\nLa musica, ad ogni modo, resta il suo interesse prioritario, nonostante dal 1995 non abbia pi\u00f9 avuto modo di completare un album: insieme all'ormai inseparabile Seezer, Friday scrive una serie di canzoni per numerose colonne sonore, come la gi\u00e0 citata \"Angel\" per \"Romeo+Juliet\" (1996) di Baz Luhrmann, o \"The last song I'll ever sing\" inserita in \"Basquiat\" di Julian Schnabel, ma soprattutto scrive per Jim Sheridan, regista irlandese di grande spessore. Tre suoi film vedono la partecipazione musicale di Friday/Seezer: \"Nel nome del padre\" (\"In the name of the Father\", 1993, nel quale compaiono ben tre canzoni scritte dal duo, \"Billy Boola\", \"You made me the thief of your heart\", interpretata da Sinead O'Connor, e \"In the name of the Father\", cantata in coppia da Gavin stesso e da Bono degli U2); l'intera soundtrack di \"The Boxer\" (1997) e, per il recente \"In America\" (2003), la musica portante e la canzone \"Time enough for tears\", interpretata da Andrea Corr dei The Corrs.\nNel 2006 Gavin Friday collabora con Neil Jordan a \"Breakfast on Pluto\", film del quale Friday \u00e8 una delle fonti d'ispirazione, nonch\u00e9 uno degli attori principali. Per questo film, il cantante interpreta due canzoni in puro stile anni settanta: \"Sand\", che vorrebbe essere una ballata romantica con sottintesi erotici, ma che viene ironicamente cantata da Friday in un singolare duetto con Cillian Murphy travestito da squaw, e \"Wig Wam Bam\", una scanzonata ed allegra canzone pop degli Sweet, gruppo del quale Billy Hatchet adotta anche l'abbigliamento da capo indiano e i pantaloni dorati.\nIl 22 aprile 2011 esce il nuovo album, \"catholic\". Nell'album tributo agli U2 \"AHK-toong BAY-bi Covered\", pubblicato il 26 ottobre 2011, Friday compare come interprete della cover di \"The Fly\"."}
{"id": "1262591", "revid": "93556", "url": "https://it.wikipedia.org/wiki?curid=1262591", "title": "Coppa Italia di calcio da tavolo 2000", "text": "La dodicesima Coppa Italia di calcio da tavolo venne organizzano dalla F.I.S.C.T. a Bologna il 27 e 28 ottobre 2000. La gara fu suddivisa nella categoria \"Master\", per i primi 24 giocatori del \"Ranking Italia\", nella categoria \"Cadetti\" per tutti gli altri, e nella competizione per squadre di Club."}
{"id": "1262592", "revid": "36426", "url": "https://it.wikipedia.org/wiki?curid=1262592", "title": "Villa Spineda di Venegazz\u00f9", "text": ""}
{"id": "1262601", "revid": "36426", "url": "https://it.wikipedia.org/wiki?curid=1262601", "title": "Madonna della Ghianda", "text": ""}
{"id": "1262607", "revid": "36426", "url": "https://it.wikipedia.org/wiki?curid=1262607", "title": "Madonna in Campagna", "text": ""}
{"id": "1262608", "revid": "113043749", "url": "https://it.wikipedia.org/wiki?curid=1262608", "title": "Laura Piranesi", "text": "Primogenita del grande Giovan Battista e Angelica Pasquini, la quale era figlia di un giardiniere del principe Corsini, apprese dal padre l'arte incisoria in modo completo.\nI pochi lavori pervenuteci mostrano un'artista in pieno possesso dell'arte avendo assimilato dal padre l'esperienza maturata in decenni di sperimentazioni.\nCome il fratello secondogenito Angelo, mor\u00ec prematuramente. La sua attivit\u00e0 cess\u00f2 a soli 29 anni.\nDopo la sua morte, il fratello Francesco smise di pubblicarne le stampe."}
{"id": "1262611", "revid": "76204", "url": "https://it.wikipedia.org/wiki?curid=1262611", "title": "Ordine dei Padri Mercedari", "text": ""}
{"id": "1262612", "revid": "1516566", "url": "https://it.wikipedia.org/wiki?curid=1262612", "title": "Madonna di Loreto (disambigua)", "text": ""}
{"id": "1262622", "revid": "1318658", "url": "https://it.wikipedia.org/wiki?curid=1262622", "title": "Direttissima", "text": ""}
{"id": "1262624", "revid": "110157", "url": "https://it.wikipedia.org/wiki?curid=1262624", "title": "Basilica di San Giorgio fuori le mura", "text": "La basilica di San Giorgio fuori le mura, annessa al monastero di San Giorgio degli Olivetani, \u00e8 il luogo di culto cattolico pi\u00f9 antico della citt\u00e0 di Ferrara e si trova sulla riva destra del Po di Volano, nella contrada di Borgo San Giorgio.\nStoria.\nLa storia della Basilica \u00e8 strettamente legata alle origini di Ferrara.\nFra il VII e l'VIII secolo, a causa delle continue invasione barbariche che devastarono Voghenza, la sede vescovile venne spostata da Voghenza al \"Borgo San Giorgio\" situato nel \"Polesine di San Giorgio\" presso la biforcazione del Po, diventando il primo insediamento abitato di Ferrara.\nPresto l'abitato di Ferrara si svilupp\u00f2 sull'altra riva del Po attorno al castrum bizantino e la sede vescovile venne spostata nel 1135 nell'attuale cattedrale di Ferrara, anch'essa dedicata a san Giorgio, nel centro della citt\u00e0.\nLa chiesa venne completamente rifatta nel Quattrocento da Biagio Rossetti, rimaneggiata dal 1581 su progetto di Alberto Schiatti e ulteriormente modificata nel XVII e nel XVIII secolo con l'erezione della nuova facciata di Andrea Ferreri.\nDescrizione.\nEsterno.\nLa basilica di San Giorgio fuori le mura sorge, come dice il suo nome, fuori dalle mura della citt\u00e0, sulla riva destra del Po di Volano. L'esterno \u00e8 prevalentemente in stile rinascimentale; la facciata, invece, \u00e8 in un sobrio stile barocco.\nFacciata.\nLa facciata della chiesa \u00e8 stata realizzata nel 1722 su progetto di Andrea Ferreri, che ne cur\u00f2 anche la decorazione scultorea. Presenta una copertura a salienti, con una doppia coppia di lesene tuscaniche che sorreggono idealmente il frontone triangolare di coronamento. Al centro, vi \u00e8 il portale, con semplice cornice in cotto; in corrispondenza di ciascuna delle due navate laterali, in basso, si apre una finestra rettangolare.\nSopra le navate laterali, vi sono due statue: a sinistra, un \"San Giorgio come vescovo di Ferrara\" e, a destra, \"San Lorenzo\". Al centro della facciata, in asse con il portale, vi \u00e8 il bassorilievo in pietra con \"San Giorgio che uccide il drago\". Il timpano \u00e8 coronato da una croce in ferro sopra un triplice monte decorato con rami di ulivo, simbolo della Congregazione Olivetana.\nCampanile.\nSulla sinistra della chiesa si innalza la torre campanaria rinascimentale.\nVisibile da grande distanza e punto di riferimento a sud della citt\u00e0 venne costruita con abbondante uso del cotto nel 1485 da Biagio Rossetti. La cella campanaria, si apre su ognuno dei quattro lati esterni con una bifora sorretta al centro da una colonnina marmorea. Il coronamento, rimasto incompiuto, consiste in un tronco di cono mozzato quasi alla base, affiancato da quattro guglie pi\u00f9 piccole a pianta quadrata.\nUna lapide sul campanile ricorda la pace di Bagnolo del 1484, che pose fine alla Guerra di Ferrara (1482-1484). Ai piedi del campanile si trova la tomba di Cosm\u00e8 Tura.\nMonastero.\nAlla destra della chiesa, sorge l'edificio che ospita il monastero della Congregazione Olivetana, attualmente ridotto al solo chiostro ed agli ambienti attigui.\nIl chiostro rinascimentale del XV secolo \u00e8 a pianta quadrata, completamente circondato da un portico che si apre sullo spazio centrale con sette archi a tutto sesto per lato, sorretti da colonne in marmo. Al centro, l'elegante vera da pozzo del XVIII secolo in marmo bianco e rosso. All'interno del complesso del monastero rientra anche la sacrestia della basilica, in stile rinascimentale.\nInterno.\nNavate.\nL'interno della basilica di San Giorgio fuori le mura \u00e8 a pianta basilicale, con tre navate coperte con volta a crociera e separate da due file di archi a tutto sesto poggianti su colonne marmoree, ciascuna delle quali termina con un'abside semicircolare. Mentre la navata centrale \u00e8 di tre campate, le due navate laterali, pi\u00f9 strette e pi\u00f9 basse rispetto alla centrale, sono di sei campate ciascuna. Tutte le vole, il presbiterio, le navate, le cappelle e l'abside sono state interamente affrescate da Francesco Ferrari nella seconda met\u00e0 del XVIII secolo.\nLungo le navate laterali, si trovano vari altari laterali, realizzati in epoche diverse; tra questi, l'altare della quinta campata della navata laterale destra \u00e8 in legno dipinto, con frontone sostenuto da due colonne tortili. Fra i sepolcri presenti nella chiesa, vi sono quelli di Lorenzo Roverella (parete destra del presbiterio), vescovo di Ferrara, opera di Antonio Rossellino e Ambrogio Riva di Giacomo da Milano, risalente al XV secolo e la tomba di San Maurelio Vescovo, patrono della citt\u00e0 assieme a san Giorgio, posta nella cappella di San Maurelio, in fondo alla navata laterale di sinistra.\nPresbiterio ed abside.\nIn fondo alla navata maggiore, avente la stessa larghezza di quest'ultima, vi \u00e8 il presbiterio, a pianta quadrata, coperto con volta a cupola; esso \u00e8 interamente affrescato sulle pareti e sul soffitto ed \u00e8 rialzato di due gradini rispetto al resto della chiesa.\nOrmai privo della balaustra marmorea che lo chiudeva dalla parte della navata, ospita, al centro, l'altare post-conciliare, in legno, e, in posizione arretrata, il grande altare maggiore barocco, in marmi policromi. Ai due lati del presbiterio, vi sono le grandi statue di \"San Maurelio\", a sinistra, e \"San Giorgio\", a destra, entrambe opera di Francesco Casella.\nLa grande abside semicircolare, pi\u00f9 larga rispetto al presbiterio, ospita il coro ligneo dei monaci e, al centro, la pala settecentesca dello Scannavini: \"San Giorgio\", con ricca cornice scolpita e dorata.\nOpere d'arte.\nPer la chiesa Cosm\u00e8 Tura realizz\u00f2 il \"Polittico Roverella\", oggi parzialmente disperso e smembrato in numerosi musei, di cui sono visibili i tondi con il \"Giudizio\" e il \"Martirio di san Maurelio\" nella Pinacoteca nazionale di Ferrara.\nOrgano a canne.\nSulla cantoria in controfacciata, si trova l'organo a canne Pinchi \"opus 446\", collaudato il 13 marzo 2013 dall'organista titolare della Basilica M\u00b0Luigi Locatelli. Lo strumento si ispira agli strumenti tedeschi, ma \u00e8 racchiuso all'interno di un'antica cassa lignea barocca, riccamente decorata con rilievi dorati e con mostra composta da canne del registro principale di disposte in cuspidi in pi\u00f9 campi. La trasmissione mista, meccanica per i manuali e il pedale, elettrica per i registri, con tre tastiere di 54 note ciascuna e pedaliera di 30 note. L'organo possiede 2306 canne disposte su 48 file; i registri reali sono 30 pi\u00f9 5 in prolungamento meccanico."}
{"id": "1262626", "revid": "1573940", "url": "https://it.wikipedia.org/wiki?curid=1262626", "title": "Manta (zoologia)", "text": "Manta \u00e8 un genere di pesci cartilaginei appartenenti alla famiglia Myliobatidae. Sono i giganti della famiglia, raggiungendo dimensioni imponenti, fino a 6,7 metri di larghezza ed arrivando a pesare pi\u00f9 di una tonnellata.\nDescrizione.\nIl corpo \u00e8 costituito da un disco piatto di forma romboidale ampio circa il doppio della sua lunghezza, con gli apici laterali appuntiti verso le estremit\u00e0. Il capo \u00e8 largo quasi un terzo dell'ampiezza del disco, e presenta all'estremit\u00e0 anteriore una bocca molto ampia, particolare che le differenzia dal genere affine \"Mobula\", con ai lati due peculiari appendici chiamate pinne cefaliche. Gli occhi sono posti subito dietro, ai lati del capo. Sul ventre si aprono bilateralmente le cinque fessure branchiali, ampie e munite di un filtro per trattenere il plancton. Posteriormente al corpo si diparte una sottile appendice caudale che supera di poco in lunghezza il corpo, sormontata alla base da una minuscola pinna dorsale. Non posseggono aculei veleniferi, anche se nel caso di \"M. birostris\", \u00e8 rilevabile un abbozzo. La pelle presenta piccoli denticoli dermici di forma radiale.\nDistribuzione e habitat.\nSono tipiche di tutti i mari e oceani caldi o temperati. Nell'oceano atlantico si spingono a nord fino alle coste del New Jersey e/o nei pressi dello Stretto di Gibilterra, , a sud sono state rilevate fino all'Uruguay e alle coste del Congo. Sono presenti in tutte le zone dell'oceano Indiano, e nel Pacifico a nord fino al Giappone e alle coste della California, a sud fino all'isola nord della Nuova Zelanda e alle coste del Cile.\nBiologia.\nLe uniche due specie appartenenti a questo genere conducono una vita essenzialmente pelagica, nutrendosi di plancton. In particolare la specie pi\u00f9 grande \"M. birostris\" sembra spingersi abitualmente anche in mare aperto, lontano dalle coste, mentre la pi\u00f9 piccola \"M. alfredi\" \u00e8 maggiormente stanziale, anche se sono stati osservati spostamenti di una certa importanza. Sono ottimi nuotatori, capaci di compiere anche spettacolari salti fuori dall'acqua, probabilmente nel tentativo di liberarsi di parassiti o remore. Non \u00e8 raro ritrovarle riunite in piccoli gruppi, e periodicamente anche in grossi assembramenti.\nLa durata della loro vita non \u00e8 al momento conosciuta, ma dalle comparazioni con altri appartenenti a generi affini, si desume che possa arrivare e probabilmente superare i 25 anni.\nSono animali ovovivipari in quanto il piccolo, solitamente uno solo, nasce dopo la schiusa dell'uovo nel corpo della madre.\nTassonomia.\nFino a tempi recenti al genere veniva attribuita un'unica specie, \"M. birostris\". Dopo alcuni studi che avevano messo in luce l'esistenza di abitudini e morfologie differenti, poi confermati da analisi del patrimonio genetico, sono state individuate due specie distinte:\nEvoluzione.\nEsistono pochissime testimonianze fossili degli antenati di questo genere, spiegabile per la caratteristica di possedere uno scheletro cartilagineo, poco adatto alla conservazione. Sono state trovate in tre zone degli Stati Uniti, in Nord e Sud Carolina, databili tra i periodi Oligocene e Pliocene.\nLe mante e l'uomo.\nDate le dimensioni e la scarsa qualit\u00e0 delle carni, le mante fino a tempi recenti erano poco sfruttate per scopi commerciali, e catturate per lo pi\u00f9 per errore, finendo casualmente nelle reti usate per altri scopi. Forse proprio per questa scarsa conoscenza, in passato questi animali avevano guadagnato una sinistra fama, in quanto gli si attribuivano abitudini pericolose per l'uomo, tra cui avvolgere col loro mantello i pescatori subacquei per soffocarli. Con l'aumento dei contatti, permessi dall'uso dei moderni apparecchi respiratori, queste leggende si sono rivelate presto del tutto infondate. La richiesta delle loro cartilagini da parte della medicina cinese ha portato ad un incremento nella loro cattura, aumentando il pericolo di una loro diminuzione.\nIn Cina, le branchie di mante e mobule sono molto ricercate come ingredienti per la medicina locale, stimolando una pesca che contribuisce a metterne in pericolo la sopravvivenza. L'allarme per la diminuzione di questa ed altre specie ha portato ad una serie di restrizioni, ponendole sotto il controllo della Convenzione sul commercio internazionale delle specie minacciate di estinzione (Cites).\nLe mante sono animali molto ricercati per gli incontri da subacquei e \"snorkeler\" e la presenza di un \"manta point\", zona del \"reef\" dove si recano pi\u00f9 frequentemente e dove \u00e8 facile poterle avvicinare, \u00e8 ampiamente pubblicizzata come attrazione turistica, diventando cos\u00ec una risorsa economica importante. Questo ha convinto molti governi a mettere in atto serie politiche di protezione, vietandone la pesca commerciale. In alcuni acquari dotati di vasche di adeguata capacit\u00e0, si \u00e8 riuscito a far ambientare mante di notevoli dimensioni, ottenendo anche alcune eccezionali nascite in cattivit\u00e0.\nData la loro caratteristica forma della bocca che sembra avere fattezze umane, esistono sui social network pagine a loro dedicate "}
{"id": "1262627", "revid": "1634976", "url": "https://it.wikipedia.org/wiki?curid=1262627", "title": "Giuseppe Bugatto", "text": "Biografia.\nDi padre originario di Aiello del Friuli, studi\u00f2 dapprima a Gorizia, poi consegu\u00ec la laurea in giurisprudenza all'universit\u00e0 di Graz ed entr\u00f2 nell'amministrazione dell'Impero d'Austria come regio-imperial segretario di luogotenenza al Ministero del culto e istruzione. Nel 1907 venne eletto deputato al Parlamento di Vienna per il Partito Cattolico Popolare Friulano, per il quale si era presentato nel collegio di Cervignano-Monfalcone. Conserv\u00f2 tale carica fino alla caduta dell'Impero nel 1918.\nNell'ottobre del 1918, poche settimane prima del termine della Grande guerra e della resa austriaca, chiese il diritto di autodeterminazione per il Friuli. Per il suo lealismo alla Casa d'Asburgo, alla fine della prima guerra mondiale le autorit\u00e0 italiane gli impedirono di rientrare a Gorizia da Vienna.\nNel volume \"L'attivit\u00e0 del Partito cattolico popolare friulano negli ultimi venticinque anni (1894-1918)\", stampato a Vienna nel 1919 e ristampato a Gorizia nel 1990, descrisse in dettaglio l'opera svolta con Luigi Faidutti per il Friuli orientale."}
{"id": "1262630", "revid": "15428", "url": "https://it.wikipedia.org/wiki?curid=1262630", "title": "Aleramo", "text": ""}
{"id": "1262631", "revid": "21079", "url": "https://it.wikipedia.org/wiki?curid=1262631", "title": "Fiocco di Koch", "text": ""}
{"id": "1262640", "revid": "1812137", "url": "https://it.wikipedia.org/wiki?curid=1262640", "title": "Via Garibaldi", "text": ""}
{"id": "1262642", "revid": "533647", "url": "https://it.wikipedia.org/wiki?curid=1262642", "title": "Universit\u00e0 statale di Mosca", "text": "L'Universit\u00e0 statale Lomonosov di Mosca (), fondata nel 1755, \u00e8 la pi\u00f9 grande e importante universit\u00e0 della Russia.\nVi sono circa 47.000 studenti, a fronte di un corpo docente di circa 5.500 persone. L'attuale rettore \u00e8 Viktor Sadovni\u010dij.\nStoria.\nL'Universit\u00e0 venne fondata dall'imperatrice Elisabetta di Russia, che con decreto del 25 gennaio 1755 accolse le istanze di Ivan \u0160uvalov e Michail Lomonosov. Le prime lezioni si tennero il 26 aprile dello stesso anno.\nSituata originariamente sulla Piazza Rossa, fu trasferita nell'attuale sede neoclassica di via Mochovaja sotto il regno di Caterina II di Russia (1762\u20131796). L'edificio principale fu costruito tra il 1782 e il 1793, e interamente ristrutturato dopo l'incendio di Mosca del 1812 da Domenico Gilardi.\nNel diciottesimo secolo, l'universit\u00e0 aveva tre facolt\u00e0: filosofia, giurisprudenza e medicina. Quest'ultima fu articolata nel 1804 in tre distinte facolt\u00e0: medicina clinica, chirurgia ed ostetricia. Tra il 1884 e il 1897 il Dipartimento di Medicina fece costruire un vasto campus a Devi\u010d'e pole, che nel 1918 fu separato dall'universit\u00e0 e successivamente affidato alla Accademia medica di Mosca.\nNel 1905, nell'universit\u00e0 si costitu\u00ec un'organizzazione socialdemocratica che sosteneva la necessit\u00e0 di destituire lo zar e trasformare la Russia in una repubblica. Il governo zarista dispose ripetutamente la chiusura dell'universit\u00e0 e l'espulsione di migliaia di studenti. Nel 1911 centotrenta professori e scienziati, tra cui Nikolaj Dmitrievi\u010d Zelinskij, P\u00ebtr Nikolaevi\u010d Lebedev e Sergej Alekseevi\u010d \u010caplygin, rassegnarono le dimissioni come protesta contro l'occupazione del campus da parte di truppe armate.\nDopo la rivoluzione d'ottobre, l'universit\u00e0 venne aperta anche ai figli dei proletari e dei contadini. Nel 1919 fu istituita un'apposita struttura per la formazione dei proletari, allo scopo di permettere loro di passare gli esami di ammissione.\nNel 1940, l'universit\u00e0 fu intitolata al suo fondatore Michail Lomonosov.\nDurante la seconda guerra mondiale, gruppi di studenti e professori si arruolarono volontari nell'esercito, ed una divisione formata da studenti dell'universit\u00e0 combatt\u00e9 eroicamente per la difesa di Mosca. Poich\u00e9 il rischio di una presa della capitale da parte dei tedeschi era notevole, professori, studenti ed impiegati dell'universit\u00e0 furono evacuati prima a A\u015fgabat, in Turkmenistan, poi a Sverdlovsk. L'universit\u00e0 torn\u00f2 a Mosca solo nel 1943, quando le truppe tedesche furono allontanate a sufficienza dalla citt\u00e0.\nNel corso della guerra, l'universit\u00e0 continu\u00f2 comunque a formare oltre 3.000 studenti, e non interruppe le ricerche scientifiche.\nNel dopoguerra vennero incrementati i fondi a disposizione dell'universit\u00e0 e tra il 1948 e il 1953 fu costruito un nuovo complesso universitario a Vorob'\u00ebvy gory sotto la direzione dell'architetto Lev Rudnev, al quale nel 1949 venne assegnato il Premio Stalin per la progettazione dell'edificio principale. Il nuovo campus era dotato di aule e di laboratori equipaggiati con i migliori strumenti disponibili all'epoca.\nDopo il 1991 sono state fondate nove nuove facolt\u00e0. Dal 1992 l'universit\u00e0 \u00e8 finanziata direttamente dal bilancio dello Stato, e quindi non dipende pi\u00f9 neppure finanziariamente dal ministero dell'educazione. Nel 1999 si stacc\u00f2 dall'universit\u00e0 l'Istituto Pushkin.\nIl campus.\nNel secondo dopoguerra, Stalin ordin\u00f2 la costruzione di sette torri, le cosiddette Sette Sorelle attorno a Mosca. La pi\u00f9 alta di tali costruzioni (240\u00a0m, per 36 piani) fu adibita a sede principale dell'universit\u00e0.\nLa torre dell'universit\u00e0 era, al tempo della sua costruzione, la pi\u00f9 alta costruzione al mondo fuori dall'area di New York, e rest\u00f2 il pi\u00f9 alto edificio d'Europa sino al 1988.\nL'edificio contiene oltre 5.000 stanze, affacciate su circa 33\u00a0km di corridoi. Ospita, tra l'altro, un teatro, una sala per concerti, un museo, molti servizi dell'amministrazione, una biblioteca, una piscina, una stazione di polizia, un ufficio postale, una lavanderia e una banca.\nIl campus di Vorob'\u00ebvy gory \u00e8 stato nel tempo ingrandito, e vi sono stati costruiti vari impianti sportivi, tra cui l'unico campo da baseball esistente in Russia. Un nuovo edificio \u00e8 stato costruito di recente per ospitare la biblioteca, che \u00e8 la prima biblioteca russa per numero di volumi.\nLo storico edificio di via Mochovaja ospita oggi le facolt\u00e0 di giornalismo e psicologia, oltre all'istituto di studi asiatici ed africani."}
{"id": "1262643", "revid": "36426", "url": "https://it.wikipedia.org/wiki?curid=1262643", "title": "Piazza San Matteo (Genova)", "text": ""}
{"id": "1262644", "revid": "1305772", "url": "https://it.wikipedia.org/wiki?curid=1262644", "title": "Corduroy", "text": "Corduroy \u00e8 l'ottava traccia di Vitalogy, album dei Pearl Jam del 1994. Nonostante non fosse stata pubblicata come singolo, la canzone raggiunse il tredicesimo posto della \"Billboard Modern Rock Tracks chart\". Fu inclusa nella tracklist del greatest hits .\nIl brano.\n\"Corduroy\" comincia con un potente riff suonato come un arpeggio di cui le prime due note sono di un power chord. La canzone decolla, procedendo con una struttura strofa-ritornello-strofa-ritornello-ponte-ritornello-strofa. Sebbene non rivoluzionaria, la struttura della canzone non \u00e8 completamente normale, infatti quasi nessun verso \u00e8 ripetuto (anche nel ritornello) e la dissolvenza della canzone comincia dopo una strofa, piuttosto che una tradizionale fine della canzone dopo il terzo ritornello.\nLa canzone \u00e8 divenuta una delle pi\u00f9 eseguite dal vivo, sebbene viene proposta con un ritmo pi\u00f9 veloce. Alcune performance sono precedute da una breve improvvisazione sulla canzone dei Pink Floyd \"Interstellar Overdrive\". Performance dal vivo di \"Corduroy\" sono disponibili su \"Live on Two Legs\" e \"Live at the Gorge 05/06\". Disponibile anche su due DVD della band, \"Touring Band 2000\" e \"Live at the Showbox\", oltre che nel DVD \"Immagine in cornice\", uscito nel 2007.\nSignificato del testo.\nIl contenuto del testo pu\u00f2 essere interpretato in molteplici modi, ma una teoria comune dice che riguardi il peso e le pressioni della popolarit\u00e0. In una intervista Eddie Vedder dichiar\u00f2:\nRiguardo al titolo della canzone, Vedder dichiar\u00f2:"}
{"id": "1262647", "revid": "174925", "url": "https://it.wikipedia.org/wiki?curid=1262647", "title": "Teorema della mappa di Riemann", "text": "In matematica, e pi\u00f9 precisamente in analisi complessa, il teorema della mappa di Riemann \u00e8 un risultato importante riguardante alcuni insiemi aperti del piano complesso, che collega l'analisi complessa alla topologia.\nIl teorema \u00e8 un ingrediente fondamentale della dimostrazione del pi\u00f9 generale teorema di uniformizzazione di Riemann.\nEnunciato.\nSia formula_1 il disco aperto del piano complesso di raggio unitario\nIl teorema della mappa di Riemann asserisce il fatto seguente.\nOgni insieme aperto semplicemente connesso formula_3 del piano complesso formula_4, distinto da formula_4, \u00e8 biolomorfo al disco aperto formula_1.\nGeneralit\u00e0 dell'enunciato.\nNessuna ipotesi sul bordo.\nIl fattore pi\u00f9 sorprendente di questo enunciato \u00e8 la sua ampia generalit\u00e0. L'ipotesi di semplice connessione informalmente asserisce che l'aperto \"non contiene buchi\". Nessuna ulteriore ipotesi \u00e8 fatta per\u00f2 sull'insieme, che ad esempio non deve essere necessariamente la parte interna di un dominio con bordo regolare. Il teorema \u00e8 quindi valido ad esempio se formula_3 \u00e8 la parte interna di una ellisse (che ha bordo regolare), di un quadrato (che ha bordo regolare solo a tratti), oppure di un oggetto pi\u00f9 complesso, come il fiocco di Koch (il cui bordo non \u00e8 una curva, ma un pi\u00f9 complicato frattale).\nIl piano complesso \u00e8 escluso.\nIl caso in cui formula_3 \u00e8 il piano complesso \u00e8 escluso dall'enunciato: infatti il piano complesso ed il disco aperto non sono biolomorfi (bench\u00e9 siano omeomorfi). Questo perch\u00e9 un biolomorfismo fornirebbe una funzione intera limitata ma non costante, contraddicendo il teorema di Liouville.\nConseguenze topologiche.\nL'enunciato ha una conseguenza topologica importante e di non ovvia dimostrazione: ogni sottoinsieme aperto semplicemente connesso del piano \u00e8 omeomorfo al disco aperto."}
{"id": "1262650", "revid": "287204", "url": "https://it.wikipedia.org/wiki?curid=1262650", "title": "Forst", "text": ""}
{"id": "1262651", "revid": "212348", "url": "https://it.wikipedia.org/wiki?curid=1262651", "title": "John Chadwick", "text": "Biografia.\nNacque a Londra e studi\u00f2 alla St Paul's School e al Corpus Christi College dell'Universit\u00e0 di Cambridge. Serv\u00ec anche come ufficiale dei corpi speciali della Royal Navy durante la Seconda guerra mondiale.\nA guerra finita si spos\u00f2 e nel 1947 gli nacque l'unico figlio. Entr\u00f2 quindi nello staff dell\"'Oxford Classical Dictionary\", prima di iniziare nel 1952 l'attivit\u00e0 di docenza a Cambridge.\nRisale proprio a quell'anno l'inizio della sua collaborazione con Ventris nella progressiva decifrazione della scrittura nota come Lineare B, collaborazione che, nel 1953, dar\u00e0 luogo all'inserimento, nel \"Journal of Hellenic Studies\", di un primo e controverso scritto: \"Evidence for Greek Dialect in the Mycenaean Archives\". In esso i due autori difendevano l'originaria e geniale intuizione di Ventris secondo la quale, quello che Arthur Evans aveva chiamato \"minoico\" e che si celava dietro quella scrittura - fosse non un'altra lingua mediterranea ma una forma di greco arcaico in alfabeto sillabico.\nA questo scritto fece seguire \"Documents in Mycenean Greek\" del 1956, il primo \"corpus\" di tavolette decifrate.\nDopo la tragica morte occorsa nel 1956 a Ventris, Chadwick divenne il caposcuola della ricerca sulla lineare B, argomento che egli tratt\u00f2 anche in un testo divulgativo dal titolo \"The Decipherment of Linear B\" nel 1958 e su cui, nel 1978, produsse una revisione dell'articolo \"Documents in Mycenean Greek\".\nAbbandonato nel 1984 l'insegnamento, divenne \"Perceval Maitland Laurence Reader\" in Letterature classiche a Cambridge. Continu\u00f2 i suoi studi fino alla morte, svolgendo attivit\u00e0 quale membro di numerose e prestigiose associazioni culturali internazionali e scrivendo molti articoli sia divulgativi che accademici.\nNel 1997 l'Accademia Nazionale dei Lincei gli confer\u00ec il Premio Internazionale Feltrinelli per la Linguistica."}
{"id": "1262653", "revid": "306856", "url": "https://it.wikipedia.org/wiki?curid=1262653", "title": "Vangelo di Bartolomeo", "text": " \nIl Vangelo di Bartolomeo o Questioni di Bartolomeo \u00e8 un vangelo apocrifo con attribuzione pseudoepigrafa a Bartolomeo, apostolo. Datato probabilmente al III-IV secolo, \u00e8 scritto in greco, con varianti nelle versioni pervenuteci in latino, paleoslavo, copto.\nContiene cinque sezioni eterogenee: "}
{"id": "1262654", "revid": "75435", "url": "https://it.wikipedia.org/wiki?curid=1262654", "title": "Questioni di Bartolomeo", "text": ""}
{"id": "1262665", "revid": "36426", "url": "https://it.wikipedia.org/wiki?curid=1262665", "title": "Piazza della Frutta (Padova)", "text": ""}
{"id": "1262666", "revid": "702184", "url": "https://it.wikipedia.org/wiki?curid=1262666", "title": "Henri Ellenberger", "text": "\u00c8 considerato il pi\u00f9 importante storiografo della psichiatria del Novecento.\nBiografia.\nNacque in Rhodesia (all'epoca colonia inglese) da una famiglia di missionari francesi di origini svizzere.\nCambi\u00f2 pi\u00f9 volte la propria nazionalit\u00e0 (francese, svizzera, canadese), per vicissitudini storico-politiche e burocratiche.\nDopo gli studi medici e psichiatrici a Strasburgo, si trasferisce a Parigi, dove inizia a lavorare come psichiatra.\nSvolse un'analisi didattica con Oskar Pfister tra il 1949 ed il 1952, ma non complet\u00f2 il percorso formativo psicoanalitico.\nAll'inizio degli anni cinquanta inizia ad approfondire i temi della storia della psichiatria, in particolare di quella ad orientamento psicodinamico. Le sue competenze linguistiche (parlava correntemente inglese, francese e tedesco) e l'accesso diretto a molti archivi europei gli permettono di raccogliere ed analizzare molte fonti primarie, spesso trascurate nelle storiografie dell'epoca.\nSi trasferisce quindi negli Stati Uniti, dove conosce Karl Menninger, e nel 1953 inizia ad insegnare presso la \"Menninger School of Psychiatry\" di Topeka, nel Kansas.\nDopo pochi anni, per le difficolt\u00e0 create alla moglie (di origini russe) dal difficile clima politico della guerra fredda e del Maccartismo, decide di trasferirsi in Canada, dove nel 1959 ottiene la cattedra di Criminologia alla McGill University. Nel 1962 diviene Professore di Psichiatria e Criminologia presso l'Universit\u00e0 di Montr\u00e9al.\nRimarr\u00e0 quindi in Qu\u00e9bec fino alla morte, avvenuta nel 1993.\n\"La scoperta dell'inconscio\".\nCome psichiatra, Ellenberger port\u00f2 importanti contributi sia alla psichiatria transculturale che alla vittimologia, di cui fu uno dei fondatori storici.\nEllenberger \u00e8 per\u00f2 principalmente ricordato per il suo monumentale studio della storia della psichiatria dinamica, sintesi di uno sforzo di ricerca e sintesi ventennale: l'opera \"The Discovery of the Unconscious\", pubblicato nel 1970. Il testo, che in quasi mille pagine analizza dettagliatamente - sulla base di centinaia di fonti primarie e migliaia di note bibliografiche - lo sviluppo storico della psichiatria dinamica tra il XVIII ed il XX secolo, \u00e8 attualmente considerato l'opera fondativa e di riferimento per tutta la storiografia psichiatrica della seconda met\u00e0 del XX secolo, ed una delle pi\u00f9 importanti ricerche esistenti sulle origini e lo sviluppo della psicoanalisi, della psichiatria clinica e degli studi sull'inconscio.\nIl testo ebbe subito un'enorme risonanza internazionale in ambito accademico, e permise una rianalisi senza precedenti di molti degli assunti della storiografia psicologica e psichiatrica classica.\n\u00c8 infatti sull'opera di Ellenberger che si sono basate molte delle revisioni successive della storia dello sviluppo dei concetti psicoanalitici, della valutazione della pratica clinica di Sigmund Freud, dell'originalit\u00e0 ed importanza teorica dei contributi di Carl Gustav Jung, delle anticipazioni teoriche di Pierre Janet.\nA quasi cinquant\u2019anni dalla sua pubblicazione, \"The Discovery of the Unconscious\" \u00e8 ancora considerata uno dei principali modelli della ricerca storico-scientifica di settore."}
{"id": "1262670", "revid": "36426", "url": "https://it.wikipedia.org/wiki?curid=1262670", "title": "Piazza Maggiore (Bologna)", "text": ""}
{"id": "1262673", "revid": "767487", "url": "https://it.wikipedia.org/wiki?curid=1262673", "title": "Coppa Italia di calcio da tavolo 1979", "text": "La terza Coppa Italia di calcio da tavolo venne organizzata dalla F.I.C.M.S. a Reggio Calabria il 28 novembre 1979. La competizione si articol\u00f2 su una selezione regionale delle squadre, le vincitrici di ogni regione accedevano ad un raggruppamento interregionale con criterio geografico (Nord, Centro e Sud). La vincitrice di ogni raggruppamento si qualific\u00f2 per la finale \"a tre\". I singoli \"match\" si svolsero tra 3 giocatori per ciascuna squadra che, in tre turni di gioco, si incontrarono tra loro per un totale di 9 partite. Ad ogni singola vittoria vennero attribuiti 2 punti, al pareggio 1, alla sconfitta 0."}
{"id": "1262674", "revid": "78273", "url": "https://it.wikipedia.org/wiki?curid=1262674", "title": "Arancini di riso", "text": ""}
{"id": "1262686", "revid": "33689", "url": "https://it.wikipedia.org/wiki?curid=1262686", "title": "Quinto Tineio Sacerdote", "text": "Sacerdote proveniva da una nobile famiglia, probabilmente originaria di \"Volaterrae\", in Etruria. Era figlio di Quinto Tineio Sacerdote Clemente, che era stato console nel 158; i consoli dell'anno 182 e 195, rispettivamente Quinto Tineio Rufo e Quinto Tineio Clemente, erano suoi fratelli.\nNel 192 Sacerdote divenne console suffetto; nel 198/199 divenne proconsole di \"Bithynia et Pontus\", mentre in seguito, sempre durante il regno di Settimio Severo, ottenne il proconsolato d'Asia. Nel 219 ebbe l'onore del consolato ordinario assieme all'imperatore Eliogabalo."}
{"id": "1262689", "revid": "36426", "url": "https://it.wikipedia.org/wiki?curid=1262689", "title": "Piazza Aurelio Saffi (Forl\u00ec)", "text": ""}
{"id": "1262691", "revid": "767487", "url": "https://it.wikipedia.org/wiki?curid=1262691", "title": "Waking Up with the House on Fire", "text": "Waking Up with the House on Fire, pubblicato nel 1984, su etichetta Virgin Records, \u00e8 il terzo album del gruppo musicale britannico pop rock / reggae / new wave dei Culture Club, maggiormente attivi nel corso degli anni ottanta, guidati dal leader androgino Boy George, capostipite dei cosiddetti gender benders, ben noti in quel decennio.\nLe aspettative.\nReduci del successo del precedente long playing, \"Colour by Numbers\" (quasi 5.000.000 di copie vendute in tutto il mondo) e del singolo pigliatutto \"Karma Chameleon\" (4 settimane al Numero 1 negli USA e 6 settimane al primo posto nel Regno Unito, vendendo soltanto l\u00ec 1.100.000 copie, il singolo pi\u00f9 venduto del 1983 e uno dei pi\u00f9 venduti - oltre che dei pi\u00f9 citati - di tutti i tempi), i Culture Club si trovarono a dover affrontare l'onerosa sfida del terzo album.\nAnche il lavoro di debutto, \"Kissing to Be Clever\", aveva riscosso una grande popolarit\u00e0, con l'altra Numero 1 storica del gruppo, la ballata reggae \"Do You Really Want to Hurt Me\", e primo 33 giri, dopo l'esordio dei Beatles, a piazzare tre singoli, tutti tratti dal primo album, nella Classifica Americana dei Billboard Hot 100. Era naturale quindi che le aspettative fossero spropositate: da una parte, la casa discografica, la Virgin, faceva pressione sul gruppo, affinch\u00e9 facesse uscire rapidamente un s\u00e9guito all'album precedente, prima che gli echi del successo di \"Colour by Numbers\" si spegnessero definitivamente, dall'altra, la band cominciava ad essere stanca, dopo due anni trascorsi ininterrottamente in tour e in sala.\nBoy George non nascose di aver registrato le tracce vocali per la maggior parte del disco senza averne assolutamente voglia (la sua storia segreta con il batterista Jon Moss stava iniziando a trapelare e di conseguenza a vacillare, a causa dell'imbarazzo palese di Moss), e le basi furono realizzate con altrettanta fretta, delegando ai computer quello che non si aveva il tempo o il desiderio di suonare con strumenti veri, che era stata invece la forza trainante dietro \"Colour by Numbers\" (cos\u00ec come la voce di Helen Terry, qui notevolmente ridimensionata, a causa di un malinteso col resto del gruppo, sia nel personaggio - scompare la foto all'interno del disco - che nell'interprete - non \u00e8 pi\u00f9 l'unica \u00abfemale vocalist\u00bb - 'voce femminile' - dell'album, ma deve condividere il suo ruolo con varie altre coriste, anche e soprattutto dal vivo).\nIl disco: la musica, i testi e il tema di fondo.\nIl risultato \u00e8 un disco dai suoni poco definiti, dalle melodie sfuggenti e dai testi pi\u00f9 contorti del solito. Basta scorrere i titoli dei dieci brani originari con un colpo d'occhio per accorgersi che il titolo stesso dell'album (\u00abSvegliarsi con la casa in fiamme\u00bb), con l'elemento del fuoco, che in inglese ha anche un senso positivo, non fa di certo riferimento alla sua energia creatrice, ma al furore distruttivo delle sue fiamme. Letti in retrospettiva, i testi sembrano descrivere il rapporto di Jon e di George, che n\u00e9 pi\u00f9 \u00abbaciano per essere furbi o intelligenti\u00bb ('kissing to be clever'), n\u00e9 \u00abcolorano coi numeri\u00bb ('colour by numbers'): siamo arrivati ormai al momento del triste \u00abrisveglio in una casa in fiamme\u00bb ('waking up with the house on fire', appunto). \u00c8 difficile trovare un elemento positivo, neanche scendendo al livello dei singoli brani: \u00abuomo pericoloso\u00bb (\"Dangerous Man\"), \u00abcanto di guerra\u00bb (\"The War Song\"), \u00absfortuna\u00bb (\"Unfortunate Thing\"), \u00abl'ora del delitto\u00bb (\"Crime Time\"), e cos\u00ec via. Il disco sembra davvero raccontare se stesso nel titolo dell'unica ballata, \"Mistake No. 3\" (\u00abl'errore numero tre\u00bb, appunto, la terza fatica discografica), che risalta in un mare di \"uptempo\" sballati (l'album passer\u00e0 alla storia per la stranezza dei suoi \"middle\", a prima vista tentativi sperimentali, ad un'analisi pi\u00f9 approfondita veloci soluzioni computerizzate, su cui la voce s'innesta sfuggente, senza riuscire a fare da collante).\nForse, l'elemento positivo \u00e8 da trovare proprio nella storia che, nonostante tutto, George riesce a raccontare, nella sua tipica incoerente coerenza. Dopo aver chiarito, infatti, che si tratta del terzo errore (anche se il testo, in realt\u00e0, \u00e8 pi\u00f9 amaramente autobiografico di quanto faciliterebbe invece liquidarlo come una mera descrizione dello status commerciale dell'album: l'errore numero tre sembra essere infatti la creatura che nasce dalle due persone che la mettono al mondo, e George \u00e8, tra l'altro, anche il terzo figlio...), girando il vinile, la storia porta a tentare \u00abun tuffo\u00bb (\"The Dive\"), che se non ci fosse l'allegro ritornello, sarebbe piuttosto un naufragio. E via poi con il triste rimpianto del secondo singolo, \"The Medal Song\", con il ritornello forse pi\u00f9 triste di tutti quelli commercializzati con successo dal gruppo (\u00abla vita non sar\u00e0 mai pi\u00f9 la stessa, con la mia rabbia, il mio dolore, le mie paure, riuscir\u00f2 ad ottenere un'altra medaglia da mostrare?\u00bb), e non \u00e8 un caso che il 45 giri costituisca il primo flop del gruppo, dopo il primo successo ottenuto con \"Do You Really Want to Hurt Me\".\n\"The War Song\" aveva dato a tutto l'entourage un falso senso di sicurezza, raggiungendo il Numero 2 della Classifica Britannica dei singoli, ma l'album, dopo i primi frenetici giorni, esauritesi le prenotazioni effettuate prima dell'uscita, dopo che il senso di attesa e aspettativa si era allentato, aveva iniziato a vendere sempre meno; anche il tour gi\u00e0 vacillava, partito troppo presto, non riusciva a fare il tutto esaurito, per il fatto che nessuno conosceva ancora i brani (soprattutto negli USA).\nAlla stampa, sempre stata un'amica/nemica acerrima del poliedrico leader dei Culture Club, quella stampa che li seppe portare al successo con la stessa velocit\u00e0 con cui volle poi distruggerli, quella stampa che cercava di fare luce sulla storia segreta dei due compagni di gruppo, proprio a quella stessa stampa \u00e8 dedicata \"Mannequin\", \u00abdedicata a tutti quei giornalisti che mi hanno definito un idiota\u00bb, dice Boy George in un'introduzione all'esecuzione dal vivo del brano, visionabile su YouTube, aggiungendo anche, con la sua solita tagliente ironia \u00abposso anche essere un idiota, ma sono un idiota con stile\u00bb. Con la sua piacevole melodia (anche se triste, come il testo: \u00ablui \u00e8 il \"mannequin\" dei tuoi sogni, l'hai rinnegato - io non posso che darti me stesso, ma quel che vuoi vedere tu non \u00e8 questo\u00bb) e con dei cori accattivanti (nelle cui parti pi\u00f9 gravi si riconosce la voce nera del bassista Mikey Craig), il disco si avvia alla sua conclusione, proprio quando sembra affiorare una forma pi\u00f9 equilibrata e di senso finalmente compiuto.\nMa le troppe pressioni, le troppe aspettative e i troppi interessi, non a caso fanno terminare il lavoro con un altro brano profetico; neanche il tempo di dire \u00abSalve!\u00bb, che gi\u00e0 bisogna dire \u00abAddio...\u00bb, e \"Hello Goodbye\" chiude cos\u00ec un disco strano e raffazzonato, senza neanche forse arrivare pi\u00f9 alle orecchie di chi l'aveva messo sul piatto mezz'ora prima, che forse ha smesso di ascoltare sulla confusione ritmica di \"The Dive\" (canzone che, tra l'altro, pi\u00f9 che approssimativa sul vinile, d\u00e0 il meglio di s\u00e9 proprio nell'esecuzione \"live\", anche questa reperibile su YouTube), cercando di capire cosa fossero mai quei suoni strani, che non potevano uscire dalle menti di chi, solo qualche mese prima, intonava \"It's a Miracle\", \u00ab\u00e8 un miracolo\u00bb, in un'esplosione di gioia incontenibile e condivisa dal mondo intero.\nForse, come Boy George e Jon Moss stessi diranno in s\u00e9guito, la colpa principale dell'album \u00e8 stata quella di voler sperimentare anzitempo coi computer, in un periodo in cui di musica elettronica ce n'era gi\u00e0 fin troppa, e da parte di una band che, brava a suonare strumenti veri, suo punto di forza, di quella freddezza precisa e spietata non aveva affatto bisogno. \u00c8 incredibile infatti osservare la differenza che c'\u00e8 quando si ascolta qualche rara \"performance\" \"live\" dei brani migliori del long playing del 1984. Si provi ad ascoltare la citata \"Mannequin\", con la voce di George che, impeccabile, sembra quasi un disco, l'ironia con cui snobba la stampa e continua dritto per la sua strada, oppure la splendida prova del \"soundcheck\" in \"The Dive\", rara esibizione che ogni tanto appare in rete, per poi s\u00f9bito scomparire per problemi di diritti d'autore, dove si perde tutta l'aritmia della versione in studio ed emerge quasi un remix, un'\u00abextended version\u00bb elettronica, suonata dal vivo, con strumenti veri, con cori che sembrano campionati, ma sono invece umani, e il basso che si rif\u00e0 della pessima figura rimediata, suonando quasi finto, in apertura del secondo lato.\nI lati B e le bonus tracks.\nQuattro furono i lati B pubblicati sul retro dei primi due singoli estratti dal terzo album di studio dei Culture Club, dei quali soltanto uno \u00e8 veramente inedito e solo due sono poi stati ripubblicati, come bonus tracks, nella ristampa digitale del long playing nel 2003 (vedi 'Tracce').\nGli adattamenti in lingua straniera di \"The War Song\".\nInnanzitutto, ci sono le tre versioni in lingua straniera del primo singolo, \"The War Song\", rispettivamente in spagnolo (\"La canci\u00f3n de guerra\", unica delle tre a comparire nella ristampa in CD), in francese (\"La chanson de guerre\") e in tedesco (\"Der Kriegsgesang\"). Oltre a essere degli inediti soltanto parziali, dato che si tratta di traduzioni adattate all'originale, le tre edizioni esterofone si limitano a tradurre ritmicamente il solo ritornello, mantenendo comunque sia le strofe che il \"middle\" nell'originale inglese.\n\"Don't Go Down That Street\", lato B di \"The Medal Song\" e singolo in Giappone.\nPi\u00f9 interessante, invece, l'unica vera inedita, intitolata \"Don't Go Down Down That Street\", un lunghissimo brano, abbastanza sperimentale per un gruppo con dichiarate velleit\u00e0 di classifica come i Culture Club, costruito soltanto su poche inquietanti parole (si allude a uno stupro), un parlato in giapponese, realizzato dall'amica nipponica di Boy George, Miko (nome parlante che allude all'omonima tradizione giapponese), e un coinvolgente giro di basso, a cui viene lasciata quasi tutta l'estesa parte finale strumentale. Il ritornello, costituito dal solo titolo ripetuto tre volte, \u00e8 in pieno stile Culture Club (basti riascoltare i riff di \"Church of the Poison Mind\" e \"Miss Me Blind\", per fare due soli esempi illustri) e la melodia in generale \u00e8 piuttosto orecchiabile.\nNon stupisce quindi che il pezzo, pubblicato come lato B del secondo singolo, \"The Medal Song\", sia uscito anche come singolo indipendente in Giappone, analogamente a quanto era successo con \"Mystery Boy\" l'anno prima, diventando cos\u00ec il secondo lato B inedito, la seconda traccia non inserita su nessun album (fino al 2003) a venire scelta come singolo indipendente da pubblicare nel paese del Sol Levante, dove Boy George \u00e8 un vero e proprio mito (\u00e8 proprio l\u00ec infatti che oser\u00e0 la sua maggiore trasgressione dell'epoca: apparire a un concerto in un pomposo abito da sposa, rigorosamente bianco!).\nPezzo molto amato dai fans e altrettanto apprezzato dalla critica, \"Don't Go Down That Street\" non comparir\u00e0 sull'album del 1984 fino alla ristampa digitale del 2003, assieme alla versione spagnola di \"The War Song\" e ad altri due brani che provengono invece dalla colonna sonora del film \"Electric Dreams\" del 1985.\n\"Love Is Love\" e \"The Dream\", i due brani dalla colonna sonora di \"Electric Dreams\".\nLa romantica ballata \"Love Is Love\" e l'acustica \"The Dream\", i due pezzi tratti dal film \"Electric Dreams\", hanno conosciuto due destini piuttosto diversi.\n\"Love Is Love\" fu pubblicato come singolo indipendente (anche se non nel Regno Unito) ed inserito nella prima raccolta ufficiale della band, \"This Time - The First Four Years\" (l'album pi\u00f9 venduto dei Culture Club in Italia, numero 10 in classifica), diventando cos\u00ec uno dei brani pi\u00f9 amati dal pubblico (soprattutto quello giapponese e ancora di pi\u00f9 quello italiano, che assedi\u00f2 il gruppo durante la serata dell'esibizione live del brano, all'allora popolare manifestazione estiva \"St. Vincent - Un disco per l'estate\", rischiando seriamente di comprometterne l'incolumit\u00e0, oltre che la riuscita dello show).\n\"The Dream\" rimase invece relegata all'interno del film, pur con una parte di rilievo, dato che le viene dedicato un intero video, staccato dalla trama, ma inserito, senza soluzione di continuit\u00e0, al suo interno, di cui \u00e8 la protagonista assoluta, oltre all'inclusione sul disco della colonna sonora di \"Electric Dreams\", che, ovviamente contenente \"Love Is Love\", comprendeva anche un brano di Helen Terry, \"Now You're Mine\", interpretato con Giorgio Moroder, il genio dell'elettronica dietro il progetto. Il film non fu un vero e proprio campione di incassi, e fino alla pubblicazione di un \"The Best of Culture Club\", circa 10 anni dopo (poi regolarmente ristampato, con cadenza regolare e copertine sempre diverse), \"The Dream\" verr\u00e0 praticamente dimenticata, fino al suo inserimento nella ristampa in compact disc del 2003.\nDifferenze cronologiche e autoriali.\nUn'altra distinzione, di tipo cronologico, va fatta tra le quattro bonus tracks inserite sul terzo album di studio dei Culture Club, nella sua ristampa digitale del 2003: mentre le B-sides dei due singoli furono pubblicate nel 1984, i due brani nella colonna sonora di \"Electric Dreams\" furono commercializzati soltanto nel 1985.\nUn'ultima precisazione va fatta riguardo agli autori dei due brani tratti dal film: nonostante sia \"Love Is Love\" che \"The Dream\" siano passati, all'epoca, per pezzi scritti ad otto mani, in realt\u00e0 furono soltanto Boy George e il chitarrista/tastierista dei Culture Club, Roy Hay, vera anima musicale del gruppo, a comporli (nello stesso periodo in cui composero anche quattro brani inediti, affidati alla loro corista d'eccezione, tra cui i due singoli \"Love Lies Lost\" e \"Come On and Find Me\", che divennero due successi minori per la Terry). Le royalties furono comunque divise per quattro (come racconta George nella sua autobiografia del 1995, \"Take It Like a Man\"), come per tutte le altre tracce dell'album.\n\"Clone War\", l'undicesimo brano mai registrato.\nQuando l'album era ancora in fase di lavorazione, e il titolo era il provvisorio Waking Up in a Burning House (che compare ancora in alcune copie del maxi singolo 12\" di \"The War Song\", vere rarit\u00e0 per collezionisti - il titolo ha comunque lo stesso significato di quello attuale: \u00absvegliarsi in una casa che brucia\u00bb), fu scritta una traccia che pass\u00f2 alla storia, nonostante non venne mai incisa: si tratta di \"Clone War\", letteralmente \u00abla guerra dei cloni\u00bb. Avente come tema quello del doppio, della contrapposizione tra originale e copia, \u00e8 pi\u00f9 facile leggerne per intero il brevissimo testo (pubblicato nella pagina Web \"Lyrically Speaking\" - vedi in 'Collegamenti esterni'), piuttosto che tentare di farne una parafrasi o di darne un'approssimativa interpretazione, per comprendere appieno la filosofia di \"Clone War\" (tra l'altro spiegata dallo stesso George, mentre ne snocciola il minimalissimo, ma efficace testo)."}
{"id": "1262694", "revid": "36426", "url": "https://it.wikipedia.org/wiki?curid=1262694", "title": "Piazza San Carlo (Torino)", "text": ""}
{"id": "1262702", "revid": "767487", "url": "https://it.wikipedia.org/wiki?curid=1262702", "title": "Coppa Italia di calcio da tavolo 1983", "text": "La settima Coppa Italia di calcio da tavolo venne organizzata dalla F.I.C.M.S. ad Alassio il 3 e 4 dicembre 1983. La competizione si articol\u00f2 su una selezione regionale delle squadre, le vincitrici di ogni regione accedevano ad un raggruppamento interregionale con criterio geografico (Nord-Ovest, Nord-Est, Centro e Sud). La vincitrice di ogni raggruppamento si qualific\u00f2 per la \"Final-Four\". I singoli \"match\" si svolsero fra 3 giocatori per ciascuna squadra che, in tre turni di gioco, si incontrarono tra loro per un totale di 9 partite. Ad ogni singola vittoria vennero attribuiti 2 punti, al pareggio 1, alla sconfitta 0. Quest'edizione fu l'ultima organizzata dalla F. I.C.M.S., che abbandon\u00f2 la formula della \"Coppa Italia\" per quella del \"Campionato Italiano a Squadre\", il trofeo fu definitivamente assegnato al S.C. Diavoli Milano che se lo aggiudic\u00f2 per la seconda volta. La pausa per la manifestazione dur\u00f2 fino al 1996."}
{"id": "1262703", "revid": "184755", "url": "https://it.wikipedia.org/wiki?curid=1262703", "title": "Programma contenitore", "text": "Con programma contenitore si intende un programma televisivo o radiofonico costituito da diversi segmenti di spettacolo, informazione, sport, cultura o altro. Definito anche multi-genere, nasce come evoluzione del variet\u00e0 integrato da elementi di genere diverso (informazione giornalistica, interviste o altro) e pu\u00f2 avere una durata anche molto lunga. Il termine indica anche una trasmissione pensata per \"contenere\" altri programmi, anche di generi diversi, presentando o meno una conduzione o altri elementi di un programma autonomo."}
{"id": "1262704", "revid": "599013", "url": "https://it.wikipedia.org/wiki?curid=1262704", "title": "Happiness in Slavery", "text": "Happiness in Slavery \u00e8 una canzone dei Nine Inch Nails, presente nell'EP Broken, e pubblicata come singolo nel novembre 1992.\nI Nine Inch Nails vinsero un Grammy Award nel 1995 (nella categoria Best Metal Performance), grazie a questa canzone eseguita a Woodstock '94.\nIl video della canzone, particolarmente cruento, fu subito censurato. Il protagonista \u00e8 Bob Flanagan, noto personaggio statunitense, che prima si spoglia completamente, poi si fa torturare da una macchina che lo macella e gli strappa gli organi.\nContemporaneamente, Trent Reznor assiste alla scena da dentro una gabbia, ma alla fine va anche lui dentro la stanza della tortura."}
{"id": "1262706", "revid": "161374", "url": "https://it.wikipedia.org/wiki?curid=1262706", "title": "San Giovanni Theristi", "text": ""}
{"id": "1262712", "revid": "125638080", "url": "https://it.wikipedia.org/wiki?curid=1262712", "title": "Paper Mario", "text": "Paper Mario, conosciuto in Giappone come , \u00e8 un videogioco di ruolo sviluppato da Intelligent Systems e pubblicato da Nintendo per la console Nintendo 64. \u00c8 stato dapprima pubblicato in Giappone l'11 agosto del 2000, nel Nord America il 5 febbraio del 2001, e in Europa il 5 ottobre del 2001. \"Paper Mario\" \u00e8 uscito di nuovo per la Virtual Console del Wii nel 2007 e Wii U nel 2015.\n\"Paper Mario\", ambientato nel Regno dei Funghi, ha come protagonista Mario che cerca di salvare la Principessa Peach da Bowser. Per farlo, deve individuare sette \"Star Spirits\" (Spiriti Stella) per annullare gli effetti dello \"Star Rod\" (Scettro delle Stelle) che, rubato da Bowser, gli garantisce l'invincibilit\u00e0. Il giocatore controlla Mario e una serie di partner per affrontare le avversit\u00e0 e sconfiggere i nemici in un sistema di combattimento a turni. Nelle battaglie il giocatore pu\u00f2 influenzare l'efficacia dei suoi attacchi dando particolari input col controller detti \"action command\" (comandi d'azione).\n\u00c8 il primo titolo della serie Paper Mario. Il gioco ha ricevuto reazioni positive dai media, ottenendo un punteggio dell'88% da Game Rankings e del 93% da Metacritic. \u00c8 arrivato al 63\u00ba posto nella classifica dei migliori giochi su una console Nintendo nella lista \"Top 200 Games\" della rivista Nintendo Power del 2006.\nModalit\u00e0 di gioco.\n\"Paper Mario\" unisce i tradizionali elementi degli RPG con i concetti e le caratteristiche della serie di Mario. Per la maggior parte del tempo, il giocatore controlla Mario, che salta e usa il suo martello per superare gli ostacoli disposti sul suo percorso. Molti dei rompicapi e delle avversit\u00e0 sono basate sulle abilit\u00e0 dei partner di Mario, che hanno un'abilit\u00e0 personale richiesta per proseguire nel gioco. Il giocatore accumula partner mentre si muove nelle varie zone del gioco; solo un partner pu\u00f2 accompagnare Mario, anche se il giocatore pu\u00f2 scambiarli in ogni momento. Questi personaggi aiutano Mario anche nelle battaglie a turni, dove i danni che vengono loro inflitti si tramutano in una momentanea paralisi (la cui durata dipende dall'entita del danno), visto che i partner non hanno punti vita (HP) individuali. Gli attacchi sono simili a quelli dei tradizionali RPG, sebbene il giocatore possa influenzare la potenza di una mossa quando attacca o quando si difende premendo un pulsante al momento giusto o facendo altri comandi quando richiesto. Mario e i suoi partner hanno una capacit\u00e0 limitata di fare mosse speciali, visto che esse consumano \"punti fiore\" (FP) quando vengono eseguite. Le statistiche di HP, FP e BP (Badge Point, che indica quante tessere si possono usare per aiutare Mario) possono essere aumentate guadagnando Star Points (Punti Stella, cio\u00e8 i punti esperienza) nei combattimenti per salire di livello. Sullo schermo compare anche un contenitore di Star Energy (Energia delle Stelle), che serve a fare altri tipi di mosse e che aumenta col procedere nel gioco. Il giocatore pu\u00f2 anche trovare dei blocchi nascosti che aumentano di livello i suoi partner (i punti esperienza valgono solo per Mario).\nPer procedere nel gioco \u00e8 necessario interagire con i personaggi non giocanti (PNG), che spesso offrono suggerimenti o dettagli degli eventi successivi della storia. Come in altri RPG, il giocatore pu\u00f2 trovare o comprare oggetti dai PNG per aiutarlo dentro e fuori dai combattimenti. Mario pu\u00f2 ottenere anche delle tessere (\"badge\" nel gioco) che gli danno dei bonus come mosse addizionali o maggiori HP. Ogni tessera consuma un certo numero di BP (Badge Points), quindi Mario ne pu\u00f2 usare una quantit\u00e0 limitata. Si pu\u00f2 giocare nei panni della Principessa Peach in certi punti del gioco come una storia parallela a quella principale. Gli obiettivi e le azioni delle scene con Peach sono spesso basate sul genere stealth.\nTrama.\nIl gioco \u00e8 ambientato nel Regno dei Funghi, e comincia con Mario seduto sul suo divano. Poi, improvvisamente, appare il Paratroopa postino, che consegna a Mario una lettera da parte della Principessa Peach. La principessa lo invita ad una festa al suo castello. Poco dopo il loro arrivo al castello, Bowser lo invade e sconfigge Mario. Presa la rivincita sull'eterno rivale, il re dei Koopa solleva il castello della Principessa Peach grazie alla fortezza che lui ha fatto costruire proprio sotto il castello. Tutto questo \u00e8 stato possibile perch\u00e9 Bowser ha invaso il regno delle Stelle (lo Star Haven) e ha rubato lo scettro delle stelle (lo Star Rod), che esaudisce i desideri delle persone. Mario cerca di liberare tutti e sette gli spiriti delle stelle sulla terra, dove molte localit\u00e0 sono collegate alla citt\u00e0 dei Toad, Toad Town.\nAlla fine Mario riuscir\u00e1 a sconfiggere Bowser e a restituire lo Star Rod agli spiriti delle stelle.\nStoria.\nLa storia del gioco \u00e8 incentrata su Mario che cerca di conquistare i sette spiriti delle stelle (Star Spirits), che sono state rinchiuse in carte da gioco da Bowser e da Kammy Koopa. Il loro potere combinato \u00e8 necessario per contrastare gli effetti dello Star Rod, che rende Bowser invincibile. Una volta che Mario li recupera tutti, lui usa il loro aiuto per sconfiggere Bowser e salvare Peach. La storia viene presentata come un romanzo, con ogni avventura che riguarda il salvataggio di uno Star Spirit come un singolo capitolo. Peach \u00e8 giocabile tra un capitolo e l'altro, dove si allea con una stellina di nome Twink per carpire informazioni vitali per Mario e la sua avventura.\nAlleati.\nMario si allea con otto partner in totale, ognuno dei quali rappresenta un differente tipo di nemico della serie di Mario.\nSviluppo.\n\"Paper Mario\" \u00e8 stato sviluppato da Intelligent Systems. I direttori sono stati Toshitaka Muramatsu, Takahiro Ohgi, e Hironobu Suzuki. Kumiko Takeda e Kaori Aoki hanno scritto la sceneggiatura e Naohiko Aoyama \u00e8 stato il direttore artistico responsabile per lo stile grafico distintivo del gioco. Il gioco all'inizio venne chiamato \"Super Mario RPG 2\", e fu annunciato per la prima volta al Nintendo Space World nel 1997. I critici hanno confrontato i personaggi 2D del gioco con \"PaRappa the Rapper\". Shigeru Miyamoto, che fece consulenze sul progetto, disse che il gioco era stato sviluppato tenendo in mente giocatori alle prime armi e appassionati. Egli aveva precedentemente rivelato all'E3 che circa venti sviluppatori erano coinvolti attivamente nel progetto. \"Paper Mario\" \u00e8 uscito di nuovo per Virtual Console nel 2007; il gioco venne pubblicato anche per iQue. Yuka Tsujiyoko ha composto le musiche del gioco.\nRecensioni.\n\"Paper Mario\" ha ricevuto una reazione positiva dai media. Matt Casamassima di IGN ha apprezzato l'accessibilit\u00e0 del gioco, dicendo che \"serve da perfetto gioco introduttivo per chiunque speri di esplorare il genere\". Nonostante questo, altre recensioni si sono lamentate per i puzzle troppo semplici e per i boss che richiedevano al massimo le strategie di base. Il valore nostalgico del gioco \u00e8 stato lodato, con recensioni che fanno notare il senso di familiarit\u00e0 con la serie di Mario presente nell'ambientazione e nei personaggi.. Il gioco \u00e8 stato spesso comparato al precedente titolo RPG di Mario, \"\". Tom Bramwell di Eurogamer ha giudicato che \"Paper Mario\" \u00e8 molto superiore a \"Legend of the Seven Stars\", mentre IGN ha comparato la semplice trama del gioco con quella del gioco per SNES e RPGFan ha detto che alcune parti della storia di \"Paper Mario\" sono state copiate da esso. RPGFan si chiede anche il motivo del nome \"Paper Mario\", essendoci poche caratteristiche del gioco che fanno riferimento alla carta che giustifichino il nome.\nLa critica ha lodato il mix di elementi RPG e piattaforma. GameSpot ha notato che il sistema delle battaglie \u00e8 \"eccitante e in qualche modo strategico\", e che richiede al giocatore di scoprire i punti deboli del nemico. I \"nuovi\" comandi d'azione sono stati apprezzati in particolare per avere aggiunto originalit\u00e0 ad una formula di battaglia gi\u00e0 usata in molti altri giochi di questo genere. Ci\u00f2 nonostante, lo stesso design dei boss \u00e8 stato criticato per essere \"sdolcinato e generico\", con notevoli eccezioni per alcuni boss originali di \"Paper Mario\". Eurogamer ha notato come \"di tutti i vari personaggi che si incontrano, nessuno \u00e8 meno importante degli altri\", apprezzando l'idea dei personaggi partner e i puzzle a loro correlati. GameSpot ha apprezzato l'uso nel gioco dell'humour e delle side quest, con riferimento al controllo di Peach in particolare.\nLa reazione alla visuale del gioco \u00e8 stata generalmente positiva. IGN ha notato alcuni effetti basati sulla \"carta\" come quando Mario si infila sotto le coperte per dormire, ma si \u00e8 lamentata degli zoom sui personaggi, che rivelano \"una massa di colori poco definita\". Sebbene chi ha scritto le recensioni asserisse che lo stile grafico del romanzo era inizialmente confusionario, molti hanno apprezzato successivamente lo stile, come GameSpot che lo ha descritto come \"estremamente ben fatto\". L'audio \u00e8 stato abbastanza apprezzato, sebbene le critiche lamentassero l'assenza di voci e di effetti sonori particolari per i personaggi. RPGFan fu particolarmente critico con la musica del gioco. Il gioco \u00e8 stato ben accolto anche con l'uscita su Virtual Console, con Lucas M. Thomas di IGN che ha detto che \"resiste molto bene anche in un contesto dove sono presenti i suoi due sequel per GameCube e Wii, ed \u00e8 un ottimo RPG\". \"Paper Mario\" \u00e8 stato molto popolare anche su Virtual Console, raggiungendo il secondo posto tra i giochi pi\u00f9 scaricati negli Stati Uniti nell'agosto 2007.\n\"Paper Mario\" \u00e8 stato il gioco pi\u00f9 venduto in Giappone nella settimana del suo lancio, vendendo pi\u00f9 di 276.000 copie. \u00c8 stato anche l'ottavo gioco pi\u00f9 venduto da gennaio a giugno 2001 negli USA. \u00c8 stato votato come uno dei 100 migliori giochi di tutti i tempi da \"Electronic Gaming Monthly\". \"Paper Mario\" si \u00e8 classificato al 63\u00ba posto tra i migliori giochi fatti su una console Nintendo nella classifica \"Top 200 Games\" di Nintendo Power, e al 13\u00ba posto tra i migliori giochi per Nintendo 64 di tutti i tempi dalla stessa rivista."}
{"id": "1262716", "revid": "1855146", "url": "https://it.wikipedia.org/wiki?curid=1262716", "title": "Villa Mondragone", "text": "Villa Mondragone \u00e8 una delle dodici Ville Tuscolane.\nAttualmente nel territorio del comune di Monte Porzio Catone, \u00e8 posta su di una collina a 416\u00a0m sul mare, a circa 20\u00a0km a sud-est di Roma, vicino all'antica citt\u00e0 di Tusculum.\nL'edificio, acquistato nel 1981 dall'Universit\u00e0 degli studi di Roma \"Tor Vergata\", \u00e8 divenuto un centro congressi.\nStoria.\nI lavori di costruzione che comprendono l'ampliamento della preesistente Villa Vecchia prendono il via nel 1567 per volere del cardinale Marco Sittico Altemps, che commission\u00f2 il progetto a Martino Longhi il vecchio, su delle strutture di un'antica villa romana appartenuta ai consoli Quintili.\nI lavori termineranno nel 1573, subito dopo si insedier\u00e0 il cardinale Ugo Boncompagni che, divenuto papa Gregorio XIII, us\u00f2 la villa regolarmente come residenza. Qui nel 1582 promulg\u00f2 la bolla papale \"Inter gravissimas\", che diede avvio alla riforma del calendario oggi in uso. Dal frequente utilizzo come elemento decorativo dello stemma araldico della famiglia Boncompagni, raffigurante un drago, la villa prese il nome di \"Mondragone\".\nVilla Mondragone ebbe il suo massimo splendore durante l'epoca della famiglia Borghese, con il cardinale Scipione Borghese ed il papa Paolo V.\nFurono ospiti di questa villa papi come Clemente VIII e Paolo V.\nDal 1626 papa Urbano VIII decise di lasciare Villa Mondragone in favore della residenza papale di Castel Gandolfo. Nel 1858 la scrittrice George Sand fu ospite della villa, trovandovi una speciale ambientazione che riport\u00f2 nel suo romanzo \"La Daniella\". Nel 1865 la villa venne donata ai Gesuiti dal principe Marcantonio V Borghese, divenendo la sede estera del collegio Ghislieri e successivamente si inaugur\u00f2 il Collegio di Mondragone, un convitto per i figli delle classi sociali pi\u00f9 elevate.\nNel 1912 W.M. Voynich acquist\u00f2 qui dai Gesuiti il famoso Manoscritto Voynich. Durante la seconda guerra mondiale il collegio fu trasformato in rifugio per sfollati e nel 1953 il Collegio dei Gesuiti fu chiuso.\nNel 1981 la Villa fu venduta dai Gesuiti alla Universit\u00e0 degli studi di Roma \"Tor Vergata\"."}
{"id": "1262719", "revid": "430054", "url": "https://it.wikipedia.org/wiki?curid=1262719", "title": "Arcadia Darell", "text": ""}
{"id": "1262727", "revid": "110157", "url": "https://it.wikipedia.org/wiki?curid=1262727", "title": "Schackgalerie", "text": "La Schack-Galerie \u00e8 una pinacoteca di Monaco di Baviera.\nStoria.\nLa collezione della pinacoteca apparteneva al conte Adolf Friedrich von Schack che, appassionato di arte e grande viaggiatore, era conservata presso la propria abitazione, un palazzo nei pressi dei Propyl\u00e4en. Alla sua morte, lasci\u00f2 la propria collezione all'imperatore Guglielmo II a patto che per\u00f2 rimanesse a Monaco. L'imperatore decise di far costruire un edificio per ospitare la vasta collezione. Il progetto venne realizzato da Max Littmann e l'edificio venne ultimato nel 1910. L'edificio ha una facciata neoclassica ed \u00e8 simile al castello che von Schack possedeva a Berlino. Il conte viene encomiato nell'iscrizione sulla facciata. Nel 1939 il museo venne unito alla \"Collezione Statale Bavarese\".\nCollezione.\nLe 17 sale della pinacoteca ospitano una collezione di autori tedeschi che parte dal periodo tardo-romantico. Tra gli oltre 270 quadri della collezione, si annoverano opere di Moritz von Schwind, Arnold B\u00f6cklin, Anselm Feuerbach, Karl Spitzweg, Franz von Lenbach e Hans von Mar\u00e9es. Oltre a tali famosi autori, sono esposte opere di pittori di giovani pittori sovvenzionati da von Schack.\nDi questa collezione ha parlato con entusiasmo nel 1942 anche Adolf Hitler, il quale ne esaltava il fatto che fosse stata fondata e costituita attraverso la passione e l'impegno di un solo uomo.\nCollegamenti esterni.\nSito ufficiale"}
{"id": "1262728", "revid": "57342", "url": "https://it.wikipedia.org/wiki?curid=1262728", "title": "Edoardo De Filippo", "text": ""}
{"id": "1262729", "revid": "183483", "url": "https://it.wikipedia.org/wiki?curid=1262729", "title": "NGC 247", "text": "NGC 247 (nota anche come C 62) \u00e8 una galassia nella costellazione della Balena. Dista dalla Via Lattea circa 11 milioni di anni-luce.\nFa parte del Gruppo dello Scultore, un gruppo di galassie adiacente al nostro Gruppo Locale, e del Volume Locale; si rintraccia con facilit\u00e0 3 gradi a SSE della brillante e isolata stella . Si presenta anche nei piccoli telescopi come una chiazza molto allungata in senso nord-sud e, con strumenti pi\u00f9 potenti, diventa visibile l'asimmetria dei suoi bracci, in particolare si nota una macchia scura allungata, verso nord, che d\u00e0 alla galassia l'aspetto di una conchiglia fusiforme con opercolo. In questa regione di NGC 247, diversamente dalle altre, l'attivit\u00e0 di formazione stellare si \u00e8 arrestata e si ipotizza che questo fenomeno sia il risultato dell'interazione gravitazionale con un'altra galassia. Il bulbo centrale non prevale n\u00e9 in dimensioni, n\u00e9 in luminosit\u00e0. \nStelle variabili.\nUtilizzando il Gemini Multi-Object Spectrograph (GMOS) sul telescopio Gemini South e analizzando immagini d\u2019archivio provenienti da altre strutture, un team di astronomi guidato da Tim Davidge del Dominion Astrophysical Observatory in Canada ha rilevato 15 nuove variabili periodiche e non periodiche nella galassia NGC 247. La scoperta, riportata in un articolo pubblicato il 29 luglio 2021 sul repository pre-print di arXiv, potrebbe migliorare le conoscenze sulle popolazioni stellari di questa galassia. \nIl campione include tre variabili Cefeidi, quattro variabili semiregolari, cinque variabili con luminosit\u00e0 intrinseca visibile/rossa e colori simili a quelli delle variabili luminose blu (LBVs) e tre variabili blu pi\u00f9 deboli, una delle quali potrebbe essere un sistema binario chiuso non eclissante. Le Cefeidi ritrovate hanno periodi inferiori a 25 giorni. Questo \u00e8 vicino alla fascia bassa di quelle variabili Cefeidi gi\u00e0 scoperte in NGC 247. Gli astronomi hanno notato che in generale le Cefeidi con periodi tra 20 e 30 giorni sono viste su gran parte del disco NGC 247.\nIdentificate anche otto nuove variabili con i colori blu, per scoprire la cui natura, tuttavia, sono necessari studi spettroscopici e ulteriori studi fotometrici. Ci\u00f2 potrebbe aiutare a caratterizzare le righe di assorbimento e di emissione negli spettri di queste stelle, nonch\u00e9 la scala temporale e l\u2019ampiezza delle loro variazioni di luce. Interessanti anche le quattro variabili semiregolari individuate nello studio. Tre di questi hanno colori rossi e sono classificati come SRbs, giganti variabili semi-regolari di classi spettrali tardive (M, C e S) con una periodicit\u00e0 scarsamente espressa. La quarta variabile semiregolare ha un colore g\u2019\u2013i\u2019 che \u00e8 indicativo di un tipo spettrale intermedio ed \u00e8 stata classificata come tipo SRd, variabile semiregolare gigante o supergigante appartenente alle classi spettrali F, G, K."}
{"id": "1262730", "revid": "1543377", "url": "https://it.wikipedia.org/wiki?curid=1262730", "title": "Prosopographia Imperii Romani", "text": "La Prosopographia Imperii Romani (\"Prosopografia dell'Impero romano\"), spesso abbreviato in PIR, \u00e8 un progetto della Berlin-Brandenburgische Akademie der Wissenschaften (BBAW) il cui scopo \u00e8 la raccolta delle informazioni esistenti su personaggi di rango dell'Impero romano tra l'epoca di Augusto e la fine del III secolo.\nL'opera prende in considerazione tutti i personaggi di rango senatoriale (i membri del Senato romano e i loro parenti) e le figure appartenenti al rango equestre, oltre agli imperatori romani, alle loro famiglie e ai principi stranieri ad esse collegati. L'ordine col quale sono presentati questi personaggi \u00e8 il \"nomen\" gentilizio, in modo progressivo a partire dalla lettera A. per ciascuno sono riportati i documenti che li menzionano (principalmente opere letterarie, iscrizioni, papiri e monete), grazie alle quali \u00e8 possibile ricostruirne la carriera pubblica, gli interessi economici e le parentele: in una parola, la prosopografia. Nei volumi pi\u00f9 recenti (vedi lettera S), viene registrata anche la bibliografia scientifica sui singoli personaggi. L'opera \u00e8 in lingua latina.\nLa PIR fu uno dei grandi progetti di catalogazione e sistematizzazione dell'Antichit\u00e0 romana del XIX secolo, nato per iniziativa di Theodor Mommsen dell'Accademia delle scienze prussiana; nel 1897/1898 apparvero tre volumi, curati da Elimar Klebs, Paul von Rohden ed Hermann Dessau. Nel 1915 venne iniziata un'opera di revisione, per aggiornare la PIR in base ai risultati pi\u00f9 recenti; i volumi, curati da Edmund Groag e Arthur Stein, apparvero nel 1933 e nel 1936. A partire dal 1951, il lavoro sulla PIR venne coordinato da Leiva Petersen, dell'Accademia tedesca delle scienze (poi Accademia delle scienze della DDR). Nel 1992 il progetto venne adottato dalla BBAW, che lo affid\u00f2 a Werner Eck, ma l'aggiornamento \u00e8 stato interrotto il 31 dicembre 2006, e da allora la PIR \u00e8 rimasta incompleta, con la lettera 'T' ancora in preparazione.\nSuccessore della PIR \u00e8 il progetto \"The Prosopography of the Later Roman Empire\", che riprende dall'anno 260."}
{"id": "1262734", "revid": "106456", "url": "https://it.wikipedia.org/wiki?curid=1262734", "title": "Scandalo Montesi", "text": ""}
{"id": "1262735", "revid": "106456", "url": "https://it.wikipedia.org/wiki?curid=1262735", "title": "Affare Montesi", "text": ""}
{"id": "1262736", "revid": "124566987", "url": "https://it.wikipedia.org/wiki?curid=1262736", "title": "Un uomo senza tempo/Un attimo", "text": "Un uomo senza tempo/Un attimo, pubblicato nel 1970, \u00e8 un 45 giri della cantante italiana Iva Zanicchi.\nTracce.\nLato A\nLato B"}
{"id": "1262737", "revid": "1776051", "url": "https://it.wikipedia.org/wiki?curid=1262737", "title": "Special Edition (Vinnie Vincent Invasion)", "text": "Speacial Edition \u00e8 una raccolta del gruppo musicale statunitense Vinnie Vincent Invasion, pubblicata nel 2003."}
{"id": "1262740", "revid": "344646", "url": "https://it.wikipedia.org/wiki?curid=1262740", "title": "Chiesa evangelica armena", "text": "La chiesa evangelica armena (armeno: \"\u0540\u0561\u0575\u0561\u057d\u057f\u0561\u0576\u0565\u0561\u0575\u0581 \u0531\u0582\u0565\u057f\u0561\u0580\u0561\u0576\u0561\u056f\u0561\u0576 \u0535\u056f\u0565\u0572\u0565\u0581\u056b\") fu fondata il 1\u00ba luglio 1846 da trentasette uomini e tre donne a Costantinopoli.\nStoria.\nNel XIX secolo Costantinopoli era caratterizzata da un grande fermento intellettuale e spirituale che port\u00f2 molti cristiani riformisti ad un pi\u00f9 attento studio della Bibbia conducendoli infine alla rottura con il Patriarcato Armeno di Istanbul, fino alla scomunica pronunciata dal patriarca Matteos Chouhajian, obbligandoli ad organizzarsi in un millet protestante, separato da quello armeno e alla creazione nel 1846 della chiesa evangelica armena.\nOggi ci sono 88 chiese evangeliche armene sparse nei seguenti paesi: Argentina, Armenia, Australia, Belgio, Brasile, Bulgaria, Canada, Cipro, Egitto, Regno Unito, Francia, Georgia, Grecia, Iran, Libano, Siria, Turchia, Uruguay e Stati Uniti d'America."}
{"id": "1262742", "revid": "36426", "url": "https://it.wikipedia.org/wiki?curid=1262742", "title": "Campo SS. Giovanni e Paolo", "text": ""}
{"id": "1262743", "revid": "133557", "url": "https://it.wikipedia.org/wiki?curid=1262743", "title": "Un fiume amaro/Il sogno \u00e8 fumo", "text": "Un fiume amaro/Il sogno \u00e8 fumo, pubblicato nel 1970, \u00e8 un 45 giri della cantante italiana Iva Zanicchi.\nTracce.\nLato A\nLato B\nNote.\nEntrambi i brani sono contenuti nell'album \"Caro Theodorakis...Iva\", pubblicato nel luglio 1970."}
{"id": "1262763", "revid": "871355", "url": "https://it.wikipedia.org/wiki?curid=1262763", "title": "Pedoturbazione", "text": "Una pedoturbazione \u00e8 un evento di natura meccanica che porta ad una modifica dell'andamento naturale della pedogenesi. Tali eventi possono avere molteplici cause, sia originate da organismi viventi che da agenti abiotici.\nTipologie.\nFra i principali tipi di pedoturbazioni, si possono annoverare:"}
{"id": "1262764", "revid": "729019", "url": "https://it.wikipedia.org/wiki?curid=1262764", "title": "AEREON III", "text": "LAEREON III era un prototipo di dirigibile rigido sviluppato dalla statunitense Aereon Corporation tra il 1959 ed il 1965. Uno dei primi esempi di dirigibile ibrido presentava tre scafi sigariformi, analoghi a quelli di uno zeppelin, connessi tra loro longitudinalmente. L'Aereon Corporation era stata fondata dal reverendo Monroe Drew proprio nel 1959 per lo sviluppo del dirigibile\nIl nome derivava dal Aireon I di Solomon Andrews, mongolfiera/dirigibile privo di motore, costituita da tre palloni sigariformi affiancati.\nSebbene fosse a tutti gli effetti una mongolfiera priva di motore, l'aeronave di Andrews era controllabile grazie alla possibilit\u00e0 di rilasciare gas in maniera differenziata dai tre palloni sigariformi e controllando l'assetto spostando (o gettando fuoribordo) zavorra dalla cesta con l'equipaggio."}
{"id": "1262765", "revid": "80339", "url": "https://it.wikipedia.org/wiki?curid=1262765", "title": "Aeropedoturbazione", "text": ""}
{"id": "1262767", "revid": "767487", "url": "https://it.wikipedia.org/wiki?curid=1262767", "title": "Bespopovcy", "text": "I Bespopovcy (Russo: \u0411\u0435\u0441\u043f\u043e\u043f\u043e\u0432\u0446\u044b, \"i senza preti\") rappresentano una delle due maggiori confessioni dei Vecchi Credenti. A differenza dei Popovcy e degli aderenti alla Chiesa ortodossa russa, sono senza gerarchie ecclesiastiche e respingono molti riti liturgici, quali, ad esempio, l'eucaristia. Sono divisi in un considerevole numero di branche, tra cui le storicamente pi\u00f9 importanti sono state quelle dei Pomorcy, Fedoseevcy, Filippovcy, Begunj (\"Vagabondi\") e Nevotci."}
{"id": "1262768", "revid": "80339", "url": "https://it.wikipedia.org/wiki?curid=1262768", "title": "Krotovina", "text": ""}
{"id": "1262770", "revid": "729019", "url": "https://it.wikipedia.org/wiki?curid=1262770", "title": "McCaslin", "text": "McCaslin \u00e8 il nome in codice della seconda generazione della piattaforma Intel pensata per il mercato dei sistemi ultra portatili UMPC, arrivata sul mercato nel tardo 2007 con il nome commerciale di Intel Ultra Mobile Platform 2007, ed \u00e8 basata sul processore Stealey. Rispetto alla prima generazione (conosciuta come UCP), McCaslin \u00e8 caratterizzata da una maggiore compattezza ed integrazione, oltre ad una maggiore autonomia operativa.\nLa maggiore compattezza \u00e8 dovuta sia al nuovo processore, pi\u00f9 piccolo rispetto al Pentium M Dothan utilizzato in UCP, sia anche al nuovo chipset Little River.\nCaratteristiche tecniche.\nLa piattaforma precedente, UCP, era composta, come detto, da alcune particolari versioni del processore Dothan (originariamente sviluppato per il settore Notebook), e in particolare sulle versioni ULV (Ultra Low Voltage), caratterizzate da un voltaggio, e quindi da un consumo ridotto, rispetto alle versioni tradizionali, e dal chipset i915GMS abbinato al southbridge ICH6. \nSe la prima generazione vedeva l'utilizzo di hardware originariamente sviluppato per altri settori e poi adattato per l'integrazione in sistemi UMPC, la seconda generazione, McCaslin, parte da altre basi, ed \u00e8 basata sul nuovo processore Stealey, derivato dal progetto Core Solo Yonah, ma ulteriormente ottimizzato per questo nuovo settore. Dato che Dothan era un chip da 35x35\u00a0mm, l'i915 era poco pi\u00f9 piccolo, ovvero 27x27\u00a0mm mentre l'ICH6 era grande 31x31\u00a0mm, si otteneva una superficie complessiva di ben 2815\u00a0mm\u00b2. Intel \u00e8 riuscita a ridurre drasticamente tale ingombro proprio con la nuova piattaforma McCaslin, in cui il processore Stealey occupa solo 14x14\u00a0mm, il northbridge Little River misura 22x22\u00a0mm, mentre il southbridge ICH7-U \u00e8 contenuto in 15x15\u00a0mm; la superficie complessiva di McCaslin quindi \u00e8 scesa ad appena 975\u00a0mm\u00b2, e questo consente ai diversi produttori di realizzare sistemi sempre pi\u00f9 compatti.\nMediamente un sistema basato sulla piattaforma McCaslin ha un'autonomia quasi doppia rispetto ad uno della precedente generazione, ovvero circa 4-5 ore, grazie anche al consumo massimo che non supera i 9,3 W e anzi tendenzialmente si aggira intorno agli 1,95 W.\nIl comparto grafico \u00e8 il GMA X3000 gi\u00e0 introdotto da Intel con il chipset i965, mentre la connettivit\u00e0 \u00e8 molto completa. Ad affiancare gli ormai tradizionali moduli Wi-Fi e Bluetooth, sono arrivati anche chip aggiuntivi in grado fornire supporto al nuovo standard WiMAX, oltre che antenne GPS e sintonizzatori TV. Ovviamente l'effettiva dotazione di questi accessori all'interno dei vari sistemi UMPC \u00e8 poi vincolato alle scelte progettuali e commerciali dei vari sviluppatori dei sistemi finiti.\nIl successore.\nLa piattaforma che succeder\u00e0 a McCaslin sar\u00e0 Menlow nel secondo trimestre 2008, la quale dovrebbe comportare una rivoluzione nell'approccio agli UMPC grazie soprattutto alla nuova CPU, Silverthorne, che sar\u00e0 espressamente sviluppata per l'impiego in questo tipo di sistemi. Per Menlow Intel ha deciso di sfruttare la notoriet\u00e0 del marchio Centrino (introdotto originariamente nel 2003 per i sistemi Notebook) creando la variante Centrino Atom (che riprende il nome commerciale di Silverthorne che sar\u00e0 appunto Atom) e sar\u00e0 di fatto il nome commerciale di Menlow."}
{"id": "1262771", "revid": "287204", "url": "https://it.wikipedia.org/wiki?curid=1262771", "title": "NGC 720", "text": "NGC 720 \u00e8 una galassia nella costellazione della Balena.\nSi individua 3 gradi a SSE della stella ; un telescopio rifrattore da 120mm di apertura gi\u00e0 \u00e8 sufficiente per individuarla come una chiazza priva di dettagli. Ad ingrandimenti superiori si presenta allungata in senso NW-SE, con un nucleo molto grande e luminoso, che domina in assoluto l'intera galassia. Si tratta di una galassia ellittica di dimensioni medie, ma comunque inferiori alla nostra Via Lattea, dalla quale dista 72 milioni di anni-luce."}
{"id": "1262772", "revid": "80339", "url": "https://it.wikipedia.org/wiki?curid=1262772", "title": "Suffosione", "text": ""}
{"id": "1262774", "revid": "36426", "url": "https://it.wikipedia.org/wiki?curid=1262774", "title": "Piazza San Venceslao (Praga)", "text": ""}
{"id": "1262775", "revid": "178779", "url": "https://it.wikipedia.org/wiki?curid=1262775", "title": "Hockey Club Friborgo", "text": ""}
{"id": "1262777", "revid": "486946", "url": "https://it.wikipedia.org/wiki?curid=1262777", "title": "Lagrein scuro", "text": ""}
{"id": "1262778", "revid": "1318658", "url": "https://it.wikipedia.org/wiki?curid=1262778", "title": "Trasformazione di Parigi sotto il Secondo Impero", "text": "La trasformazione di Parigi sotto il Secondo Impero o \"Parigi haussmanniana\" \u00e8 il processo di modernizzazione complessiva della capitale francese operato tra il 1852 e il 1870 da Napoleone III e dal prefetto Haussmann.\nIl progetto tocc\u00f2 tutti gli aspetti dell'urbanistica e dell'urbanizzazione di Parigi, sia nel centro della citt\u00e0 che nei quartieri esterni: strade e viali, regolamentazione delle facciate, spazi verdi, arredo urbano, fognature e rete idrica, attrezzature e monumenti pubblici.\nDuramente criticata da alcuni contemporanei, quasi dimenticata nella prima parte del XX secolo e poi riabilitata come reazione al discredito che accompagn\u00f2 l'urbanistica postbellica, l'opera di Haussmann continua a condizionare l'uso quotidiano della citt\u00e0 da parte dei suoi abitanti e ha costituito il fondamento dell'immagine popolare della capitale francese nel mondo, sostituendo all'immagine della Parigi antica dalle stradine pittoresche, quella di una citt\u00e0 moderna fatta di grandi viali (\"les grands boulevards\"), di amplissime piazze e di esaltazione dei monumenti (arco di trionfo) data dal punto di incrocio di molte strade.\n1852: un imperatore modernista e una capitale medioevale.\nA met\u00e0 del XIX secolo il centro di Parigi conservava ancora la struttura medioevale. Un labirinto di stradine intralciava la circolazione, gli immobili si ammassavano in condizioni di insalubrit\u00e0 denunciate dai primi igienisti. I regimi che si erano succeduti nella citt\u00e0 avevano spinto progressivamente la cinta muraria fino all'attuale Boulevard p\u00e9riph\u00e9rique di Parigi, ma non avevano toccato il cuore della capitale. La Parigi descritta ne \"I miserabili\" era pressappoco quella attorno a Notre-Dame.\nI primi tentativi di modernizzazione.\nDurante la Rivoluzione francese, nel 1794, una \"Commissione degli Artisti\" aveva realizzato un piano che prevedeva di aprire nuove strade: una avrebbe dovuto congiungere in linea retta la \"Place de la Nation\" al gran colonnato del Louvre, prolungando l'attuale \"avenue Victoria\": questo tracciato prefigura il futuro asse est-ovest (\"l'Axe historique\") e segnala la preoccupazione di valorizzare al meglio i monumenti pubblici.\nNapoleone I dispose la realizzazione di una via monumentale lungo il giardino delle Tuileries: e la \"rue de Rivoli\", che il Secondo Impero prolung\u00f2 fino a Ch\u00e2telet e alla \"rue Saint-Antoine\": quest'asse sar\u00e0 pi\u00f9 efficace, sul piano della circolazione, di quello del piano degli Artisti. Contestualmente fu previsto anche uno strumento giuridico: la servit\u00f9 di allineamento, per mezzo della quale i proprietari degli immobili potevano restaurarli o ristrutturarli soltanto arretrandone la facciata dietro una linea fissata dall'amministrazione. Questa disposizione, tuttavia, non fu sufficiente a produrre un allargamento ed una regolarizzazione delle strade in un tempo ragionevole.\nAlla fine degli anni 1830, il prefetto Rambuteau constatava ancora difficolt\u00e0 alla circolazione e problemi di igiene che affliggevano i vecchi quartieri sovrappopolati. La parola d'ordine divenne: \"far circolare l'aria e gli uomini\". Rambuteau apr\u00ec dunque un primo grande tracciato nel centro di Parigi, ma il potere dell'amministrazione era fortemente limitato dalle leggi sugli espropri. Per facilitarli fu emanata una legge apposita il 3 maggio 1841.\nFu sulla base di queste esperienze che il Secondo Impero opt\u00f2 per una massiccia politica di espropri e di nuovi tracciati viari, molto pi\u00f9 costosa del sistema della servit\u00f9 di allineamento - che pur essendo economica, in quanto poneva i costi dell'allargamento delle strade a carico dei proprietari degli immobili, aveva dimostrato la propria debolezza - ma di indubbia efficacia.\nLuigi-Napoleone Bonaparte.\nPresidente della Repubblica dopo il 1848, il nipote di Napoleone I divenne imperatore, con il nome di Napoleone III, il 2 dicembre 1852, dopo il colpo di Stato dell'anno precedente.\nNapoleone III intendeva modernizzare Parigi. A Londra aveva visto un paese trasformato dalla rivoluzione industriale e una grande capitale dotata di grandi parchi e nuove reti fognarie. Riprese le idee di Rambuteau. Sensibile alle questioni sociali, volle migliorare le condizioni abitative delle classi povere: la densit\u00e0 della popolazione in alcuni quartieri si avvicinava alle 100.000 persone per chilometro quadrato, e le condizioni igieniche vi erano estremamente precarie.\nMa si trattava anche, per i pubblici poteri, di tenere a bada una capitale dove le sollevazioni popolari avevano rovesciato diversi regimi, a partire dal 1789. Anche la propriet\u00e0 immobiliare, in alcuni quartieri, reclamava vie larghe ed ampie per facilitare gli spostamenti delle truppe e rendere pi\u00f9 difficile la costruzione di barricate da parte di rivoltosi. Per realizzare queste ambizioni il nuovo imperatore disponeva di un potere forte, capace di superare ogni resistenza - ci\u00f2 che mancava al suo predecessore.\nGli restava da trovare un uomo capace di dirigere operazioni di grande respiro. Questo ruolo fu assunto da Georges Eug\u00e8ne Haussmann, uomo d'azione rigoroso e organizzato, che egli nomin\u00f2 prefetto della Senna nel 1853. I due formarono un tandem efficace. L'imperatore sostenne il suo prefetto contro gli avversari fino al 1870 e Haussmann gli si dimostr\u00f2 fedele in ogni circostanza, non senza riuscire a portare avanti idee proprie, come il progetto del Boulevard Saint-Germain.\nUn'opera cos\u00ec rilevante richiedeva l'intervento di molti attori. Victor de Persigny, ministro dell'Interno, si occup\u00f2 della struttura finanziaria, con l'aiuto dei fratelli Pereire. Jean-Charles Alphand si occup\u00f2 dei parchi e delle aree verdi con l'architetto di giardini Jean-Pierre Barillet-Deschamps. Haussmann stesso sottoline\u00f2 il ruolo fondamentale del \"service du Plan de Paris\" (una sorta di Ufficio del Piano regolatore), diretto dal Deschamps, che tracciava le nuove direttrici viarie e controllava il rispetto delle regole di costruzione: in questo campo - notava Haussmann - \"la geometria e il disegno tecnico hanno un ruolo pi\u00f9 importante dell'architettura propriamente detta\". Altri architetti parteciparono ai lavori: Victor Baltard alle Halles, Th\u00e9odore Ballu per la chiesa della Trinit\u00e9, Gabriel Davioud per i teatri della \"place du Ch\u00e2telet\", il veterano Jacques Hittorff per la Gare du Nord.\nLa cooperazione tra regolamentazione pubblica e iniziativa privata.\nInfluenzato dal Sansimonismo, Napoleone III - insieme ai suoi ingegneri come Michel Chevalier o imprenditori come i fratelli Pereire - crede che il volontarismo economico possa trasformare la societ\u00e0 e riassorbire la povert\u00e0. Spetta ad un potere forte, cio\u00e8 autoritario, incoraggiare i detentori di capitali a lanciare grandi lavori, dei quali beneficer\u00e0 la societ\u00e0 nel suo insieme, e in particolare i pi\u00f9 poveri. Il perno del sistema economico \u00e8 la banca che in questo periodo conosce un notevole sviluppo.\nQuesti principi trovano nei progetti di rinnovamento di Parigi un campo di applicazione ideale. I lavori di Haussmann saranno quindi decisi e programmati dallo Stato, realizzati da imprenditori privati e finanziati da prestiti.\nIl sistema Haussmann.\nIn prima battuta lo Stato procede ad espropriare i proprietari dei terreni interessati dai piani di rinnovamento. Poi demolisce gli immobili presenti e costruisce nuovi assi viari attrezzati (dotati cio\u00e8 di acqua, gas, fognature). A differenza di Rambuteau, per trovare il denaro necessario a queste operazioni Haussmann ricorre massicciamente ai prestiti, da 50 a 80 milioni di franchi l'anno. A partire dal 1858, lo strumento principale di questi finanziamenti \u00e8 la \"Caisse des travaux de Paris\". Lo Stato recupera il denaro ricevuto in prestito rivendendo i terreni urbanizzati in lotti separati a soggetti che dovranno costruire i nuovi immobili rispettando un pacchetto di regole precise. Questo sistema consente di dedicare ogni anno ai lavori di urbanizzazione risorse economiche raddoppiate rispetto a quelle normali del budget municipale.\nMa il sistema a poco a poco cominci\u00f2 a fare acqua: i massicci prestiti della Cassa generarono un buco finanziario che nel 1870 era salito a 1,5 miliardi di franchi, e fu denunciato da Jules Ferry in un pamphlet pubblicato nel 1867, \"Les comptes fantastiques d'Haussmann\".\nLa regolamentazione pubblica.\nHaussmann godette di un quadro normativo e regolamentare finalizzato a facilitare i lavori e ad assicurare l'omogeneit\u00e0 delle nuove arterie stradali.\nI principali strumenti giuridici furono messi in campo con il decreto del 26 marzo 1852 sulle strade di Parigi, adottato un anno prima della nomina di Haussmann:\nIl potere pubblico interveniva sull'aspetto degli immobili per via regolamentare, e perfino sull'estetica delle facciate, attraverso un sistema di servit\u00f9:\nIl ruolo capitale assunto in questa fase dagli architetti delle strade, incaricati della gestione della viabilit\u00e0, rese quello degli ingegneri uno dei grandi corpi dello Stato.\nLa realizzazione.\nLo sviluppo delle attivit\u00e0 riflett\u00e9 l'evoluzione dell'Impero: autoritario fino al 1859, pi\u00f9 tollerante a partire dal 1860. Tra il 1852 e il 1870 furono distrutte pi\u00f9 di 20.000 case, ma ne furono costruite pi\u00f9 di 40.000. Alcune di queste opere di urbanizzazione proseguirono anche sotto la Terza Repubblica, dopo l'uscita di scena di Haussmann e di Napoleone III.\nNel 1860 Parigi incorpor\u00f2 i propri sobborghi fino alle fortificazioni costruite da Thiers nel 1844, che furono poi demolite dopo il 1919. I 12 \"arrondissement\" antichi divennero 20.\nUna rete di grandi tracciati viari.\nQuando Rambuteau aveva tracciato una nuova importante arteria nel pieno centro della citt\u00e0, i parigini si erano stupiti della sua ampiezza: ben 13 metri. Haussmann releg\u00f2 la rue Rambuteau al rango di strada secondaria, con una rete di nuovi tracciati larghi 20 e anche 30 metri. La rete di \"boulevards\" e \"avenues\" di Haussmann costituisce ancor oggi l'ossatura del tessuto urbano parigino.\nI grandi passaggi nord-sud ed est-ovest.\nTra il 1854 e il 1858 Haussmann mise a profitto il periodo pi\u00f9 autoritario del regno di Napoleone III per realizzare ci\u00f2 che di tutta la storia di Parigi solo in questo decennio, probabilmente, poteva realizzarsi: trasformare il centro della citt\u00e0 aprendovi una sorta di gigantesca croce.\nLa costruzione dell'asse nord-sud, da \"boulevard de S\u00e9bastopol\" a \"boulevard Saint-Michel\", cancell\u00f2 molte viuzze e vicoli. Quest'asse forma un grande incrocio con la \"rue de Rivoli\" all'altezza di \"Place du Ch\u00e2telet\": il Secondo Impero prolung\u00f2 fino alla \"rue Sant-Antoine\" la via che Napoleone I aveva aperto lungo le Tuileries.\nNelle stesso periodo, Baltard sistem\u00f2 le Halles (il mercato generale centrale della citt\u00e0), su un'idea gi\u00e0 lanciata da Rambuteau, mentre l\"'\u00cele de la Cit\u00e9\" veniva in gran parte demolita e ricostruita insieme con i suoi ponti, che dove non furono ricostruiti furono oggetto di importanti lavori.\nHaussmann complet\u00f2 questo grande incrocio con assi trasversali che collegavano la prima cerchia dei \"boulevards\" al centro, come la rue de Rennes sulla riva sinistra e l\"'avenue de l'Op\u00e9ra\" sulla riva destra. La \"rue de Rennes\", che avrebbe dovuto raggiungere la Senna, non fu mai completata.\nIl completamento della corona dei Boulevards.\nHaussmann continu\u00f2 l'opera di Luigi XIV. Allarg\u00f2 i grandi \"boulevards\" e costru\u00ec o pianific\u00f2 nuovi assi di grande ampiezza, come il \"boulevard Richard-Lenoir\".\nAlcuni di questi grandi assi stradali collegano i grands boulevards di Luigi XIV a quelli che costeggiavano la cinta daziaria (\"le mur des Fermiers g\u00e9n\u00e9raux\"). Il \"boulevard Haussmann\" ed il rettilineo di \"rue La Fayette\", parzialmente realizzati prima del 1870, migliorano le comunicazioni del quartiere dell'Op\u00e9ra con gli \"arrondissement\" esterni. Il \"boulevard Voltaire\" facilita l'aggiramento del centro a partire da \"place de la Nation\".\nSulla riva sinistra, dato che i boulevard meridionali che fanno capo a \"place d'Italie\", \"place Denfert-Rochereau\" e Montparnasse erano troppo lontani dal centro, si rendeva necessaria un'altra direttrice est-ovest. Haussmann allora raddoppi\u00f2 la \"rue des \u00c9coles\", che era stata disegnata su progetto personale di Napoleone III, ed ecco sorgere il Boulevard Saint-Germain, che prolunga sulla riva sinistra i \"grands bolevards\" della riva destra.\nIl terzo anello: gli \"arrondissement\" esterni.\nNegli ultimi anni del suo mandato Haussmann cominci\u00f2 a sistemare gli \"arrondissement\" creati con l'annessione di vari comuni operata nel 1860. Cre\u00f2 cos\u00ec un lungo tracciato sinuoso che collega il XIX, XX e XII \"arrondissement\", e comprende \"rue Simon-Bolivar\", \"rue des Pyr\u00e9n\u00e9es\", \"avenue Michel-Bizot\". I quartieri occidentali per parte loro beneficiarono di un'operazione di prestigio: \"place de l'\u00c9toile\", dove confluirono dodici viali, costruiti in gran parte sotto il Secondo Impero.\nAltri assi viari, come l\"'avenue Daumesnil\" o il \"boulevard Malesherbes\", consentono l'attraversamento di questi \"arrondissement\" in direzione del centro.\nLe grandi piazze di connessione.\nLe dimensioni delle piazze non potevano che essere adeguate a quelle dei \"boulevard\". Lo \"Ch\u00e2telet\", sistemato da Davioud, costitu\u00ec il punto di incrocio tra i due grandi assi nord-sud ed est-ovest. Con i lavori di Haussmann furono tuttavia create altre grandi piazze attraverso tutta Parigi: l\"'\u00c9toile\", \"place L\u00e9on-Blum\", \"place de la R\u00e9publique\", \"place de l'Alma\".\nLe stazioni.\nNel 1855 Haussmann fece costruire la gare de Lyon e nel 1865 la gare du Nord. Il suo sogno - primo abbozzo dell'idea del M\u00e9tro - sarebbe stato di collegare per ferrovia tutte le stazioni parigine, ma dovette accontentarsi di migliorarne l'accessibilit\u00e0 delle stazioni esistenti connettendole attraverso assi stradali importanti. Cos\u00ec dalla gare de Lyon si pu\u00f2 raggiungere la gare de l'Est attraverso la \"rue de Lyon\", il \"boulevard Richard-Lenoir\" e il \"boulevard de Magenta\", mentre due assi stradali paralleli (\"rue La Fayette\" e \"boulevard Haussmann\" da una parte e \"rue de Ch\u00e2teaudun\" e \"rue de Maubeuge\" dall'altra) collegano il quartiere della \"gare de l'Est\" e della \"gare du Nord\" con quello della \"gare Saint-Lazare\". Sulla riva sinistra la gare Montparnasse, all'epoca situata dove ora \u00e8 la tour Montparnasse, era servita dalla \"rue de Rennes\".\nMonumenti.\nNapoleone III e Haussmann arricchirono la citt\u00e0 anche di edifici di prestigio. Charles Garnier costru\u00ec in stile eclettico l'\"Op\u00e9ra\", e Gabriel Davioud realizz\u00f2 sulla \"place du Ch\u00e2telet\" due teatri gemelli, il \"Th\u00e9\u00e2tre du Ch\u00e2telet\" e il \"Th\u00e9\u00e2tre de la Ville\". Sull\"'\u00cele de la Cit\u00e9\", i quartieri medioevali furono sostituiti dal grande ospedale dell'H\u00f4tel-Dieu (che dell'antico mantiene solo il nome e alcuni residui incastonati nel nuovo edificio), dalla grande caserma che sarebbe poi diventata la prefettura di polizia (menzionata anche nei celebri romanzi sul Commissario Maigret di Simenon) e dal tribunale di Commercio. Ognuno dei 20 nuovi \"arrondissement\" ebbe poi la sua sede amministrativa, la \"mairie\".\nSi ebbe gran cura di inserire i monumenti entro ampie prospettive. Cos\u00ec l\"'avenue de l'Op\u00e9ra\" \u00e8 pensata per offrire una cornice grandiosa all'edificio di Garnier (ma quest'ultimo la trovava troppo stretta, e dovette rialzare la facciata del teatro perch\u00e9 non fosse soffocata dall'altezza eccessiva degli edifici circostanti). Seguendo lo stesso criterio furono demolite le case che si addensavano attorno a Notre-Dame, aprendovi di fronte il grande sagrato che consente una contemplazione adeguata della facciata.\nInfrastrutture pubbliche moderne.\nIl rinnovamento di Parigi doveva essere globale. Il risanamento edilizio consentiva una migliore circolazione dell'aria, tanto pi\u00f9 necessaria in quanto i combustibili dell'epoca erano la legna e il carbone, ma anche un migliore approvvigionamento d'acqua e migliori impianti fognari.\nNel 1852, l'acqua potabile proveniva principalmente dall'Ourcq. Macchine a vapore estraevano anche acqua dalla Senna, la cui igiene era deplorevole. Haussmann affid\u00f2 all'ingegnere Eug\u00e8ne Belgrand la realizzazione di un nuovo sistema di alimentazione idrica della capitale, che produsse la costruzione di 600 chilometri di acquedotto tra il 1865 e il 1900. Questi acquedotti alimentavano serbatoi situati dentro la citt\u00e0. Il primo, quello della Dhuis, conduce acqua captata presso Ch\u00e2teau-Thierry, mentre l'acqua della Vanne venne raccolta in un bacino creato accanto al Parc Montsouris, che divenne il pi\u00f9 grande serbatoio d'acqua del mondo.\nUna seconda rete idrica, dedicata all'acqua non potabile, continua ad utilizzare l'acqua dell'Ourcq e della Senna per la pulizia delle strade e l'innaffio degli spazi verdi.\nLo smaltimento delle acque usate e dei rifiuti and\u00f2 di pari passo con l'adduzione dell'acqua potabile. Anche in questo caso, il Secondo Impero diede l'impulso decisivo alla modernizzazione della rete fognaria di Parigi. La legge del 1852 imponeva che gli immobili fossero allacciati alla rete fognaria, quando la strada ne era dotata. Le strade che non ne possedevano avrebbero beneficiato dell'installazione di una rete di fognature interamente ispezionabile: sotto la direzione di Belgrand furono costruiti, tra il 1854 e il 1870, pi\u00f9 di 340 chilometri di fognature.\nLa rete fognante \u00e8 unica: le acque piovane si smaltiscono nelle stesse gallerie delle acque usate. Le fogne non si sversarono pi\u00f9 nella Senna, in piena citt\u00e0, ma pi\u00f9 a valle, ad Asni\u00e8res. Un sifone installato sotto il ponte dell'Alma permise alle canalizzazioni della riva sinistra di confluire nel condotto primario sulla riva destra. Queste due reti, estese e perfezionate nei decenni successivi, sono tuttora in funzione.\nNapoleone III riorganizz\u00f2 anche la distribuzione del gas (che allora assicurava anche l'illuminazione pubblica) a Parigi, affidando la concessione della distribuzione, nel 1855, ad un'unica compagnia ed imponendole prezzi controllati. Nello stesso periodo Haussmann affid\u00f2 a Davioud la progettazione dell'arredo urbano, ancora largamente presente ai nostri giorni, nei marciapiedi e nei giardini della capitale.\nGli spazi verdi.\nA met\u00e0 del XIX secolo gli spazi verdi erano rari, a Parigi - citt\u00e0 che si era sempre sviluppata all'interno di cinte murarie che, malgrado le successive estensioni, finivano per soffocarla.\nAffascinato dai vasti parchi londinesi, Napoleone III affid\u00f2 all'ingegnere Jean-Charles Alphand, futuro successore di Haussmann, la creazione di diversi parchi e boschi. Grazie a questi interventi, oggi il \"bois de Boulogne\" e il \"bois de Vincennes\" segnano i limiti della citt\u00e0 ad ovest e ad est, mentre all'interno della cinta muraria di Thiers i parchi delle \"Buttes-Chaumont\", il \"parc Monceau\" e il \"parc Montsouris\" offrono vasti spazi verdi ai residenti dei quartieri troppo lontani dai grandi boschi esterni. Ogni quartiere inoltre fu dotato di piccoli \"squares\" (quelli che noi chiameremmo \"giardinetti\"), e lungo le \"avenues\" furono piantate delle alberate.\nLe critiche alla politica urbanistica di Napoleone III e l'allontanamento di Haussmann.\nArtisti e architetti come lo stesso Charles Garnier denunciarono la monotonia soffocante di questa architettura monumentale.\nPolitici e scrittori misero duramente in discussione l'estendersi delle speculazioni e della corruzione, come \u00c9mile Zola in \"La Cur\u00e9e\" (tradotto in italiano anche come \"La cuccagna\"), ed alcuni accusarono Haussmann di essersi personalmente arricchito con le speculazioni; molte critiche erano comunque fondate e il prefetto fin\u00ec per cadere, un po' prima del suo imperatore.\nL'ampliamento delle strade come arma di un regime autoritario?\nAlcuni contemporanei di Napoleone III lo accusarono di aver ammantato di pretesti sociali e igienisti il suo vero progetto, che era essenzialmente poliziesco: la costruzione di strade ampie avrebbe avuto come obiettivo principale quello di facilitare i movimenti di truppe, e l'averle tracciate diritte avrebbe permesso di prendere a cannonate la folla in rivolta e le sue barricate, mentre la notevole larghezza delle strade rendeva di fatto quasi impossibile la costruzione delle barricate stesse, che pi\u00f9 volte in passato erano state l'elemento chiave nelle insurrezioni parigine.\nLa vastit\u00e0 stessa dei lavori mostra per\u00f2 che gli obiettivi di Napoleone III non potevano ridursi alla sicurezza militare: al di l\u00e0 dell'apertura di nuove strade che ne costituiva la parte pi\u00f9 spettacolare, la trasformazione della citt\u00e0 puntava a creare una moderna rete di servizi in sotterranea, e a creare un arredo urbano efficace in superficie e architetture armoniche lungo le nuove vie.\n\u00c8 vero tuttavia che Napoleone era molto interessato a mantenere un ordine severo, e Haussmann non esit\u00f2 a spiegare al Consiglio municipale di Parigi e alla propriet\u00e0 immobiliare che i suoi nuovi tracciati viari avrebbero facilitato il mantenimento dell'ordine. La dimensione strategica fu dunque certamente presente, nei lavori di Haussmann, ma come uno tra i vari obiettivi che li avevano mossi. Divenne probabilmente pi\u00f9 importante quando si tratt\u00f2 di collegare tra loro le principali caserme.\nVa sottolineato che tra i compiti di Haussman non c'erano i servizi di polizia, anzi, durante il suo mandato i poteri del prefetto di polizia si affievolirono a favore di quelli del prefetto di Parigi, che assunse in proprio i problemi legati alla salute pubblica, all'illuminazione e alla pulizia delle strade.\nLa rottura di un equilibrio sociale.\nMalgrado gli ideali sociali che erano stati, in parte, all'origine delle trasformazioni di Parigi nelle intenzioni di Napoleone III, molti osservatori contemporanei denunciarono gli effetti demografici e sociali delle operazioni urbanistiche di Haussmann.\nLouis Lazare, autore sotto il prefetto Rambuteau di un importante repertorio delle vie di Parigi, pubblic\u00f2 nel 1861 nella Rivista municipale una stima secondo la quale i lavori di Haussmann avevano contribuito a far crescere smisuratamente la popolazione assistita attirando a Parigi masse di poveri. In effetti Haussmann stesso impresse un qualche rallentamento ai lavori, per evitare un afflusso troppo massiccio di operai nella capitale. D'altra parte i critici denunciarono, a partire dagli anni 1850, gli effetti di rinnovamento dei lavori sulla composizione sociale della citt\u00e0.\nSchematicamente, l'immobile parigino prima di Haussmann poteva considerarsi il ritratto della gerarchia sociale parigina: al secondo piano i borghesi, al terzo e quarto funzionari e impiegati di qualche rango, impiegati di basso livello al quinto, domestici, studenti e poveri in genere nel sottotetto. In questo modo tutte le classi sociali vivevano fianco a fianco nello stesso edificio. Questa coabitazione, variabile beninteso a seconda dei quartieri, scompariva in gran parte dopo gli interventi di Haussmann.\nTali interventi ebbero innegabilmente due effetti sul piano dell'addensamento abitativo a Parigi:\nCos\u00ec nessun quartiere orientale benefici\u00f2 di realizzazioni paragonabili ai larghi viali attorno all'\u00c9toile nel XVI e XVII \"arrondissement\". I poveri si concentrarono allora nei vecchi quartieri risparmiati dalle ristrutturazioni.\nAlle critiche Haussmann rispondeva sottolineando la creazione del bois de Vincennes, destinato a fornire alla popolazione operaia spazi verdi paragonabili a quelli del bois de Boulogne. Va anche notato, per\u00f2, che i quartieri insalubri \"ripuliti\" da Haussmann non erano certo quartieri borghesi.\nSi era avviata in realt\u00e0 in questo modo una sorta di azzonamento che governa ancor oggi la distribuzione abitativa e delle attivit\u00e0 a Parigi: al centro e ad ovest uffici e quartieri borghesi, ad est e in periferia attivit\u00e0 industriali e quartieri poveri.\nLa crisi del sistema di finanziamento.\nAlla fine degli anni 1860, il sistema di finanziamento cominci\u00f2 a mostrare delle falle. L'annessione dei comuni della prima cintura nel 1860 era costata cara: i lavori da realizzare nei quartieri suburbani erano pi\u00f9 impegnativi e costosi di quelli da fare nel centro della citt\u00e0, che era gi\u00e0 dotato di alcuni servizi. D'altra parte, l'evoluzione liberale del regime rendeva pi\u00f9 difficili gli espropri, anche perch\u00e9 le sentenze del Consiglio di Stato e della Corte di Cassazione erano favorevoli ai proprietari espropriati.\nI parigini, poi, diventavano sempre pi\u00f9 insofferenti verso lavori che paralizzavano la citt\u00e0 da ormai vent'anni. L'utilit\u00e0 della costruzione delle infrastrutture che si prolungava ingombrando di lavori in corso i quartieri esterni non era cos\u00ec evidente come l'apertura del \"boulevard de S\u00e9bastopol\" o del Boulevard Saint-Germain.\nI gi\u00e0 citati \"Comptes fantastiques d'Haussmann\" fecero la fortuna di Jules Ferry, denunciando l'esagerata ambizione degli ultimi progetti e l'incertezza dei relativi finanziamenti. Ed effettivamente questi progetti non erano finanziati da prestiti come i precedenti, ma da \"bons de d\u00e9l\u00e9gation\" emessi direttamente dalla \"Caisse des travaux de Paris\", al di fuori del controllo del Parlamento.\nInfine, all'inizio del 1870, Haussmann fu rinviato a giudizio, qualche mese prima di S\u00e9dan e della fine del suo imperatore. Dei debiti contratti si fece carico la Terza Repubblica.\nL'impatto del rinnovamento di Parigi.\nL'estetica haussmanniana: la \"rue-mur\".\nLo stile Haussmann non s'accontenta di tracciare strade e creare infrastrutture urbane. Interviene anche sull'aspetto estetico degli immobili privati.\nIl fronte dell'isolato sulla strada \u00e8 concepito come un insieme architetturale omogeneo. Il nuovo immobile non \u00e8 autonomo, ma deve contribuire a costruire un paesaggio urbano unitario con gli altri costruiti sul nuovo tracciato.\nL'isolato haussmanniano \u00e8 tuttavia sempre eterogeneo: solo le unit\u00e0 abitative frontali, situate cio\u00e8 sugli spazi espropriati per demolire e costruire la nuova arteria, sono vincolate alla modernizzazione, ma siccome le altre parti dell'isolato anteriore non vengono distrutte, gli edifici dei secoli precedenti coabitano con le nuove costruzioni e talvolta il retro dei vecchi edifici costituisce un lato del cortile dei nuovi allineamenti.\nLa regolamentazione e le servit\u00f9 imposte dal potere pubblico favoriscono la messa in opera di una tipologia edilizia che porta a conclusione l'evoluzione classica dell'immobile parigino verso la facciata caratteristica della capitale haussmanniana:\nLa facciata si organizza per linee orizzontali forti che proseguono da un immobile all'altro attraverso i balconi e le cornici, le facciate sono perfettamente allineate senza rientranze n\u00e9 sporgenze significative.\nIl modello di \"rue de Rivoli\" si estende all'insieme delle nuove vie parigine, anche a rischio di uniformit\u00e0, in certi quartieri.\nSulla facciata, il progresso delle tecniche di taglio e trasporto della pietra consentono di utilizzarla in \"\u00abgrand appareil\u00bb\", cio\u00e8 in blocchi alti 35\u00a0cm o pi\u00f9, e non come semplice rivestimento. Le strade cos\u00ec rivestite producono un effetto monumentale grazie al quale i nuovi immobili non richiedono decorazioni aggiuntive: sculture e sagomature si moltiplicheranno soltanto verso la fine del secolo.\nDopo Haussmann.\nLe trasformazioni di Haussmann migliorarono certamente la qualit\u00e0 della vita nella capitale francese. Scomparvero le grandi epidemie (in particolare il colera, ma non la tubercolosi), miglior\u00f2 la circolazione stradale, i nuovi immobili furono costruiti meglio e in maniera pi\u00f9 funzionale di prima. Tuttavia, non essendosi potuto intervenire puntualmente sui quartieri antichi, restarono in piedi zone di insalubrit\u00e0 (cosa che spiega il risorgere di una corrente di \"igienisti\" nel secolo successivo, e anche certi radicalismi di urbanisti del XX secolo).\nIl Secondo Impero segn\u00f2 comunque cos\u00ec fortemente la storia urbana di Parigi, che tutte le correnti di architetti e urbanisti successive dovettero fare i conti con quello stile, sia per adattarvisi, sia per rifiutarlo, sia per tentare di utilizzarne alcuni elementi.\nLa fine dell'haussmannismo \"puro\" pu\u00f2 essere indicata nei nuovi regolamenti urbani del 1882 e del 1884, che rompevano con l'uniformit\u00e0 classica della strada consentendo di realizzare i primi dislivelli e le prime fantasie a livello del tetto - elementi che si svilupparono poi notevolmente con il regolamento del 1902. Si trattava tuttavia ancora di uno stile \"post-haussmanniano\" che del modello metteva in discussione solo l'austerit\u00e0, ma non l'ordinamento generale delle strade e degli isolati.\nDopo la seconda guerra mondiale, tuttavia - e un secolo dopo Napoleone III - le nuove esigenze alloggiative e l'avvento con la Quinta Repubblica gaullista di un nuovo potere volontaristico, hanno aperto una nuova era dell'urbanistica parigina.\nL'eredit\u00e0 di Haussmann viene respinta in blocco a vantaggio delle idee di Le Corbusier, abbandonando l'allineamento sulla strada, le limitazioni imposte alle linee, e la strada stessa, lasciata in bal\u00eca delle automobili mentre ai pedoni vengono lasciati solo i marciapiedi. Questo nuovo modello \u00e8 stato presto rimesso in discussione, quando gli anni 1970 hanno segnato l'inizio della riscoperta del modello haussmanniano: il ritorno alla strada multifunzionale si accompagna ad un ritorno alla delimitazione delle facciate e, in alcuni quartieri, al tentativo di ritrovare l'omogeneit\u00e0 architetturale degli isolati del Secondo Impero.\nIl pubblico parigino ha oggi una visione positiva dell'eredit\u00e0 di Haussmann, al punto che alcune citt\u00e0 di \"banlieue\", sull'esempio di Issy-les-Moulineaux o di Puteaux, costruiscono quartieri che la rivendicano fin nel nome (\"\u00abQuartier Haussmannien\u00bb\") (anche se poi questi quartieri, con i loro Bow window e le loro logge sono piuttosto imitazioni dell'architettura post-haussmanniana dell'inizio del XX secolo)."}
{"id": "1262779", "revid": "189072", "url": "https://it.wikipedia.org/wiki?curid=1262779", "title": "Mugnano del cardinale", "text": ""}
{"id": "1262780", "revid": "80339", "url": "https://it.wikipedia.org/wiki?curid=1262780", "title": "Sismopedoturbazione", "text": ""}
{"id": "1262781", "revid": "729019", "url": "https://it.wikipedia.org/wiki?curid=1262781", "title": "Menlow", "text": "Menlow \u00e8 il nome in codice della prima generazione della piattaforma Centrino Atom sviluppata da Intel espressamente per il settore dei dispositivi ultra portatili UMPC e MID come variante della ormai famosa piattaforma Centrino (introdotta agli inizi del 2003 e poi aggiornata nel corso degli anni grazie anche alle successive Centrino Duo e Centrino 2), arrivata sul mercato il 2 aprile 2008.\nPer essere pi\u00f9 precisi si pu\u00f2 sottolineare che sebbene Menlow sia il nome in codice della prima generazione della piattaforma Centrino Atom, essa non \u00e8 comunque la prima piattaforma ad essere stata sviluppata per il settore degli UMPC e MID; prima di introdurre il nuovo nome commerciale infatti, Intel aveva gi\u00e0 sviluppato altre 2 generazioni di piattaforme per questi dispositivi, conosciute come UCP e McCaslin.\nI motivi del nuovo nome commerciale.\nNel corso del 2007 Intel ha pi\u00f9 volte ribadito che ritiene il settore dei sistemi UMPC e MID molto promettente per il futuro e, dato il successo ottenuto con la piattaforma Centrino che ha contribuito in maniera molto rilevante alla sempre maggior diffusione dei sistemi portatili rispetto a quelli desktop, \u00e8 apparso subito naturale che il produttore decidesse di promuovere sempre pi\u00f9 strenuamente questo nuovo settore, considerato come un potenziale nuovo mercato.\nLe prime 2 piattaforme pensate per i sistemi UMPC (UCP e McCaslin) erano basate su componenti adattati da soluzioni sviluppate per altri settori, ma data l'importanza del nuovo settore, Intel ha deciso di sviluppare innanzitutto CPU, e poi anche altri componenti del sistema, espressamente pensate fin dall'inizio per le nuove destinazioni d'uso. I nuovi processori hanno preso il nome commerciale di Atom e la piattaforma basata su di essi sfrutter\u00e0 proprio la notoriet\u00e0 del marchio Centrino, diventando appunto Centrino Atom che va a succedere alla cosiddetta Intel Ultra Mobile Platform 2007 che \u00e8 di fatto il nome commerciale della seconda generazione, McCaslin.\nI 3 componenti chiave della piattaforma Menlow.\nCos\u00ec come tutte le generazioni di piattaforma Centrino (e delle sue evoluzioni Centrino Duo e Centrino 2), vale a dire Carmel, Sonoma, Napa, Santa Rosa e Montevina, sono basate su 3 componenti chiave, vale a dire, CPU, Chipset e Scheda wireless espressamente progettati per l'impiego in ambito mobile e quindi per avere come principale obiettivo il giusto bilanciamento tra prestazioni e consumi, anche per la nuova Menlow Intel manterr\u00e0 gli stessi requisiti, sebbene si tratti ovviamente di requisiti adattati al particolare settore cui \u00e8 destinata la nuova piattaforma, leggermente diverso da quelli dei Notebook tradizionali.\nCaratteristiche principali della piattaforma Menlow.\nMenlow, come detto, ha portato con s\u00e9 una piccola rivoluzione, in quanto l'intero progetto \u00e8 stato sviluppato da zero pensando alle esigenze degli UMPC, con l'intento di garantire la pi\u00f9 elevata portabilit\u00e0 possibile, ricercando quindi sia elevata potenza elaborativa e massimo risparmio energetico. Di seguito i 3 componenti chiave della piattaforma:\nMenlow \u00e8 di fatto un sistema completo dalle dimensioni di 74 mm x 143 mm, che dovrebbe quindi consentire di produrre UMPC ancora pi\u00f9 piccoli rispetto a quelli precedenti.\nIl primo UMPC basato su Menlow.\nASUS ha presentato nei primi giorni di gennaio 2008, uno dei primi esemplari di un futuro UMPC basato interamente sulla nuova piattaforma Menlow; in questo sistema il processore Silverthorne aveva un clock di 1,33 GHz ed era abbinato, come detto sopra, al chipset Poulsbo.\nAltre caratteristiche vedevano l'adozione di una memoria interna da 1 GB, connettivit\u00e0 WiFi 802.11 b/g, Bluetooth 2.0 + EDR (Enhanced Data Rate) e comunicazioni UMTS 3G e 3,5G. Infine era possibile anche l'utilizzo come navigatore satellitare data l'integrazione di un modulo SiRFstar III. Il display era ad alta risoluzione (1024x600) per una diagonale di soli 5,6 pollici e ovviamente di tipo touch screen.\nMenlow Refresh a marzo 2009?\nNei primi giorni di novembre 2008 sono apparse in rete alcune informazioni che annuncerebbero l'intenzione da parte di Intel di aggiornare nei primi mesi del 2009 (probabilmente a marzo) la piattaforma Menlow, grazie ad alcune nuove versioni del processore Atom Silverthorne. La nuova piattaforma, che non sar\u00e0 una vera e propria nuova generazione ma solo un aggiornamento, dovrebbe prendere il nome di \"Menlow Refresh\", riprendendo una nomenclatura che Intel ha gi\u00e0 utilizzato diverse volte nel corso degli anni in riferimento agli aggiornamenti minori delle piattaforme Centrino.\nLa piattaforma successiva.\nLa piattaforma Menlow, dovrebbe durare circa un anno in attesa della successiva Moorestown, prevista per il 2009 e basata, forse, su un processore del tipo System on a Chip, ovvero in grado di contenere in un solo chip, sia la CPU, sia il chipset e il sottocomparto grafico."}
{"id": "1262782", "revid": "80339", "url": "https://it.wikipedia.org/wiki?curid=1262782", "title": "Cristallopedoturbazione", "text": ""}
{"id": "1262783", "revid": "486946", "url": "https://it.wikipedia.org/wiki?curid=1262783", "title": "Ponte &quot;Real Ferdinando&quot; sul Garigliano", "text": ""}
{"id": "1262788", "revid": "339392", "url": "https://it.wikipedia.org/wiki?curid=1262788", "title": "Ponte sul Bosforo (Leonardo)", "text": ""}
{"id": "1262791", "revid": "133557", "url": "https://it.wikipedia.org/wiki?curid=1262791", "title": "Un fiume amaro/Tienimi con te", "text": "Un fiume amaro/Tienimi con te, pubblicato nel 1970, \u00e8 un 45 giri della cantante italiana Iva Zanicchi.\nTracce.\nLato A\nLato B\nNote.\nLa canzone viene tradotta in croato (traduzione: Tomislav Iv\u010di\u0107) in 1989 e cantata da cantanti croati Tomislav Iv\u010di\u0107 e Meri Cetini\u0107 sotto il nome \"Gorka rijeka\", sullo stesso album."}
{"id": "1262794", "revid": "729019", "url": "https://it.wikipedia.org/wiki?curid=1262794", "title": "Moorestown", "text": "Moorestown \u00e8 il nome in codice della seconda generazione della piattaforma Centrino Atom sviluppata da Intel espressamente per il settore dei dispositivi ultra portatili UMPC e MID come variante della ormai famosa piattaforma Centrino (introdotta agli inizi del 2003 e poi aggiornata nel corso degli anni grazie anche alle successive Centrino Duo e Centrino 2), prevista agli inizi del 2010 come evoluzione della precedente Menlow.\nPer essere pi\u00f9 precisi si pu\u00f2 sottolineare che sebbene Moorestown sia il nome in codice della seconda generazione della piattaforma Centrino Atom, essa non \u00e8 comunque la seconda piattaforma ad essere stata sviluppata per il settore degli UMPC e MID; prima di introdurre il nuovo nome commerciale infatti, Intel aveva gi\u00e0 sviluppato altre 2 generazioni di piattaforme per questi dispositivi, conosciute come UCP e McCaslin, di conseguenza Moorestown \u00e8 la quarta generazione della piattaforma Intel pensata per questo tipo di dispositivi.\nI 3 componenti chiave della piattaforma Moorestown.\nCos\u00ec come tutte le generazioni di piattaforma Centrino (e delle sue evoluzioni Centrino Duo e Centrino 2), vale a dire Carmel, Sonoma, Napa, Santa Rosa e Montevina, oltre ovviamente alla prima generazione della piattaforma Centrino Atom (Menlow), sono basate su 3 componenti chiave, vale a dire, CPU, Chipset e Scheda wireless espressamente progettati per l'impiego in ambito mobile e quindi per avere come principale obiettivo il giusto bilanciamento tra prestazioni e consumi, anche per la nuova Moorestown Intel manterr\u00e0 gli stessi requisiti, sebbene si tratti ovviamente di requisiti adattati al particolare settore cui \u00e8 destinata la nuova piattaforma, leggermente diverso da quelli dei Notebook tradizionali.\nCaratteristiche principali della piattaforma Moorestown.\nDopo la piccola rivoluzione introdotta con la generazione precedente, il cui processore era stato espressamente sviluppato per l'integrazione in sistemi UMPC, e non derivato da progetti pensati per altri settori come quello Notebook, anche Moorestown porter\u00e0 con s\u00e9 un'ulteriore rivoluzione in questo nuovo settore, forse anche pi\u00f9 importante di quella portata da Menlow, grazie ad una nuova tipologia di processore che sar\u00e0 di tipo System on a Chip (SoC) e che consentir\u00e0 un ulteriore e deciso passo avanti nell'ottimizzazione generale dell'efficienza di tali sistemi. Inizialmente si era ipotizzato che tale processore avrebbe potuto essere Tolapai, annunciato da Intel quasi contemporaneamente, e che \u00e8 proprio un SoC, ma il suo orientamento verso i sistemi embedded e il suo arrivo sul mercato avvenuto a fine 2007, hanno poi fatto cadere tale ipotesi. Di seguito i 3 componenti chiave della piattaforma:\nIl successore.\nLa quinta generazione, nome in codice Medfield, prevista per il 2011, continuer\u00e0 ad essere un SoC, sar\u00e0 costruito a 32nm, ed integrer\u00e0 il controller I/O."}
{"id": "1262796", "revid": "1318658", "url": "https://it.wikipedia.org/wiki?curid=1262796", "title": "Vergine delle rocce (disambigua)", "text": ""}
{"id": "1262801", "revid": "767487", "url": "https://it.wikipedia.org/wiki?curid=1262801", "title": "Die Krupps", "text": "I Die Krupps sono una band Industrial di origine tedesca formatasi nel 1981. Il gruppo ha raggiunto il suo maggior grado di popolarit\u00e0 negli anni novanta, quando il gruppo ha virato verso un sound pi\u00f9 tendente all'Industrial metal.\nStoria.\nInsieme a band quali Kraftwerk e Einst\u00fcrzende Neubauten, i Die Krupps appartengono ad un piccolo gruppo di band altamente influenti per lo sviluppo della musica elettronica e industriale. I Die Krupps nascono dalle ceneri dei \"Male\", gruppo punk tedesco (1976-1980) di cui Jurgen Engler era cantante e chitarrista. Dopo la loro dissoluzione, Jurgen, allora anche tastierista, fond\u00f2 una \u201cprima versione\u201d dei Die Krupps. Jurgen Engler chiam\u00f2 in modo provocatorio la band \"Die Krupps\"\u2019, poich\u00e9 il nome era riferito alle acciaierie Krupp, importante azienda della Germania nazista. L'esordio della band, datato 1981, \u00e8 il monumentale \"Steelworksymphony\" (il cui nome, nella lingua originale, \u00e8 \"Stahlwerksinfonie\"), dominato dalle tamburellanti percussioni metalliche. Il disco divenne ben presto \"Lp della settimana\" nel NME britannico. Il seguente disco dei Die Krupps \u00e8 \"Wahre Arbeit Wahrer Lohn\" (tradotto approssimativamente \"Un buon giorno paga come un buon giorno di lavoro\". \"Wahre Arbeit Wahrer Lohn\" ha un sound tendente pi\u00f9 verso l'elettronica, con battiti dance (dalla quale deriver\u00e0 la particolare variante dell'industrial metal da loro suonata), ed il primo singolo lanciato, la title-track, diventa \"Singolo della settimana\" nel NME britannico.\nL'album successivo dei Die Krupps si intitola \"Volle Kraft Voraus\" (Avanti a tutta velocit\u00e0), e fu pubblicato nel 1982. Il disco divenne e un classico nella scena EBM del periodo. Ralf Dorper, entrato nei Die Krupps all'inizio del progetto, lascia la band nel 1982 per intraprendere un altro progetto musicale denominato \"Propaganda\" sotto l'etichetta ZTT di Trevor Horn. Nel 1983, i Die Krupps pubblicano due versioni completamente diverse dei singoli \"Wahre Arbeit Wahrer Lohn\" e \"Goldfinger\" per il mercato britannico. Con questi singoli, i Die Krupps si presentano come una band dal sound tendenzialmente ballabile e sintetizzato, tendenza che fu in parte confermata con il successivo \"Entering The Arena\" prodotto da Zeus B. (Dead or Alive, Nina Hagen), sempre ballabile ma arricchito con percussioni metalliche.\nFra 1986 e 1989, Jurgen Engler si \u00e8 dedicato alla formazione della sua casa discografica, dedicata per lo pi\u00f9 ad artisti Thrash metal e Crossover, denominata \"ATOM H\", amministrata con il socio Chris Lietz. Dopo la pubblicazione dei primi lavori con i Propaganda, Ralf Dorper si riun\u00ec con Jurgen Engler, e cos\u00ec i Die Krupps ricominciarono a produrre materiale. Nel 1989, un nuovo singolo intitolato \"Machineries of Joy\" fu pubblicato per la Mute/Geffen Records; questo singolo, nato da una collaborazione con i Nitzer Ebb e con l'entrata di un nuovo membro, R\u00fcdiger Esch, che fece guadagnare notoriet\u00e0 al gruppo tra le piste da ballo di tutto il mondo, fino a diventare il singolo n.25 del U.S. Billboard Dance Charts.\nLa seguente pubblicazione fu \"Metall Maschinen Musik 91-81 Past Forward\", che era un \"Best of\", come si pu\u00f2 intuire dal titolo, delle pubblicazioni tra 1981 e il 1991; questa raccolta \u00e8 stata pubblicata per la Elektra/Mute nel 1991.\nNel 1992 i Die Krupps hanno pubblicato il singolo \"Metal Machine Music\", il cui titolo rappresentava l'essenza della loro musica, seguito dall'album \"I\", che aveva un sound elettronico arricchito dalla chitarra, suonata dal chitarrista della band \"Accuser\", che aveva un contratto con la \"ATOM H\" di Jurgen Engler. Alla pubblicazione dell'album segu\u00ec un lungo tour in Germania, seguito da alcune date in Inghilterra, Belgio, Ungheria, Austria, Svizzera, Paesi Bassi e Scandinavia. In questo periodo, la passione di Jurgen Engler per i Metallica fece nascere l'idea per la sua successiva pubblicazione; infatti \"A tribute to Metallica\" \u00e8 un EP di cover del famoso gruppo Thrash metal statunitense, completamente suonato con tastiere e campionatori, e fu prodotto da John Fryer (Nine Inch Nails, Depeche Mode). Durante l'assegnazione del disco d'oro e di platino ai Metallica, avvenuta il 24 novembre a Dortmund, Lars Ulrich e Kirk Hammett incontrarono Jurgen Engler, che era stato invitato personalmente da Lars dopo aver ascoltato l'EP. Quindi con l'aiuto di Lars Ulrich e Kirk Hammett i Die Krupps riuscirono a lanciare \"A Tribute To Metallica\" negli Stati Uniti per la Hollywood Records.\nPoco prima dei festival estivi del 1993, Jurgen fece entrare nella band Lee Altus alla chitarra e Darren Minter alla batteria, precedentemente negli \"Heathen\". Fu quindi pubblicato \"II \u2013 The Final Option\", che \u00e8 ancora oggi uno dei lavori pi\u00f9 vari della band, per stessa ammissione di Engler:\nFurono quindi pubblicati quattro singoli, ovvero \"Crossfire\", \"Fatherland\", \"To The Hilt\" e \"Bloodsuckers\". In questo periodo la popolarit\u00e0 del gruppo crebbe notevolmente; un esempio pu\u00f2 essere la partecipazione al Dynamo Festival, nei Paesi Bassi, dove la band si esib\u00ec davanti ad un pubblico di 100.000 persone. In questo periodo molti artisti remixarono alcune canzoni della band, tra cui The Sisters of Mercy, Revolting Cocks, Charlie Clouser (Nine Inch Nails) e i KMFDM. Questi remix verranno poi organizzati e pubblicati nel seguente \"The Final Remixes\". Fu successivamente pubblicato \"III \u2013 The Odyssey Of The Mind\", che era sempre influenzato dall'Heavy metal, ma riprendeva contatto con le sonorit\u00e0 Industrial dei primi tre album. Nel 1997 fu pubblicato l'ultimo CD del gruppo, \"Paradise Now\", che era invece molto influenzato dall'Heavy metal ed aveva quasi completamente abbandonato le sonorit\u00e0 Industrial. Dopo l'uscita di \"Paradise Now\" i Die Krupps si sciolsero. Nel 2000 hanno partecipato all'album di tributo ai Queen \"\", per il quale hanno eseguito \"Tie Your Mother Down\" e \"Get Down, Make Love\". Nel 2006, in occasione del 25\u00ba anniversario della band, i Die Krupps si sono riuniti ed hanno intrapreso un nuovo tour, che \u00e8 continuato anche nel 2007 .\nRiferimenti testuali.\nDieKrupps/Dkay.com"}
{"id": "1262805", "revid": "5585", "url": "https://it.wikipedia.org/wiki?curid=1262805", "title": "Una storia di mezzanotte/Il bimbo e la gazzella", "text": "Una storia di mezzanotte/Il bimbo e la gazzella, pubblicato nel 1970, \u00e8 un 45 giri della cantante italiana Iva Zanicchi.\nEntrambi i brani non saranno mai inseriti in nessun album.\nIl brano del lato B, \"Il bimbo e la gazzella\", sar\u00e0 utilizzato come sigla del programma radiofonico \"Gran variet\u00e0\".\nTracce.\nLato A\nLato B"}
{"id": "1262807", "revid": "80339", "url": "https://it.wikipedia.org/wiki?curid=1262807", "title": "Colluvium", "text": ""}
{"id": "1262808", "revid": "80339", "url": "https://it.wikipedia.org/wiki?curid=1262808", "title": "Alluvium", "text": ""}
{"id": "1262809", "revid": "599013", "url": "https://it.wikipedia.org/wiki?curid=1262809", "title": "Stati del Sacro Romano Impero (E)", "text": "Questo \u00e8 un elenco degli stati del Sacro Romano Impero, inizianti per la lettera E:"}
{"id": "1262810", "revid": "767487", "url": "https://it.wikipedia.org/wiki?curid=1262810", "title": "La riva bianca, la riva nera/Tu non sei pi\u00f9 innamorato di me", "text": "La riva bianca, la riva nera/Tu non sei pi\u00f9 innamorato di me \u00e8 un singolo della cantante italiana Iva Zanicchi, pubblicato su vinile a 45 giri nel 1971.\nTracce.\nLato A\nLato B"}
{"id": "1262812", "revid": "196390", "url": "https://it.wikipedia.org/wiki?curid=1262812", "title": "Quantit\u00e0 adimensionale", "text": ""}
{"id": "1262820", "revid": "1149807", "url": "https://it.wikipedia.org/wiki?curid=1262820", "title": "Vector the Crocodile", "text": " \u00e8 un personaggio immaginario principale della serie videoludica \"Sonic\" prodotta da SEGA e sviluppata dallo studio nipponico Sonic Team.\n\u00c8 un coccodrillo antropomorfo e capo della Agenzia Chaotix, disponibile ad accettare assieme ai suoi compagni qualsiasi buona offerta di lavoro.\nVector \u00e8 diventato un personaggio popolare e amato nella serie, tanto da diventare uno dei personaggi principali e apparire in vari multimedia e merchandising del franchise.\nDescrizione.\nCreazione e sviluppo.\nVector doveva comparire originariamente come uno dei membri della band musicale di Sonic nel primo capitolo della serie, \"Sonic the Hedgehog\", in un ipotetico sound test, il quale fu tuttavia rimosso dalla versione finale del gioco per vincoli di tempo. Avrebbe ricoperto il ruolo di tastierista e vari sketch furono inseriti nell'artbook \"SEGA Mega Drive/Genesis Collected\" assieme a quelli degli altri personaggi che sarebbero dovuti apparire alla schermata raffigurante il logo SEGA e nell'epilogo del gioco. Questo rende Vector uno dei personaggi pi\u00f9 vecchi del franchise assieme ai Flicky, Sonic ed Eggman.\nIl primo design di Vector si rivela molto diverso paragonato a quelli utilizzati successivamente e lo presenta maggiormente come un coccodrillo comune con la mancanza del colore rosso per le scaglie presenti sulla schiena e sulla coda, una corporatura pi\u00f9 alta e robusta e un diverso abbigliamento il quale includeva delle scarpe identiche a quelle di Sonic. Una revisione della grrafica del gruppo musicale presentava il personaggio pi\u00f9 slanciato e con delle modifiche nella testa, nel muso e negli occhi, il che lo rendeva pi\u00f9 simile alle sue apparizioni pi\u00f9 moderne.\nSega Software R&amp;D Dept. 8 cre\u00f2 un ulteriore design differente, mostrandolo con un paio di occhiali da sole, un cappello e una cravatta. Questo apparve nel manga \"Sonic the Hedgehog\" pubblicato da Shogakukan assieme ad altri concept art della serie.\nDiverso tempo prima dell'uscita di \"SegaSonic the Hedgehog\", l'ex dipendente SEGA Naoto \u014cshima revision\u00f2 ulteriormente il suo character design in quello che fu poi utilizzato successivamente in \"Knuckles' Chaotix\".\nDopo il suo debutto, Vector, cos\u00ec come gli altri due membri dei Chaotix, Espio e Charmy, non apparvero pi\u00f9 fino all'uscita di \"Sonic Heroes\" nel 2003. Secondo Takashi Iizuka, Sonic Team ha reintrodotto i tre personaggi nella serie dato che non li avevano mai utilizzati prima della pubblicazione di \"Knuckles' Chaotix\", titolo non sviluppato dallo studio giapponese ma bens\u00ec da SEGA. Iizuka conferm\u00f2 inoltre che il trio non \u00e8 il medesimo visto nella versione originale, sostenendo di aver creato dei nuovi personaggi utilizzando il design di quelli presenti in \"Knuckles' Chaotix\".\nAspetto.\nVector \u00e8 un coccodrillo antropomorfo verde con gli occhi arancioni, porta sempre con s\u00e9 le sue cuffie con cui sentire la musica e ha un abbigliamento da duro, in particolare indossa una catena come collana, spalline, bracciali e scarpe da ginnastica nere.\nNella serie animata di \"Sonic Boom\", rispetto alla serie principale Vector \u00e8 identico, se non per la mancanza delle cuffie, l'abbigliamento leggermente diverso con una giacchetta di pelle e un tatuaggio sul braccio sinistro.\nPoteri e abilit\u00e0.\nVector \u00e8 forte grazie alla stazza, e pu\u00f2 sferrare potenti colpi tipici della boxe o della lotta libera, un'altra delle sue proprie abilit\u00e0 sta nel suo morso molto pi\u00f9 avanzato di quello di un normale coccodrillo, che pu\u00f2 addirittura distruggere robot e ostacoli. In Sonic X sembra essere in grado di sputare fuoco.\nPersonalit\u00e0.\nVector \u00e8 affabile, eccentrico e appare come un duro, a volte dimostrandolo, ma nonostante questo, nasconde un animo buono e generoso. Capisce il momento in cui bisogna scherzare e quando bisogna fare i seri.\nSvolge il ruolo di un vero leader nato dell'agenzia investigativa Chaotix ed \u00e8 la mente dietro tutte le operazioni da loro svolte, il quale \u00e8 in grado di mantenere la calma anche nelle situazioni pi\u00f9 difficili. Ama il proprio lavoro e riesce a svolgerlo nel migliore dei modi utilizzando la sua deduzione per risolvere ogni caso con dignit\u00e0 e rispetto, anche se talvolta non riesce a mostrarle.\nNormalmente parla con un tono ruvido nei confronti degli altri, il che lo porta ad avere un approccio aggressivo quando affronta i problemi, sebbene tutto \u00e8 in grado di trovare una soluzione pacifica ad essi, ma solo come ultima risorsa.\nAnche se non sembra, vuole molto bene ai suoi amici. In \"Sonic X\" si presume che provi qualcosa per Vanilla, la mamma di Cream dato che farebbe qualunque cosa per lei e ogni volta che gli parla, arrossisce.\nDoppiaggio.\nVector \u00e8 doppiato in giapponese dal \"seiy\u016b\" Kenta Miyake a partire da \"Sonic Heroes\", che ha doppiato il personaggio anche nell'anime \"Sonic X\" e che tuttora ricopre il ruolo. Nelle versioni americane dei videogiochi si sono susseguiti Marc Biagi in \"Sonic Heroes\", Jimmy Zoppi in \"Shadow the Hedgehog\" e in \"Sonic X\", Dan Green in \"Mario &amp; Sonic ai Giochi Olimpici\", \"Sonic Rivals 2\" e \"Mario &amp; Sonic ai Giochi Olimpici Invernali\" mentre Keith Silverstein lo doppia da \"Sonic Free Riders\" in poi e in \"Sonic Boom\".\nVector \u00e8 doppiato in italiano da Diego Sabre a partire da \"Sonic Generations\", in \"Sonic X\" da Luigi Ferraro mentre in \"Sonic Boom\" da Giacomo Castelli.\nBiografia.\nVector, chiamato nell'edizione italiana Il coccodrillo Vector, compie la sua prima apparizione nel titolo \"Knuckles' Chaotix\". Nella storia del gioco, il coccodrillo sta investigando in un parco divertimenti su un'isola chiamata Carneval Island quando all'improvviso fa la sua apparizione il Dr. Eggman che inizia ad attaccarla e lo cattura. Dopo gli eventi iniziali, Vector diventa sia un personaggio giocante che selezionabile attraverso il Combi Catcher, un macchinario che permette al giocatore di scegliere il partner prima di recarsi in un livello. In questo gioco \u00e8 in grado di lanciarsi in aria in otto diverse direzioni ad una grande velocit\u00e0 e di arrampicarsi sui muri.\nIn \"Sonic Heroes\" torna come personaggio di tipo Power e leader del Team Chaotix, formato assieme ai suoi due amici e colleghi di lavoro Espio e Charmy. Il trio ha aperto un'agenzia investigativa e viene contattato da un misterioso cliente che fa recapitare in ufficio un pacchetto contenente un walkie-talkie, da cui si sente la voce di quest'ultimo che li ingaggia per una missione in cambio di una grande somma di denaro. Espio si rivela molto scettico nei confronti della voce ma Vector gli ricorda che la loro politica prevede di non tirarsi mai indietro quando viene promesso che un lavoro verr\u00e0 pagato. Durante il viaggio affronteranno e sconfiggeranno pi\u00f9 volte il Dr. Eggman senza mai per\u00f2 riuscire a catturarlo e parteciperanno anche a due scontri in momenti distinti contro il Team Dark e il Team Rose. Arrivati a Final Fortress distruggono Egg Emperor, un gigantesco robot armato di lancia e scudo, controllato dallo scienziato, dopodich\u00e9 si recano a salvare il cliente imprigionato in una stanza della nave da guerra dove scoprono che in realt\u00e0 questi non era altri che il vero Dr. Eggman, che gli spiega che Metal Sonic lo ha catturato e che ha messo in atto un terribile piano per la conquista del mondo. Nell'ultima storia il trio cerca di indebolire Neo Metal Sonic trasformato in Metal Madness, fornendo cos\u00ec il tempo necessario al Team Sonic di trasformarsi e sconfiggerlo. Tornata la pace, Eggman tenta di fuggire ma i Chaotix cominciano a dargli la caccia per ottenere la ricompensa promessa in precedenza.\nIn \"Shadow the Hedgehog\" appare esclusivamente nella missione Hero del livello Cosmic Fall e contro due boss dove potr\u00e0 essere controllato dal secondo giocatore ma solo nelle versioni per GameCube e PlayStation 2. Nella storia finale i Chaotix si trovano sulla colonia spaziale ARK per recuperare dei dati presenti all'interno di un computer, Espio inizia un processo di hacking e Vector gli mette fretta, poco dopo Charmy spazientito d\u00e0 un calcio al macchinario, attivando accidentalmente un vecchio video in cui appare Gerald Robotnik, quest'ultimo viene reso visibile ovunque, giungendo fino a Black Comet dove si trova Shadow. Terminata la visione del filmato, il porcospino nero recupera le forze e si trasforma in Super Shadow per sconfiggere definitivamente Black Doom.\nIn \"Sonic Rivals 2\" ingaggia Espio di seguire Silver in quanto sospetta che quest'ultimo sia il responsabile dei Chao scomparsi misteriosamente nel nulla cercando delle prove al riguardo. In \"\", i Chaotix assistono volontariamente il corpo militare dei G.U.N. nel raccogliere informazioni riguardanti i Marauders e trovare dove \u00e8 stato imprigionato Knuckles. Dopo aver individuato quattro possibili nascondigli, Vector saluta Sonic tramite il canale di comunicazione dei soldati riferendogli di tornare alla base. Successivamente prometter\u00e0 al gruppo di ottenere ulteriori dati sulla misteriosa Shade.\nNella versione per Nintendo DS di \"Sonic Colours\" si reca con il resto dei Chaotix al parco divertimenti di Eggman per un nuovo incarico legato all'investigazione del luogo. Nell'edizione per console di \"Sonic Generations\" partecipa all'organizzazione della festa di compleanno a sorpresa di Sonic dove tuttavia viene risucchiato dal Time Eater in una falla spazio temporale ma viene in seguito salvato dal riccio blu a Rooftop Run, dove sembra essere il prima a pensare che qualcuno controlli il mostro. Nel livello Center of Time fa la sua apparizione assieme a Espio e Charmy per incoraggiare i due Sonic a sconfiggere il nemico; sconfitto quest'ultimo torner\u00e0 a festeggiare la pace ritrovata.\nIn \"Sonic Forces\" si unisce alla resistenza con gli altri membri del Team Espio in modo da appoggiare Sonic comunicando con lui nei livelli di gioco.\nAltre apparizioni secondarie del personaggio avvengono in \"Sonic Rivals\" in due carte collezionabili, in \"Super Smash Bros. Brawl\" come adesivo collezionabile, in \"Mario &amp; Sonic ai Giochi Olimpici\", \"Mario &amp; Sonic ai Giochi Olimpici Invernali\", \"Mario &amp; Sonic ai Giochi Olimpici di Londra 2012\", \"Mario &amp; Sonic ai Giochi Olimpici Invernali di Sochi 2014\", \"Mario &amp; Sonic ai Giochi Olimpici di Rio 2016\", \"Sonic Free Riders\", \"Sonic Dash\", \"Sonic Runners\", \"SEGA Heroes\", \"Team Sonic Racing\" e \"Mario &amp; Sonic ai Giochi Olimpici di Tokyo 2020\" come giocabile.\nSarebbe dovuto apparire anche nel remake del 2012 di \"Sonic Jump\", tuttavia fu scartato nella versione finale del gioco.\nIn \"LEGO Dimensions\" non \u00e8 presente ma nei file del gioco compare il modello LEGO del suo corpo assieme a quello di Espio e di Charmy, tuttavia i tre sono stati scartati nella versione finale del gioco.\nVersioni alternative.\nFumetti.\nVector compie una brevissima apparizione del primo volume del manga \"Sonic the Hedehog Story Comics\" pubblicato sulla rivista \"Mega Drive Fan\". In questa incarnazione, il coccodrillo suona una tastiera ed \u00e8 un membro della band di Sonic. Questa storia fu pubblicata prima dell'uscita di \"Sonic the Hedgehog\" nel 1991 ed utilizza i concept art scartati di quest'ultimo, perci\u00f2 Vector \u00e8 identico alla controparte che doveva essere presente nel sound test. Nel fumetto \"Sonic the Hedgehog\" pubblicato da Archie Comics, Vector \u00e8 un punk di Downunda a cui piace fare le cose a modo suo ed ascoltare musica ad alto volume. Ha sempre con s\u00e9 le sue cuffie, una volta per sconfiggere la Dark Legion ha dovuto alzare al massimo il volume della sua musica per sconfiggerli. Vector e Knuckles si incontrano dopo che il padre di Knuckles si \u00e8 unito alla Fratellanza dei Guardiani e dopo alcune risse i due diventano amici. A Vector non piace la fidanzata di Knuckles, Julie-Su che compare dopo molto tempo nel gruppo ma con il tempo i due cominciano a rispettarsi uno con l'altro. Assieme ad Espio \u00e8 uno dei membri dei Chaotix a comparire nella Mobius di 25 anni dopo, dove ha un figlio di nome Argyle. In seguito alla \"Super Genesis Wave\", un cambiamento spazio temporale avvenuto nell'universo di \"Sonic\", Vector \u00e8 identico alla sua controparte presente nei videogiochi.\nNel fumetto \"Sonic the Comic\" pubblicato da Fleetway, \u00e8 l'intelligente leader dell'equipaggio Chaotix ed amico dell'Omni-Viewer. Ha anche legami con il Centro Ricerca Equinox che \u00e8 composto interamente da coccodrilli. Come il resto del gruppo, \u00e8 un nativo della Special Zone, a New Tek City sul pianeta Meridian. \u00c8 il membro pi\u00f9 forte della squadra ed \u00e8 capace di colpire i nemici con le sue fauci. Nel fumetto di \"Sonic X\" pubblicato da Archie Comics, Vector \u00e8 il resto della Chaotix compaiono nel decimo numero dove aiutano Vanilla a riunirsi con sua figlia Cream che si trovava a Station Square. Ricompaiono in seguito alla fine del trentottesimo numero, dove Vector viene colpito da un dardo che conteneva un mutageno destinato a Sonic e cos\u00ec cresce di 40 metri e rompe l'agenzia. Nel numero seguente, scatena il panico a Station Square ma riprende il controllo di s\u00e9 poco dopo tuttavia, Eggman vede la possibilit\u00e0 di diventare un eroe pubblico ed ingaggia Mega Bokkun per uccidere Vector. Nel frattempo Sonic ed Espio corrono a trovare una medicina speciale per Vector ed il coccodrillo lotta con Bokkun facendo attenzione a non fare male a nessuno.\nNella serie spin-off \"Sonic the Hedgehog\" edita da IDW Publishing, Vector \u00e8 identico alla sua controparte dei videogiochi ed \u00e8 il leader dei Chaotix. Nel corso della storia aiuta Sonic a rintracciare il Dr. Eggman ma scoprir\u00e0 che quest'ultimo ha perso la memoria dimenticandosi della sua vera identit\u00e0 e del suo passato.\nAnimazione.\nVector compare assieme al Team Chaotix nell'anime \"Sonic X\". Con Espio e Charmy, Vector svolge un ruolo minore nella seconda serie, dove compare solamente nell'episodio 39, dove i Chaotix vengono assunti dalla madre di Cream, Vanilla, per cercare la figlia. I tre svolgono un ruolo pi\u00f9 importante nella terza serie, dove compaiono per la prima volta per portare dei rifornimenti a Chris da parte dei suoi genitori. La seconda volta in cui Vector compare, organizza un piano assieme a Espio e Charmy per aiutare Tails e Cosmo ad innamorarsi l'uno dell'altra. La terza volta che compare insieme alla sua squadra, apre un locale nella sua agenzia per guadagnare soldi per riparare la loro nave, e aiuter\u00e0 Sonic e i suoi amici a fuggire. Dopo questi avvenimenti, Vector compare assieme al resto della sua squadra per aiutare il gruppo di Sonic nella battaglia contro i malvagi Metarex.\nVector \u00e8 presente anche nella seconda stagione della serie animata \"Sonic Boom\", appare per la prima volta nell'episodio \"Il mistero del martello scomparso\", dove ha un ruolo molto importante nel ritrovare il martello sperduto di Amy Rose.\nAccoglienza.\nIn una recensione retrospettiva di \"Knuckles' Chaotix\", IGN parl\u00f2 del Team Chaotix in generale, facendo notare che il gruppo fu introdotto prima che i fan della serie si stancassero dell'ampio cast di personaggi ricorrenti, e perci\u00f2 li elogi\u00f2 per la profondit\u00e0 che avevano fornito al gameplay, definendoli \"uno spasso\". In modo simile, le riviste \"Electronic Gaming Monthly\" e \"Sega Magazine\" parlarono in modo favorevole dei personaggi; \"EGM\" scrisse che il gruppo, ed il legame di meccaniche elastiche, avessero aggiunto \"sapore\" allo stile di gioco, mentre \"Sega Magazine\" not\u00f2 la loro ampia variet\u00e0 di abilit\u00e0, individuando Knuckles come il migliore. Nel 2015 \"Game Informer\" afferm\u00f2 che i Chaotix erano i migliori personaggi del franchise e trovarono particolarmente Espio e Mighty come sottoutilizzati. Lorenzo Fazio di Eurogamer lo reput\u00f2 come uno dei personaggi pi\u00f9 improbabili della serie. Shane Bettenhausen di \"Electronic Gaming Monthly\" reput\u00f2 il trio come un gruppo di personaggi senza talento e fastidiosi.\nAltri critici si dimostrarono meno entusiasti nei confronti dei Chaotix. \"Mean Machines Sega\" non ne parl\u00f2 in maniera positiva, elogi\u00f2 Knuckles ed Espio ma critic\u00f2 i restanti membri, trovando Mighty una copia di Sonic e quindi noioso, Vector \"irritante\" e Charmy rendeva il gioco fin troppo facile. \"Xbox World\" fu molto critica nei loro confronti, chiamandoli \"Knuckles' Chaotix\", ed il 32X \"spazzatura\" e un \"disastro\". Jim Sterling trov\u00f2 che ai Chaotix mancavano delle qualit\u00e0 redentrici, chiamando Vector \"Idiot the Crocodile\" (lett. \"Idiota il coccodrillo\"), Espio \"Generic Brooder the Chameleon\" (lett. \"Rimuginatore generico il camaleonte\") mentre Charmy venne considerato come ridicolo, reputandolo fastidioso anche per via della sua voce acuta. GamesRadar consider\u00f2 l'introduzione dei Chaotix come un punto di declino del franchise di \"Sonic\", incolpando la loro introduzione di aver \"diluito l'universo di Sonic introducendo tonnellate di personaggi di merda\", definendo \"Knuckles' Chaotix\" come \"un gioco perfettamente perfetto per sempre contaminato dalla precedente impostazione schiacciante del franchise\".\nGan Plant di Nintendo Life afferm\u00f2 che \"uno dei successi chiave\" di \"Sonic X\" era stata l'incorporazione di numerosi personaggi dei giochi, inclusi quelli meno usati come i Chaotix, i quali vantavano di una ritrovata vitalit\u00e0 nelle scene comiche."}
{"id": "1262821", "revid": "83531", "url": "https://it.wikipedia.org/wiki?curid=1262821", "title": "Violenza sessuale di gruppo", "text": "Il delitto di violenza sessuale di gruppo \u00e8 stato introdotto solo di recente nel codice penale italiano. In particolare, tale fattispecie criminosa \u00e8 stata inserita nel \"corpus\" del codice penale solo nel 1996, con la legge numero 66.\nLa violenza sessuale di gruppo, dice il codice, consiste nella partecipazione, da parte di pi\u00f9 persone riunite, ad atti di violenza sessuale di cui all'art 609bis c.p. \u00c8 un delitto contro la libert\u00e0 personale.\nLe ragioni della sua introduzione nel codice penale.\nPer molto tempo si \u00e8 discusso circa la necessit\u00e0 di introdurre il delitto di violenza sessuale di gruppo nel nostro codice penale; finalmente, nel 1996, il legislatore ha compiuto il grande passo.\nLe ragioni che hanno guidato alla modifica del c.p. sono molte, ma alcune meritano di essere sottolineate.\nPrima di tutto, una delle motivazioni che hanno portato all'introduzione del reato in esame \u00e8 stata certamente quella di sottolineare il maggior disvalore che caratterizza la violenza sessuale di gruppo, rispetto al delitto di violenza sessuale ex art. 609bis.\nPoi sicuramente un'altra ragione che ha determinato il mutamento di disciplina, presente oggi come nel 1996, era la richiesta, da parte dell'opinione pubblica, di maggior protezione verso atti cos\u00ec riprovevoli. Quindi, con riferimento a tale ultima ragione possiamo dire che il legislatore ha fatto leva su quella che comunemente viene chiamata \"funzione simbolica\" o \"deterrente\" del diritto penale.\nSoggetti attivi.\nIl reato in esame viene definito plurisoggettivo, in quanto deve essere compiuto da pi\u00f9 persone. La dottrina pi\u00f9 autorevole ritiene che il numero minimo di soggetti attivi, necessari per il compimento dell'azione, siano due.\nCondotta tipica.\nEssa consiste nella partecipazione, da parte di pi\u00f9 persone ad atti di violenza sessuale.\nPer atto sessuale normalmente si intende: qualsiasi atto diretto ed idoneo ad invadere la sfera sessuale della vittima, in modo tale da esprimere l'impulso sessuale dell'agente.\nRientrano nel concetto sopra riportato atti violenti come un rapporto sessuale coatto, ma sicuramente anche atti di minor disvalore come ad es. i toccamenti, gli sfregamenti tra corpi, i palpeggiamenti ecc.\nQuesti atti sessuali devono essere compiuti con la partecipazione di pi\u00f9 persone riunite.\nA questo punto bisogna rilevare che la giurisprudenza pi\u00f9 recente ritiene che sia possibile punire, a titolo di violenza sessuale di gruppo, anche chi, pur non avendo commesso atti sessuali a danno della vittima, abbia semplicemente contribuito a che questi venissero compiuti da altri sul soggetto passivo.\nA tal proposito \u00e8 quindi sufficiente che l'agente tenga un qualsiasi comportamento idoneo a contribuire alla commissione dell'atto sessuale, poi materialmente commesso da altri. (es. tenere la vittima, assistere all'atto sessuale stando nella stessa stanza ecc.).\nTale rigorosit\u00e0 \u00e8 dovuta al fatto che, nel reato in esame, l'elemento di maggior disvalore rispetto ad un semplice atto di violenza sessuale \u00e8 dato dalla presenza del \"gruppo\", che intimorisce maggiormente la vittima e le d\u00e0 la sensazione di non poter opporre alcuna resistenza.\nPer questa ragione, la mera presenza, consapevole di una persona all'atto sessuale pu\u00f2 rafforzare da un lato il gruppo stesso e dall'altro contribuisce ad intimorire la persona offesa.\nElemento soggettivo.\n\u00c8 il dolo, cio\u00e8 la coscienza e volont\u00e0 di realizzare la violenza sessuale insieme ad altri partecipanti.\nAggravanti.\nLa pena \u00e8 aumentata (fino ad un terzo), se ricorrono le aggravanti previste per il reato di violenza sessuale.\nAttenuanti.\nLa pena \u00e8 diminuita per il partecipante la cui opera abbia avuto minima importanza nella preparazione o nella esecuzione del reato. La pena \u00e8 altres\u00ec diminuita per chi sia stato determinato a commettere il reato quando concorrono le condizioni stabilite dai numeri 3) e 4) del primo comma e dal terzo comma dell'articolo 112 (v. circostanza aggravante nel concorso di persone nel reato)."}
{"id": "1262828", "revid": "767487", "url": "https://it.wikipedia.org/wiki?curid=1262828", "title": "Coraggio e paura/Sciogli i cavalli al vento", "text": "Coraggio e paura/Sciogli i cavalli al vento \u00e8 un 45 giri della cantante italiana Iva Zanicchi, pubblicato nel 1971.\nTracce.\nLato A\nLato B"}
{"id": "1262836", "revid": "45927", "url": "https://it.wikipedia.org/wiki?curid=1262836", "title": "Vecchi Credenti", "text": ""}
{"id": "1262839", "revid": "92723", "url": "https://it.wikipedia.org/wiki?curid=1262839", "title": "Chiesa vetero-ortodossa dei Pomorcy", "text": "La Chiesa vetero-ortodossa dei Pomorcy () \u00e8 una branca della fazione \"senza preti\" dei Vecchi Credenti, Credo nato da uno scisma interno alla Chiesa ortodossa russa alla fine del XVII secolo.\nOrganizzazione.\nLa Chiesa vetero-ortodossa dei Pomorci ha parrocchie in Russia, Lituania, Lettonia, Estonia, Polonia, Bielorussia e Ucraina (in questi stati sono diretti da un Concilio Nazionale e Commissioni Spirituali). Comunit\u00e0 sono altres\u00ec presenti negli Stati Uniti d'America e in Brasile.\nStoria.\nI Pomorcy (Russo: \u041f\u043e\u043c\u043e\u0440\u0446\u044b), anche conosciuti come Danilovci e Confessione di Danilov rappresentano una branca dei Bespopovcy. Tale confessione fu fondata alla fine del XVII secolo nella Carelia presso il fiume Vyg (\u0412\u044b\u0433), da Danilov Vikulin e i fratelli Denisov. Inizialmente i Pomorcy negarono la santit\u00e0 del matrimonio e il culto dello zar. Successivamente si divisero in Novopomorcy, che riconoscevano il matrimonio e Staropomorcy. In seguito vi furono ulteriori scismi che comportarono la formazione dei Fedoseevcy e dei Filippovcy.\nSecondo i dati del censimento del 2001, in Lituania ci sono pi\u00f9 di 27.000 Vecchi Credenti aderenti a tale Chiesa."}
{"id": "1262842", "revid": "85405", "url": "https://it.wikipedia.org/wiki?curid=1262842", "title": "Pomorcy", "text": ""}
{"id": "1262843", "revid": "767487", "url": "https://it.wikipedia.org/wiki?curid=1262843", "title": "Ma che amore/Il mio bambino", "text": "Ma che amore/Il mio bambino \u00e8 un 45 giri della cantante italiana Iva Zanicchi, pubblicato nel 1972.\nTracce.\nLato A\nLato B"}
{"id": "1262848", "revid": "339392", "url": "https://it.wikipedia.org/wiki?curid=1262848", "title": "Cani da rapina", "text": ""}
{"id": "1262855", "revid": "767487", "url": "https://it.wikipedia.org/wiki?curid=1262855", "title": "Nonostante lei/Non scordarti di me", "text": "Nonostante lei/Non scordarti di me \u00e8 un 45 giri della cantante italiana Iva Zanicchi, pubblicato nel 1972.\nTracce.\nLato A\nLato B"}
{"id": "1262859", "revid": "77358", "url": "https://it.wikipedia.org/wiki?curid=1262859", "title": "Forest Lawn Memorial Park, Glendale", "text": ""}
{"id": "1262863", "revid": "36426", "url": "https://it.wikipedia.org/wiki?curid=1262863", "title": "Holy Cross Cemetery, Culver City", "text": ""}
{"id": "1262864", "revid": "36426", "url": "https://it.wikipedia.org/wiki?curid=1262864", "title": "Holy Cross Cemetery, New York City", "text": ""}
{"id": "1262865", "revid": "1070696", "url": "https://it.wikipedia.org/wiki?curid=1262865", "title": "Engineering ingegneria informatica", "text": "Engineering Ingegneria Informatica (capogruppo del gruppo Engineering) \u00e8 una societ\u00e0 italiana costituita nel 1980 nel settore del software e servizi IT, specializzata nella trasformazione digitale in particolare per i settori finanza, pubblica amministrazione (centrale, locale, sanit\u00e0), utility, telco e industria.\nLa societ\u00e0 \u00e8 stata quotata presso la Borsa di Milano dal dicembre 2000 fino al 7 luglio 2016 con revoca dal giorno successivo in seguito all'OPA, risultata vincente, lanciata da MIC Bidco S.p.A..\nEngineering \u00e8 attiva nella progettazione, sviluppo, servizi in esternalizzazione e consulenza IT; ne fanno parte circa 12.000 dipendenti distribuiti su oltre 40 sedi in Italia, Europa, Nord America e America Latina (circa il 14% di fatturato \u00e8 estero). L'organizzazione aziendale prevede 4 business unit e 12 centri di competenza trasversali.\nStoria.\nNel 1980 \u00e8 costituita a Padova la Cerved Engineering, azienda che inizialmente fa capo alla Cerved, societ\u00e0 che si occupa della gestione di banche dati per conto delle Camere di Commercio, che ne detiene una partecipazione azionaria. Nel 1984, un'operazione di management buyout trasferisce la propriet\u00e0 ai due soci di riferimento Michele Cinaglia e Rosario Amodeo, con la contemporanea uscita di Cerved dalla compagine azionaria e la variazione della denominazione, in quella attuale.\nNel 2013 Engineering rileva il 100% di T-Systems Italia SpA che assume la denominazione sociale \"Engineering.mo S.p.A., oggi Engineering D.HUB S.p.A.\". Il 14 giugno 2013 viene data notizia dell'uscita della famiglia Amodeo dalla propriet\u00e0 dell'azienda. La quota posseduta pari al 29,9% viene infatti ceduta a One Equity Partners con un'operazione da circa 116 milioni di euro. Nel 2014 Engineering conferma i piani di crescita nel mercato dell'IT per le PMI con l'acquisizione di MHT S.r.l. (ora Engineering 365 S.r.l.), societ\u00e0 leader nell'implementazione dei prodotti ERP e CRM Microsoft Dynamics. Sempre nel 2014 Engineering pubblica il suo primo Bilancio di Responsabilit\u00e0 Sociale d'Impresa, che continuer\u00e0 a pubblicare annualmente. Nel 2015 Engineering annuncia l'acquisizione di WebResults S.r.l., azienda specializzata nell'implementazione di soluzioni cloud a supporto dei processi di vendita, marketing e servizio alla clientela su piattaforma Salesforce.com.\nIl 28 dicembre 2017 Engineering e Intesa Sanpaolo, dopo aver ottenuto le necessarie autorizzazioni, hanno completato la compravendita del 100% del capitale di Infogroup (azienda presente sul mercato da oltre 30 anni con sedi a Firenze e Torino, partner di riferimento ICT per importanti Gruppi Bancari, Industriali e Commerciali), detenuto dal gruppo bancario, annunciata in 27 luglio. Il 1\u00ba maggio 2018 la societ\u00e0 Infogroup S.p.A. viene trasferita in Engineering Ingegneria Informatica S.p.A. mediante fusione per incorporazione.\nEngineering ha perfezionato nel marzo 2019 il closing dell\u2019operazione di acquisto del 51% di OmnitechIT - e il contestuale rebranding della societ\u00e0 acquisita in Cybertech - operatore su scala internazionale specializzato nella Cybersecurity e tra i principali player europei. Nel settembre 2019 Engineering ha acquisito Deus Technology, azienda leader nel mercato italiano del fintech applicato al Wealth Management. Nell\u2019ottobre 2019 ha aumentato la propria presenza nel mondo dell\u2019eCommerce con l\u2019acquisizione dell\u201980% della software house Digitelematica. Il 26 febbraio 2020 Engineering ha acquisito FDL Servizi, punto di riferimento nel mercato della conduzione e gestione degli impianti tecnologici energetici.\n\"Delisting\" e nuovi soci.\nNei primi mesi del 2016, i fondi NB Renaissance (nato dal partenariato nel \"private equity\" tra Neuberger Berman e Intesa Sanpaolo) ed Apax VIII (fondo che ha come consulente la societ\u00e0 di \"private equity\" Apax Partners LLP) hanno acquistato il 44,303% del capitale sociale di Engineering. L\u2019operazione ha comportato il lancio di un\u2019OPA obbligatoria da parte della controllata MIC Bidco, a 66 euro per azione, conclusasi con il pieno controllo e la conseguente revoca dalla quotazione a partire dall\u20198 luglio 2016. Engineering era quotata dal dicembre 2000 alla Borsa di Milano dove era presente negli indici FTSE Italia Mid Cap e FTSE Italia STAR.\nElemento fondamentale dell\u2019operazione \u00e8 stato il mantenimento e la continuit\u00e0 della struttura manageriale guidata dal fondatore Michele Cinaglia, con l\u2019obiettivo di proseguire i piani di sviluppo in Italia e all\u2019estero. Dall'8 luglio 2016 il principale azionista \u00e8 la MIC Bidco, societ\u00e0 che fa capo ai fondi NB Renaissance e Apax VIII. A Michele Cinaglia, presidente, fa capo nel 2018 il 6,6%.\nNel febbraio 2020 cambia ancora l'assetto azionario con l'uscita del fondatore che cede la sua partecipazione: entra il fondo Bain Capital al posto di Apax (che dall'epoca dell'OPA aveva la maggioranza) e affianca NB Renaissance Partners. Paolo Pandozy resta alla guida del gruppo anche con una quota del capitale.\nIl 1\u00b0 ottobre 2021 Engineering annuncia la nomina di Maximo Ibarra a CEO di Gruppo e di Massimo Cunico a CFO di Gruppo. \nPrincipali partecipazioni.\nDati aggiornati al 30 giugno 2021\nDati economici.\nNel 2018 il fatturato \u00e8 stato di 1,180 miliardi di euro con un aumento del 15%, l'Ebitda pari a 147,2 milioni (+20%) e l'utile netto di 57,7 milioni (+10%). Nel 2019 il Gruppo raggiunge gli 1,274 miliardi di euro di ricavi, con un aumento dell\u20198,5%, un Ebitda pari a 180 milioni (+22,3%) e un utile netto di 43,8 milioni. A fine 2020 il valore della produzione si attesta a 1.241,5 milioni di euro, in diminuzione del -2,6%, l\u2019Ebitda Adjusted \u00e8 pari a 177,4 milioni di euro in diminuzione del 1,5% e l\u2019utile netto raggiunge i 190,8 milioni di euro, in crescita del +335,2%."}
{"id": "1262866", "revid": "5585", "url": "https://it.wikipedia.org/wiki?curid=1262866", "title": "Alla mia gente/Dall'amore in poi", "text": "Alla mia gente / Dall'amore in poi pubblicato nel 1972 \u00e8 un 45 giri della cantante italiana Iva Zanicchi.\nAlla mia gente.\nIl brano non sar\u00e0 mai inserito in un album ufficiale.\nDall'amore in poi.\nIl brano sar\u00e0 utilizzato come sigla finale del primo ciclo quadrimestrale (il 25\u00b0) della trasmissione radiofonica \"Gran variet\u00e0\", dove la cantante \u00e8 ospite nei mesi di luglio e agosto. In seguito, verr\u00e0 inserita all'interno dell'album \"Dall'amore in poi\", pubblicato nel dicembre 1972.\nTracce.\nLato A\nLato B"}
{"id": "1262868", "revid": "124985832", "url": "https://it.wikipedia.org/wiki?curid=1262868", "title": "Charlie Sexton", "text": "\u00c8 famoso soprattutto per aver suonato nella band di Bob Dylan dal 1999 al 2002 e poi nuovamente dal 2009 ad oggi.\nBiografia.\nLa madre di Sexton era solo una sedicenne quando diede alla luce il bambino a San Antonio, in Texas. All'et\u00e0 di quattro anni, si trasfer\u00ec con la donna ad Austin, in Texas, dove crebbe ascoltando la musica suonata in alcuni club come l\"Armadillo World Headquarters\" ed il \"Soap Creek Saloon\".\nDopo un breve periodo trascorso fuori citt\u00e0, Sexton vi torn\u00f2 all'et\u00e0 di 12 anni.\nDai primi anni ottanta, mentre Charlie e suo fratello Will Sexton erano ancora ragazzini, vennero istruiti nell'uso della chitarra dal \"padrino del blues texano\" W.C. Clark. Con l'aiuto di Joe Ely ed altri musicisti locali come Jimmie e Stevie Ray Vaughan, Charlie Sexton svilupp\u00f2 le sue doti da chitarrista.\nSexton venne presto definito un \"prodigio della musica\"; cre\u00f2 addirittura una variet\u00e0 di atti e ritmi durante i primi anni di insegnamento prima del suo album di debutto, \"Pictures For Pleasure\", nel 1985. Registrato quando era solo un sedicenne, il singolo \"Beat's So Lonely\" si aggiudic\u00f2 un posto nella Top 20; la canzone rimane una delle pi\u00f9 famose degli anni ottanta, nonostante fosse stata inizialmente accreditata come una creazione di MTV. \"Pictures for Pleasure\" ha guadagnato critiche positive ed \u00e8 oggi considerato un classico.\nSexton continua a sviluppare le sue doti da chitarrista e diventa un popolare rocker, registrando con artisti come Ron Wood, Keith Richards, Don Henley e Bob Dylan. A questo exploit segu\u00ec un album intitolato omonimamente \"Charlie Sexton\", registrato a venti anni.\nNel 1998, Charlie lavor\u00f2 per un periodo con Will Sexton, suo fratello. La band, chiamata Will and the Kill, realizz\u00f2 un omonimo album di 38 minuti in cui oltre a loro suonava anche Jimmie Vaughan. L'album venne prodotto da Ely e distribuito tramite la MCA.\nIn seguito, alcune tracce di Sexton vennero incluse in molti film famosi, tra cui \"Una vita al massimo\" ed \"Air America\", mentre lui stesso ebbe un cameo nel film \"Thelma &amp; Louise\". Tra il 1992 ed il 1994, Sexton entr\u00f2 a far parte degli Arc Angels di Austin, una band blues rock che includeva i musicisti Doyle Bramhall II, Tommy Shannon e Chris Layton. Il gruppo registr\u00f2 un album omonimo, realizzato nel 1992 dalla Geffen Records. Nel 1994, la band si sciolse.\nSexton presto form\u00f2 un nuovo gruppo, il Charlie Sexton Sextet, e realizz\u00f2 \"Under the Wishing Tree\" nel 1995 per la MCA. Nonostante le vendite non abbiano raggiunto le mete ambite, l'album venne recensito molto positivamente.\nNel frattempo, Sexton continu\u00f2 a suonare con altri artisti, a fianco di Lucinda Williams in \"Car Wheels on a Gravel Road\" e di Shawn Colvin in \"A Few Small Repairs\".\nNel 1999, Sexton venne chiamato da Bob Dylan per rimpiazzare Bucky Baxter. Sexton aveva precedentemente suonato con Dylan durante un concerto ad Austin nel 1996 ed in qualche demo registrata nell'autunno del 1983.\nLa collaborazione con Dylan gli port\u00f2 grande successo; molti critici lo acclamarono e apprezzarono il suo duetto con Larry Campbell, anch'egli chitarrista nella band di Dylan. Considerato come uno dei migliori assembramenti, il gruppo registr\u00f2 un gran numero di album, tra cui \"Things Have Changed\" (tratto dal film del 2000 \"Wonder Boys\" di Curtis Hanson) e l'album del 2001 \"Love and Theft\". Nel 2003 ha interpretato un ruolo in \"Masked &amp; Anonymous\".\nNel frattempo, Sexton ha continuato a lavorare con altri artisti, producendo \"Been a Long Time\" dei Double Trouble ed \"Essence\" di Lucinda Williams, entrambi realizzati nel 2001. Dopo aver lasciato la band di Dylan, Sexton ha prodotto molti altri lavori, tra cui \"Volcano\" di Edie Brickell, \"Great Battle\" di Jon Dee Graham e \"Geronimo\" di Shannon McNally. Nel tardo 2005, Sexton ha realizzato il suo ultimo album, \"Cruel and Gentle Things\".\nNel 2009 torna nella band di Bob Dylan rimpiazzando il chitarrista Danny Freeman. Compare insieme a Dylan nell'album del 2012 \"Tempest \" e nel 2015 nell'album \"Shadows in the Night\". Suona tuttora nella band del cantautore americano.\nHa interpretato ruolo di Jimmy, amico del padre del protagonista Mason, nel film Boyhood del 2014, del regista Richard Linklater."}
{"id": "1262870", "revid": "124567110", "url": "https://it.wikipedia.org/wiki?curid=1262870", "title": "La mia sera/Il sole splende ancora", "text": "La mia sera/Il sole splende ancora \u00e8 un 45 giri della cantante italiana Iva Zanicchi, pubblicato nel 1972.\nTracce.\nLato A\nLato B"}
{"id": "1262871", "revid": "1444886", "url": "https://it.wikipedia.org/wiki?curid=1262871", "title": "Agenzia informazioni e sicurezza esterna", "text": "L'Agenzia informazioni e sicurezza esterna (in acronimo AISE) \u00e8 il servizio segreto italiano per l'estero, facente parte del Sistema di informazione per la sicurezza della Repubblica. Ha compiti e attivit\u00e0 di \"intelligence\" al di fuori del territorio nazionale.\nStoria.\nIstituita con la riforma dell'intelligence italiana del 2007, a dirigere il nuovo servizio venne chiamato il direttore uscente del Sismi, l'ammiraglio Bruno Branciforte, che \u00e8 rimasto in carica fino al 2010.\nDal 1\u00ba luglio 2013 l'Agenzia, tramite il Dipartimento delle informazioni per la sicurezza, incomincia a reclutare personale specialista anche tramite il web in particolare nei settori cyber defence, intelligence economico-finanziaria e intelligence energetica.\nIl 19 aprile 2014 \u00e8 stato nominato direttore dell'AISE, il vicedirettore Alberto Manenti, dal 1980 prima al Sismi e poi all'AISE. \u00c8 il primo dirigente interno all'agenzia a essere nominato direttore della stessa.\nIl 20 aprile 2018 ha avuto accesso a Forte Braschi, per la prima volta, una scolaresca (due classi del liceo \"Convitto Nazionale\") in visita al neocostituito \"museo dei segreti degli 007\". Nel novembre 2018 per la prima volta nella storia dell'Aise al vertice \u00e8 nominato un generale della Guardia di finanza, Luciano Carta.\nNel maggio 2019 \u00e8 stata inaugurata la nuova sede unitaria dell\"'intelligence\", che ospita gli uffici di vertice del Dis, delle agenzie e parte di quelli operativi, sita in piazza Dante nel rione Esquilino a Roma.\nOrganizzazione.\nL'art. 6, comma 5 della legge 3 agosto 2007, n. 124 dispone che l'AISE risponda al presidente del Consiglio dei ministri, quale autorit\u00e0 a cui \u00e8 affidata l'alta direzione e la responsabilit\u00e0 generale della politica dell'informazione per la sicurezza italiana, o all'Autorit\u00e0 delegata per la sicurezza della Repubblica. Il regolamento di funzionamento \u00e8 stato emanato con il DPCM n. 3 del 26 ottobre 2012, mentre quello relativo allo status giuridico ed economico del personale dal DPCM n. 1 del 23 marzo 2011.\nAlla direzione dell'AISE \u00e8 posto un direttore nominato (e revocabile) dal presidente del Consiglio dei ministri con proprio decreto, scelto tra dirigenti di prima fascia o equiparati dell'amministrazione dello Stato, sentito il CISR - Comitato interministeriale per la sicurezza della Repubblica. L'incarico ha la durata di quattro anni ed \u00e8 rinnovabile per una sola volta.\nIl Direttore dell'AISE \u00e8 affiancato da tre vice direttori, nominati e revocabili dal Presidente del Consiglio dei ministri sentito il direttore. Gli altri incarichi nell'ambito dell'Agenzia sono nominati dal direttore dell'AISE.\nAttivit\u00e0 e compiti.\nAi sensi dell'art. 6 della legge 3 agosto 2007, n. 124:\nAi sensi dell'art. 7-bis del decreto-legge 30 ottobre 2015, n. 74, convertito con modificazioni dalla legge 11 dicembre 2015, n. 198 \u00e8 stato inoltre previsto che l'AISE per singole missioni all'estero possa utilizzare unit\u00e0 delle forze speciali italiane, similmente a come avviene per altri Stati come gli USA ed il Regno Unito."}
{"id": "1262872", "revid": "36426", "url": "https://it.wikipedia.org/wiki?curid=1262872", "title": "Forte di Sant'Andrea (Venezia)", "text": ""}
{"id": "1262873", "revid": "125706125", "url": "https://it.wikipedia.org/wiki?curid=1262873", "title": "Gino Frediani", "text": "Gi\u00e0 parroco cattolico di Gavinana, frazione del comune di San Marcello Pistoiese, fu uno dei numerosi antipapi sedevacantisti del XX secolo.\nBiografia.\nGino Frediani oper\u00f2 come parroco a Gavinana fin dalla fine degli anni quaranta. Ricordato anche per una parentela con Fausto Coppi, ebbe un ruolo attivo nella comunit\u00e0, dando vita ad una cooperativa edile nel 1948, che diede lavoro a molte persone. L'albergo \"Le Dolomiti\", che successivamente diventer\u00e0 sede della comunit\u00e0 religiosa di Emmanuel I, era propriet\u00e0 della cooperativa.\nTra il 1973 e il 1974, don Gino Frediani sostenne di aver ricevuto molte apparizioni da parte di profeti dell'Antico Testamento che, secondo il sacerdote, gli rivelarono l'elezione al soglio pontificio con il nome di Emmanuel I, e lo guidarono nella costruzione di una nuova chiesa, la Chiesa Novella del Sacro Cuore di Ges\u00f9.\nNel novembre 1982, due parroci friulani, don Alfredo D'Agostini (64 anni) e don Oreste Rosso (74), abbandonarono le loro parrocchie, inviando una lettera all'Arcivescovo di Udine, Alfredo Battisti, per aderire alla Chiesa Novella Universale e furono nominati vescovi da Emmanuel I. La notizia ebbe eco internazionale.\nA seguito di questi avvenimenti, nel 1983, il vescovo di Pistoia, monsignor Simone Scatizzi, decise di allontanare definitivamente don Gino dalla parrocchia di Santa Maria Assunta in Gavinana che gli era stata affidata.\nPertanto, la sede della Chiesa Novella si spost\u00f2 in un albergo di Gavinana, che divent\u00f2 il luogo in cui si ritrovavano i fedeli seguaci di Emmanuel I.\nNegli anni successivi alla morte di Frediani nel 1984, la Chiesa Novella fu guidata da don Sergio Melani, che non si autoproclam\u00f2 papa, ma semplicemente capo temporaneo della Chiesa, in attesa del ritorno di Emmanuel I. Alcuni fedeli si rinchiusero nell'albergo in attesa dell'Apocalisse, uscendo raramente e solo a volto coperto.\nSul finire del 1999, la Procura della Repubblica di Pistoia, indag\u00f2 Sergio Melani circa le donazioni - a favore della cooperativa da lui amministrata - a cui erano obbligati gli adepti della comunit\u00e0 religiosa. A inizio 2000, l'ex albergo \"Le Dolomiti\", iscritto al catasto come sede della comunit\u00e0 e casa di riposo per gli adepti, ospitava stabilmente una quindicina di fedeli.\nOpere.\nGino Frediani e Sergio Melani hanno pubblicato alcuni libri, creando la casa editrice Aggeo:\nPeriodo precedente le presunte rivelazioni profetiche:"}
{"id": "1262875", "revid": "124567117", "url": "https://it.wikipedia.org/wiki?curid=1262875", "title": "Mi ha stregato il viso tuo/A te", "text": "Mi ha stregato il viso tuo / A te pubblicato nel 1972 \u00e8 un 45 giri della cantante italiana Iva Zanicchi.\nTracce.\nLato A\nLato B"}
{"id": "1262885", "revid": "289247", "url": "https://it.wikipedia.org/wiki?curid=1262885", "title": "Staatsoper (Vienna)", "text": ""}
{"id": "1262889", "revid": "2091899", "url": "https://it.wikipedia.org/wiki?curid=1262889", "title": "Better Man (Pearl Jam)", "text": "Better Man (qualche volta scritta come Betterman) \u00e8 una canzone dei Pearl Jam, scritta da Eddie Vedder quando era ancora al liceo, eseguita dal vivo dalla sua prima band, i Bad Radio. Considerata \"apertamente una grande canzone pop\" dal produttore Brendan O'Brien, i Pearl Jam erano riluttanti nel registrarla e rifiutarono di inserirla in Vs. a causa della sua accessibilit\u00e0. \"Better Man\" appare sull'album \"Vitalogy\". La canzone fu inclusa anche nella tracklist del greatest hits \"\".\nIl brano.\nMai pubblicata come singolo (una pratica della band per incoraggiare le vendite dei CD), divenne comunque una delle canzoni dei Pearl Jam pi\u00f9 suonate e mandate in onda per le radio. La canzone raggiunse la prima posizione della Mainstream Rock Tracks chart di Billboard, il secondo sulla Modern Rock Tracks chart, e la numero tredici nella Top 40 Mainstream. La canzone rimase per ben otto settimane in cima alla Mainstream Rock Tracks chart. Al tredicesimo ASCAP Awards, \"Better Man\" fu citata come una delle canzoni pi\u00f9 eseguite del 1995.\nNei concerti dei Pearl Jam, il verso lento di apertura viene cantato spesso sia dal pubblico che da Vedder. La canzone spesso viene proposta in un medley con la canzone \"Save It For Later\" della band Beat. Nell'ultimo concerto del tour Vote for Change, nel 2004, Vedder apparve sul palco con Bruce Springsteen and the E Street Band e cant\u00f2 \"Better Man\" su richiesta di Springsteen; numerosi nel pubblico cantarono con lui.\nLa canzone fa parte del cosiddetto \"Man Trio\" (\"Better Man\", \"Nothingman\" e \"Leatherman\") suonata occasionalmente nei concerti.\nEsecuzioni dal vivo di \"Better Man\" possono essere trovate su \"Live on Two Legs\" e \"Live at the Gorge 05/06\". Disponibile anche sui DVD \"Touring Band 2000\", \"Live at the Showbox\" e \"Live at the Garden\", \u00e8 inclusa anche in \"Immagine in cornice\".\nSignificato del testo.\nSebbene ci siano molte idee differenti riguardo all'origine della canzone, variando da un possibile relazione abusiva nella quale un uomo \u00e8 coinvolto oppure ad una donna, spesso si \u00e8 pensato che la canzone fosse dedicata al suo patrigno. Prima di suonare la canzone durante lo show di Atlanta, Georgia il 3 aprile 1994, Vedder disse chiaramente:"}
{"id": "1262890", "revid": "136473", "url": "https://it.wikipedia.org/wiki?curid=1262890", "title": "Betterman", "text": ""}
{"id": "1262893", "revid": "599013", "url": "https://it.wikipedia.org/wiki?curid=1262893", "title": "Strasser", "text": ""}
{"id": "1262901", "revid": "726373", "url": "https://it.wikipedia.org/wiki?curid=1262901", "title": "Sapientino", "text": "Il Sapientino \u00e8 un gioco elettronico prodotto dalla Clementoni. Nato nel 1967, \u00e8 costituito da una serie di schede, che presentano dei fori in prossimit\u00e0 delle domande e delle risposte, riguardanti un variegato ventaglio di argomenti pi\u00f9 svariati, a cui, dal 1994, si \u00e8 aggiunto l'inglese. Le schede vanno posizionate su un apposito tavolo, presente nella confezione. Con gli spinotti in dotazione \u00e8 possibile selezionare la domanda e segnalare la risposta corrispondente. Se quest'ultima risulta esatta si chiude il circuito elettrico e viene emesso un segnale acustico (o visivo).\nIl termine \"sapientino\" per la sua diffusione \u00e8 entrato in alcuni dizionari d'italiano tra cui il De Mauro (che l'eleva a lemma) e lo Zingarelli."}
{"id": "1262902", "revid": "106908", "url": "https://it.wikipedia.org/wiki?curid=1262902", "title": "Ospedale di Sant'Ansano", "text": "L'ospedale di Sant'Ansano \u00e8 un edificio monumentale di Lucca che si trova in localit\u00e0 Ponte a Moriano.\nStoria e descrizione.\nL'ospedale \u00e8 gi\u00e0 menzionato nel 1105, ma l'edificio attuale \u00e8 il risultato di una ristrutturazione settecentesca - a tale periodo risalgono all'interno gli altari e le decorazioni parietali - in parte annullata da successivi interventi del secolo successivo. Sull'altar maggiore sono collocate tre statue, databili attorno alla prima met\u00e0 del Cinquecento, raffiguranti i \"Santi Nicola, Ansano e Donnino\", che si pongono come una sorta di versione \"popolare\" di modelli colti di ambito civitalesco e, per quanto riguarda il \"Sant'Ansano\" addirittura di Jacopo della Quercia. Dietro la pala dell'altare collocato sul fianco sinistro \u00e8 emerso un affresco cinquecentesco, raffigurante la \"Madonna con Bambino e santi\"."}
{"id": "1262906", "revid": "125974772", "url": "https://it.wikipedia.org/wiki?curid=1262906", "title": "Kirill Petrovi\u010d Kondra\u0161in", "text": "Biografia.\nSi form\u00f2 al conservatorio di Leningrado sotto un altro celebre direttore: Boris \u0116mmanuilovi\u010d Chajkin (il quale aveva appena 3 anni di pi\u00f9 di Kondra\u0161in stesso); diresse al teatro Malij di Leningrado dal 1938 al 1942 ed al teatro Bol'\u0161oj di Mosca dal 1943.\nRicopr\u00ec anche la carica di Direttore Artistico dell'Orchestra Filarmonica di Mosca dal 1960 al 1975 prima di lasciare l'Unione Sovietica nel 1978, quando chiese asilo politico al governo olandese mentre era in quel paese.\nDiresse Van Cliburn quando vinse al Concorso internazionale \u010cajkovskij e dopo il concorso con lui inizi\u00f2 un felice tour negli Stati Uniti. Nella Sala Grande del conservatorio \u010cajkovskij di Mosca Kondra\u0161in diresse le prime esecuzioni di due sinfonie di Dmitrij \u0160ostakovi\u010d: nel 1961 la quarta sinfonia e l'anno successivo la tredicesima sinfonia. Nel 1964 diresse la prima esecuzione de \"L'esecuzione di Stepan Razin\" di \u0160ostakovi\u010d. Nel 1973 diresse l'Orchestra Filarmonica di Mosca con \u0116liso Virsaladze in un concerto al teatro La Fenice di Venezia.\nDopo aver lasciato l'Unione Sovietica divenne direttore ospite permanente dell'Orchestra reale del Concertgebouw di Amsterdam fino alla morte, avvenuta improvvisamente nel 1981.\nNel corso della sua carriera accompagn\u00f2 il debutto di alcuni grandi talenti, tra i quali il violinista Boris Belkin, che all'epoca della sua prima apparizione in pubblico aveva appena 7 anni."}
{"id": "1262908", "revid": "36426", "url": "https://it.wikipedia.org/wiki?curid=1262908", "title": "Convento dei Cappuccini (Lucca)", "text": "Il convento dei Cappuccini, con annessa chiesa, si trova a Lucca in localit\u00e0 Monte San Quirico.\nI cappuccini dopo la soppressione napoleonica che aveva confiscato e distrutto i precedenti conventi lucchesi di san Michele a Guamo e della Concezione, distrutto per far posto a porta Elisa, si stabilirono prima presso la localit\u00e0 detta \"la Fossaccia\" e infine, nel 1889, presso l'attuale convento ricavato da una villa appartenuta a Cleobolina Cotenna .\nVi sono confluiti, da conventi soppressi della zona, numerosi dipinti che costituiscono una vera e propria collezione di pittura lucchese con opere di alta qualit\u00e0, che vanno dal Cinquecento all'Ottocento. \nNella chiesa annessa al convento \u00e8 conservato un affresco (\u00e8 un vecchio stacco a massello), qui trasferito nel XIX secolo dal distrutto convento di Santa Chiara di Lucca. Si tratta di una \"Madonna col Bambino\", nella quale il recente restauro ha permesso di scorgere la mano di un artista lucchese assai prossimo a Spinello Aretino.\nNella cripta dedicata alla sua famiglia, riposa anche la leggendaria Lucida Mansi, morta di peste nel 1649. "}
{"id": "1262909", "revid": "113588850", "url": "https://it.wikipedia.org/wiki?curid=1262909", "title": "Luoghi delle Cronache di Narnia", "text": "Elenco delle principali ambientazioni della saga fantasy delle \"Cronache di Narnia\", scritta da C. S. Lewis.\nCalormen.\nCalormen viene introdotta in \"Il cavallo e il ragazzo\". \u00c8 un vasto impero situato oltre l'arido deserto a sud delle Terre di Archen, bagnata dal mare a sud-ovest. Per aspetto, usi e costumi della sua popolazione, Calormen \u00e8 simile ai fiabeschi regni orientali de \"Le mille e una notte\": imponenti metropoli con sontuosi palazzi e monumenti, alternati a vasti mercati esotici e miseri villaggi. La societ\u00e0 si basa su una rigida suddivisione in classi; al vertice si trova il Tisroc, monarca con poteri assoluti e prerogative semidivine (i Calormeniani sono soliti, quando lo menzionano, soggiungere l'epiteto formulario \"possa egli vivere in eterno\"), seguito dai \"Tarkaan\", che costituiscono la fiera aristocrazia guerriera e governano le province. La gran parte del popolo vive in miseria, assoggettata ai nobili, e in fondo alla piramide sociale si trovano gli schiavi. A Calormen si venera poi il dio Tash, dal quale le maggiori famiglie dicono di discendere, in onore del quale si costruiscono grandi templi e celebrano sanguinosi riti.\nL'impero calormeniano \u00e8 molto pi\u00f9 esteso e potente del reame di Narnia, e i suoi sovrani nutrono forti ambizioni di conquista verso il nord. Tuttavia un serio tentativo per un'invasione in grande stile viene compiuto solo in \"L'ultima battaglia\", mentre nei secoli precedenti le leggende sui terribili poteri magici di Aslan e della Strega Bianca hanno scoraggiato iniziative in tal senso.\nCalavar.\nCalavar \u00e8 la provincia del regno di Calormen sulla quale, in \"Il cavallo e il ragazzo\", governa Kidrash Tarkaan, padre della bella Aravis. Questa regione \u00e8 bagnata dal mare e si trova nell'area meridionale dell'impero governato da Tisroc. Qui hanno sede numerosi palazzi di ricchi tarkaan e personaggi influenti sulla politica del regno e sull'economia, ma vi vivono soprattutto contadini, poveri pastori, allevatori di ovini e caprini e pescatori che sopravvivono a stenti.\nTashbaan.\nTashbaan compare in \"Il cavallo e il ragazzo\". \u00c8 la capitale del regno di Calormen, una metropoli imponente e ricca, con enormi mercati esotici e grandi monumenti, fra cui primeggiano il palazzo di Tisroc e il tempio di Tash.\nQuesta \u00e8 la meraviglia dell'impero di Calormen, la citt\u00e0 sull'isola in mezzo al fiume che sfocia al mare, la Tashbaan, dalla quale si poteva entrare la mattina al suono potente dei corni ed uscire solo entro il segnale la sera.\nTombe degli Antichi Re.\nLe Tombe degli Antichi Re compaiono in \"Il cavallo e il ragazzo\".\n\u00c8 una grande necropoli che secondo le dicerie degli abitanti di Calormen e di Tashbaan fosse infestata da creature misteriose chiamate \"goul\". Qui \u00e8 il prefissato punto di ritrovo in caso di pericolo per i quattro compagni di viaggio verso il nord (Shasta, Bri, Aravis e Uinni).\nShasta dopo esser stato diviso dai suoi tre amici, riesce a raggiungere le misteriose tombe la sera, ma deve passare la notte da solo, poich\u00e9 gli altri non erano riusciti ad arrivarvi prima della chiusura dei cancelli della citt\u00e0 di Tashbaan. Il giovane trascorre una notte di incubi e strane visioni dalle quali trova sollievo solo alla vista di un grosso gatto che gli fa compagnia. Il giorno seguente si reca al fiume in cerca di cibo e frutta e per farsi il bagno. La sera, quando gi\u00e0 pensa di mettersi in viaggio nel deserto da solo, riconosce i due cavalli venirgli incontro alle tombe. Poi aspetteranno la tarkaana Aravis, prima di riprendere il viaggio verso Narnia.\nCharn.\nCharn compare in \"Il nipote del mago\" ed \u00e8 il luogo di origine della Strega Bianca Jadis. Si tratta in realt\u00e0 di un luogo non di Narnia, bens\u00ec di un mondo parallelo ad essa ed al nostro, e molto pi\u00f9 antico, tanto che il sole che lo illumina ha una diversa conformazione. Quando Digory e Polly raggiungono Charn grazie agli anelli magici dello zio Andrew, trovano le rovine di una civilt\u00e0 molto antica e fiorente, ma ormai completamente estinta. Spinto dalla curiosit\u00e0, il ragazzo segue delle misteriose indicazioni e suona una campanella magica, che subito fa risvegliare una statua l\u00ec vicino, che si presenta come Jadis, Regina di Charn. La donna racconta loro di essere l'ultimo membro della casa reale che governava quel mondo e che molti anni prima ingaggi\u00f2 una feroce guerra civile con la sorella (una strega come lei), che le contendeva il trono; Jadis stava per essere sopraffatta dall'esercito nemico, ma, pur di non piegarsi, pronunci\u00f2 una formula magica potentissima e segreta, la \"Parola deplorevole\", che stermin\u00f2 ogni forma di vita su Charn, eccetto Jadis stessa; questa, per sopravvivere nei secoli successivi, si tramut\u00f2 in pietra, predisponendo per\u00f2 una campana magica che, suonata da un ignaro viaggiatore (come appunto Digory), un giorno l'avrebbe risvegliata.\nDigory e Polly lasciano Charn subito dopo, portando con s\u00e9 anche Jadis, la quale ha mire di conquista verso altri mondi. Alla fine del libro, Aslan invita Digory a riflettere sulle sorti di Charn, mondo caduto in rovina per l'avidit\u00e0 e la violenza, che, con l'abbandono di Jadis, \u00e8 morto una volta per tutte, tanto che dalla Foresta di Mezzo non \u00e8 pi\u00f9 possibile raggiungerlo, essendo il suo portale - uno stagno - essiccato.\nForesta di Mezzo.\nLa Foresta di Mezzo compare in \"Il nipote del mago\". Questo particolare luogo viene esplorato per la prima volta da Digory Kirke e Polly Plummer, come raccontano nel primo libro delle \"Cronache di Narnia\". Questa foresta \u00e8 un luogo di transizione che conduce tramite numerosi stagni negli altri mondi esistenti. Questa foresta \u00e8 assai calma, vi regna il silenzio e un caldo soporifero, infatti, questo clima ha dei particolari effetti su Digory e Polly, che a prima vista non si riconoscono e non si rendono neppure conto della loro presenza in quel luogo e di tutto ci\u00f2 che era passato prima del loro arrivo nella foresta.\nGalma.\nGalma \u00e8 una grande isola dell'Oceano Orientale, la pi\u00f9 vicina alle coste di Narnia. Nei libri si fa riferimento ad un duca che governa l'isola, con una sua corte, presso la quale si tengono dei tornei cavallereschi. Non viene specificato chiaramente se questo duca sia un regnante indipendente oppure un vassallo dei re di Narnia.\nHarfang.\nHarfang \u00e8 la maggiore citt\u00e0 delle lande desolate site a nord di Narnia. Ivi vive una popolazione di giganti, con dei propri sovrani. A Jill, Eustachio e Pozzanghera, che giungono come ospiti ad Harfang in \"La sedia d'argento\", i giganti si mostrano gentili e li invitano a partecipare alla Festa d'autunno. Come i tre scoprono per\u00f2 poco dopo, in tale festa essi sono previsti come portata principale.\nIsole Solitarie.\nLe Isole Solitarie sono un arcipelago dell'Oceano Orientale, costituito dalle isole di Felimath, Avra e Doorn. Appartengono al reame di Narnia da moltissimo tempo, tanto che gi\u00e0 la regina Jadis, si fa titolare \"Imperatrice delle Isole Solitarie\". Quando per\u00f2 il dominio su Narnia cade nelle mani dei Telmarini, i quali temono il mare, le Isole vengono abbandonate a s\u00e9 stesse e cadono nelle mani di governanti privi di scrupoli. Fino a quando il re Caspian X, in \"Il viaggio del veliero\", decide di reclamare di nuovo quei territori, destituisce un certo Gumpas, che si arricchiva vendendo schiavi ai Calormeniani, e lo sostituisce col fidato Lord Bern.\nMondodisotto.\nIl Mondodisotto (in originale \"Underland\") \u00e8 una vasta realt\u00e0 sita al di sotto della superficie di Narnia. Racchiude varie regioni, site a diversi livelli di profondit\u00e0. L'ingresso attraverso il quale Jill, Eustachio e Pozzanghera, i protagonisti de \"La sedia d'argento\", scendono al primo livello si trova in una brughiera desolata, molto a nord di Narnia. Indi essi trovano un vasto reame segreto, formato da bui tunnel e cunicoli, nei quali si celano tesori nascosti e misteriose creature assopite. Qui regna una sinistra strega vestita di verde, che al suo servizio tiene schiere di gnomi, assoggettati dalle sue arti magiche. Questi ultimi a loro volta sono originari di un livello ancora pi\u00f9 profondo del Mondodisotto, da essi chiamato Bism o Regno Profondo (in contrapposizione al dominio della strega, che chiamano Regno Poco Profondo), una regione magica in cui vivono salamandre parlanti e le gemme sono frutti vivi e succosi, non freddi minerali.\nNarnia.\nNarnia \u00e8 un mondo creato da Aslan, il Grande Leone, che col suo canto magico fa sorgere la terra dalle tenebre e suscita la vita in essa, popolandola di animali parlanti e creature fantastiche. Narnia viene distrutta dallo stesso Aslan in \"L'ultima battaglia\", dopo circa 2500 anni di esistenza. Narnia \u00e8 solo una, ancorch\u00e9 la pi\u00f9 importante, delle regioni di un universo fantastico pi\u00f9 vasto creato da Lewis. Narnia viene descritta sempre come una terra rigogliosa, piena di foreste vergini e corsi d'acqua, con una nutrita vegetazione e una fauna variegata. Pochi sono gli insediamenti artificiali, fra cui i castelli di Cair Paravel e quello della Strega Bianca. Gli esseri umani non sono una delle specie create da Aslan all'inizio della storia per popolare Narnia, infatti quei pochi che compaiono nella saga sono tutti originari del nostro mondo oppure discendenti di uomini finiti a Narnia attraverso portali magici. Sono invece le regioni a sud di Narnia (Archen e Calormen), ad essere abitate prevalentemente da umani. Tuttavia, per volont\u00e0 di Aslan, i re di Narnia sono tutti umani (eccetto la Strega Bianca, sua nemica in \"Il leone, la strega e l'armadio\", insediatasi come regina illegittimamente). Al contrario, il paese \u00e8 popolato da un gran numero di animali, fra cui parecchi dotati della parola e dell'intelletto grazie alla magia di Aslan, e da creature fantastiche e mitologiche, come i nani, i fauni e i centauri, e spiriti della natura, come Sileno e le driadi. A sud Narnia confina con la Terra di Archen, un regno montagnoso con capitale Anvard, i cui abitanti, tradizionalmente amici di Narnia, sono discendenti di Frank e sua moglie Helen, i primi umani stabilitisi nel paese. Ancora pi\u00f9 a sud si stende un vasto deserto, oltre il quale si trova il grande regno di Calormen, i cui bellicosi sovrani invece nutrono ambizioni di conquista verso il settentrione e si scontrano con i Narniani in \"Il cavallo e il ragazzo\" e in \"L'ultima battaglia\". A nord di Narnia invece si trovano vaste lande desolate e semideserte, abitate da giganti; sono regioni oscure e minacciose, ove si nascondono e tramano nell'ombra i peggiori antagonisti del reame, quali la Strega Bianca (che prima di conquistare Narnia si \u00e8 creata un proprio regno nel nord) e la Signora dalla Veste Verde, padrona di un tenebroso regno sotterraneo chiamato Mondodisotto. Ad est si stende invece un vasto oceano in cui vi sono varie isole, tra cui l'arcipelago delle Isole Solitarie, politicamente dipendenti dal reame di Narnia, e pi\u00f9 oltre, il Regno di Aslan. Come raccontato in \"Il viaggio del veliero\", il mondo di Narnia \u00e8 piatto e si trova al centro di un universo geocentrico. Il firmamento costituisce una sorta di cupola che sovrasta la terra, toccandola nei suoi estremi. La luna che illumina la notte sembra essere pi\u00f9 grossa di quella del nostro mondo.\nBeruna.\nBeruna \u00e8 uno dei pochi insediamenti artificiali del reame di Narnia. Si tratta di una cittadina eretta nei pressi dei guadi del Grande Fiume, in una posizione di importanza strategica. I Telmarini costruiscono un ponte in prossimit\u00e0 di Beruna. Ivi i Narniani combattono due importanti battaglie per la propria libert\u00e0: quella contro la Strega Bianca in \"Il leone, la strega e l'armadio\" e quella contro i Telmarini in \"Il principe Caspian\".\nCair Paravel.\nCair Paravel \u00e8 un castello di Narnia, sede dei quattro re di Narnia de \"Il leone, la strega e l'armadio\" e poi dei re della dinastia di Caspian da \"Il principe Caspian\" fino a \"L'ultima battaglia\". In inglese antico \"cair\" vuol dire \"corte\" e \"paravail\" \"minore\". Cair Paravel sorge presso la foce del Grande Fiume. In \"Il leone, la strega e l'armadio\", Jadis la Strega Bianca, l'illegittima e tirannica regina di Narnia, si fa titolare \"castellana di Cair Paravel\", ma quel castello appare abbandonato e in rovina da lungo tempo, mentre lei governa da una sua fortezza, situata altrove. Nei libri non viene spiegato quando Cair Paravel sia stato eretto e da chi, ma, trovandosi in esso quattro troni reali, potrebbero essere stati gli uomini della stirpe di Frank e Helen, i Primi Re, poi spodestati e cacciati dal paese dalla Strega Bianca. Su questi troni, secondo una profezia, siederanno \"due figli di Adamo e due figlie di Eva\", e allora il dominio della Strega Bianca avr\u00e0 termine. Tale profezia si avvera al termine del libro: i quattro fratelli Peter, Susan, Edmund e Lucy vengono incoronati da Aslan, il Grande Leone, re e regine di Narnia e pongono a Cair Paravel, restaurato dalla magia di Aslan, la loro sede. Gli anni di pace e prosperit\u00e0 del loro regno verranno ricordati negli altri libri come \"Et\u00e0 d'oro\". Circa mille anni dopo la fine dell'Et\u00e0 d'oro, il reame di Narnia viene invaso e assoggettato dai bellicosi uomini di Telmar. I nuovi re sono della dinastia di Caspian I il Conquistatore, il cui discendente Caspian VI fa costruire un nuovo castello da cui governare il paese. Per la seconda volta Cair Paravel viene abbandonato, ed \u00e8 in questo triste stato, di rovina coperta di vegetazione selvatica su di un'isola nel fiume, che i quattro fratelli Pevensie (i protagonisti del \"Leone, la strega e l'armadio\", poi divenuti re alla fine del libro) lo ritrovano in \"Il principe Caspian\", quando il magico corno di Susan li richiama a Narnia. Con la sconfitta degli oppressori telmarini per\u00f2 il nuovo re benedetto da Aslan, Caspian X, far\u00e0 ritorno a Cair Paravel, che viene restaurato e diventer\u00e0 la fortezza della capitale di Narnia. In \"L'ultima battaglia\" la grande citt\u00e0 attorno a Cair Paravel viene per\u00f2 attaccata dal mare dagli invasori calormeniani e presa a sacco. Segue il destino del resto di Narnia venendo distrutto, ma nella \"Vera Narnia\", aperta da Aslan alla fine della saga, se ne trover\u00e0 uno uguale.\nCasa di Aslan.\nLa Casa di Aslan (in originale: \"Aslan's How\") compare in \"Il leone, la strega e l'armadio\" e in \"Il principe Caspian\". \u00c8 una collina incantata sulla quale sorge la Tavola di Pietra, una grande lastra, sopra la quale \u00e8 scritta la Grande Magia, o Antica Legge, dettata all'inizio dei tempi dal padre di Aslan, l'Imperatore d'Oltremare. \u00c8 appellandosi proprio a questa legge che, in \"Il Leone, la strega e l'armadio\", la Strega Bianca pretende l'esecuzione del giovane Edmund Pevensie, reo di tradimento, sperando cos\u00ec di scongiurare una profezia che la vorrebbe spodestata allorch\u00e9 due figli di Adamo (uno dei quali \u00e8 appunto Edmund) e due figlie di Eva siederanno sui quattro troni di Cair Paravel; Aslan non pu\u00f2 violare questa legge, ma per salvare Edmund offre alla Strega di prendere la sua vita invece di quella del ragazzo, ed ella accetta. La notte seguente la Strega Bianca uccide appunto il Grande Leone sulla Tavola di Pietra, ma a sorpresa all'alba la Tavola si infrange e Aslan risorge. Infatti il suo sacrificio spontaneo per salvare un peccatore gli ha consentito di sconfiggere la morte.\nNei secoli successivi la Casa di Aslan continua ad essere riverita come luogo sacro e rifugio per i perseguitati. Vi viene eretto un tumulo e la pietra magica viene posizionata al centro delle gallerie e dei cunicoli nascosti sotto di esso, i quali a loro volta fungono da magazzino e nascondiglio.\nCastello di Jadis.\nIl Castello di Jadis, la Strega Bianca, compare in \"Il leone, la strega e l'armadio\". Si tratta della roccaforte dalla quale la regina di Narnia governa sul suo dominio; bench\u00e9 infatti si definisca \"castellana di Cair Paravel\", ella non risiede in quel secondo castello, che lascia invece andare in rovina. Il suo castello \u00e8 freddo e ghiacciato, similmente all'intero regno di Narnia, che dalla Strega \u00e8 maledetto a restare sotto il morso di un inverno perenne. Da l\u00ec inoltre partono le attivit\u00e0 della sua polizia segreta e del suo esercito. Inoltre vi si trovano le segrete in cui imprigiona i suoi oppositori, nonch\u00e9 un vasto cortile ove espone le creature che ella ha tramutato in pietra. Viene distrutto dopo la caduta della Strega Bianca.\nCastello di Miraz.\nIl Castello di Caspian, rinominato in Castello di Miraz con la salita al trono di re Miraz, \u00e8 la roccaforte dei re di Telmar, che si erano imposti come padroni di Narnia sotto re Caspian I il Conquistatore. \u00c8 sito nei pressi delle rovine del Castello della Strega Bianca. Fatto erigere da Caspian VI (che gli ha anche dato il nome), \u00e8 passato poi ai suoi successori, fino a Caspian IX, assassinato da suo fratello Miraz, usurpatore del trono. Anche Caspian X, dopo la caduta dello zio Miraz e la sconfitta dei Telmarini in \"Il principe Caspian\", governa per un po' di tempo da questo castello, ma poi si trasferisce a Cair Paravel, sede tradizionale dei re di Narnia.\nGiardino segreto.\nIl Giardino Segreto compare in \"Il nipote del mago\" e \"L'ultima battaglia\".\nDigory si reca in questo giardino per obbedire alla richiesta del leone Aslan. Il ragazzino aveva, senza volerlo, portato a Narnia la strega cattiva Jadis, che presto avrebbe minacciato il regno, perci\u00f2 era in debito verso il re di Narnia ed aveva intenzione di aiutarlo.\nArriv\u00f2 al giardino grazie all'aiuto del cavallo alato Piumino e dell'amica Polly. Poi colse la Mela del Giardino Segreto ed ignorando le astuzie della strega Jadis che aveva incontrato nel giardino, fece ritorno dal leone e piant\u00f2 l'albero che in futuro avrebbe protetto Narnia, cos\u00ec, guadagnandoci anche una mela magica per guarire la madre malata.\nSette Isole.\nLe Sette Isole formano un arcipelago nell'Oceano Orientale, pi\u00f9 vicino alla costa di Narnia rispetto alle Isole Solitarie, ma non \u00e8 specificato se anch'esse siano legati alla corona di Narnia. L'insediamento pi\u00f9 importante delle Sette Isole \u00e8 la citt\u00e0 portuale di Redhaven, sull'isola di Brenn.\nTelmar.\nTelmar \u00e8 una regione al di l\u00e0 delle Montagne Occidentali. Essa viene colonizzata da una banda di pirati provenienti da nostro mondo attraverso un portale magico; essi, dimenticando negli anni le proprie origini, costituiscono un potente e bellicoso regno, che, sotto il re Caspian I, detto il Conquistatore, invadono Narnia e la assoggettano. Per trecento anni i re di Telmar governano Narnia, perseguitando le creature fatate e cercando di cancellarne persino il ricordo, finch\u00e9, in \"Il principe Caspian\", in soccorso della \"vecchia Narnia\" giungono i quattro re dell'Et\u00e0 d'Oro (Peter, Edmund, Susan e Lucy) e poi Aslan in persona. Sotto il nuovo re Caspian X, i Narniani tornano liberi e vivono in pace con i Telmarini.\nTerebinthia.\nTerebinthia \u00e8 la pi\u00f9 estesa isola dell'Oceano Orientale, sita ad est delle coste narniane, la pi\u00f9 vicina alla terraferma dopo Galma. Di essa non viene detto quasi nulla, ma, avendo un proprio re, \u00e8 presumibilmente uno stato sovrano, indipendente da Narnia e Calormen.\nTerra di Archen.\nLa Terra di Archen (in originale \"Archenland\") \u00e8 descritta in \"Il cavallo e il ragazzo\". Costituisce un piccolo regno montagnoso al confine meridionale di Narnia, con capitale Anvard. \u00c8 popolato da uomini, discendenti di Frank ed Helen, i \"Primi Re\", giunti nel paese ai tempi della creazione di Narnia. Archen ha tradizionalmente rapporti di amicizia con il reame settentrionale, tanto che re Edmund corre in soccorso del re Luni di Archen allorch\u00e9 il paese \u00e8 minacciato dai piani d'invasione del principe calormeniano Rabadash."}
{"id": "1262912", "revid": "547992", "url": "https://it.wikipedia.org/wiki?curid=1262912", "title": "Claudio Pieri", "text": "Biografia.\nViveva con la compagna Liliana e la figlia Valentina, suo figlio Tiziano ha fatto parte della lista degli arbitri internazionali FIFA.\nCarriera.\nAppartenente alla sezione AIA di Genova, approda in serie A nel 1975 dirigendo - del 18 maggio 1975, terminata 0-2 per i romani, riuscendo ben presto ad imporsi come grande direttore di gara e come apprezzato dirigente arbitrale, scopritore e istruttore di talentuose \"giacchette nere\" del futuro. \nNegli ultimi anni ha fatto parte della sezione AIA di Chiavari.\nLa sua attivit\u00e0 sui campi si \u00e8 conclusa nel 1987 con la dismissione per motivi disciplinari. Vanta nel suo palmar\u00e8s: la direzione nella finale di andata della Coppa Italia 1981 Roma-; la designazione per alcune \"classiche\" del campionato italiano come due -, un derby di Milano, tre -, una Juventus-Roma, due Inter-Roma, due -Roma, un derby della Mole e la sfida-scudetto della stagione 1986-1987 tra Juventus e .\nNominato arbitro internazionale nel 1983, si aggiudica il prestigioso Premio Giovanni Mauro nello stesso anno. Nel 1985 diresse due partite della prima edizione dei Mondiali Under 16 FIFA, in Cina: Argentina-Germania Ovest 1-1, e il quarto di finale Australia-Guinea, vinto dagli africani ai calci di rigore.\nConclusa la carriera nel 1987 con un bilancio di 137 presenze in Serie A, si mette subito a disposizione dell'AIA come dirigente, e per quasi dieci anni (dal 1990 al 1999) ricoprir\u00e0 il vertice del C.R.A. Liguria, contribuendo alla formazione di nuove leve come il figlio Tiziano Pieri, Andrea De Marco e Mauro Bergonzi. Dal 1999 al 2001 \u00e8 inquadrato come vicecommissario della C.A.N. D.\nNel 2001 diventa designatore degli arbitri di serie D, fino al 2005 quando viene promosso a capo della C.A.N. C. Nel 2006, per\u00f2, dopo solo una stagione di lavoro, il nuovo Commissario Straordinario dell'AIA Luigi Agnolin decide di rimuoverlo dall'incarico, sostituendolo con Robert Boggi.\nPer la stagione 2009-2010 viene coinvolto per la Liguria nell'ambito del progetto \"Talent e Mentor\", finalizzato alla formazione accurata di giovani leve arbitrali.\nEpisodi controversi.\nOltre ai prestigiosi riconoscimenti, la carriera arbitrale di Claudio Pieri \u00e8 anche legata ad alcuni episodi controversi: nel 1979, dopo la partita di Serie A -, viene sospeso per qualche settimana dai propri superiori poich\u00e9 sorpreso a cenare in un ristorante con l'allora dirigente romanista Luciano Moggi, violando il codice deontologico della categoria; il 16 maggio 1982 avrebbe favorito la Juventus, che conquista il suo 20\u00ba scudetto, non concedendo un rigore al Catanzaro per una gomitata di Brio a Borghi, mentre il suo collega Mattei annulla in Cagliari-Fiorentina un gol di Graziani apparso regolare; nel 1987 viene squalificato dalla Commissione Disciplinare AIA per aver ricevuto assegni provenienti dalla dirigenza del , in realt\u00e0 come finanziamento alla sua campagna elettorale con la DC, ma non segnalati per tempo ai propri organi tecnici."}
{"id": "1262920", "revid": "36426", "url": "https://it.wikipedia.org/wiki?curid=1262920", "title": "Chiesa di Sant'Andrea di Saltocchio", "text": "La chiesa di Sant'Andrea di Saltocchio \u00e8 una chiesa di Lucca che si trova in localit\u00e0 Saltocchio.\nStoria e descrizione.\nL'attuale struttura edificata tra i primi del Settecento e gli inizi dell'Ottocento, a navata unica con transetto, sostituisce un edificio di origine medievale di cui rimane solo un archivolto di ciborio riferibile all'VIII secolo, scolpito sul retro da un'epigrafe romana. La chiesa attuale conserva all'interno una tavola centinata con \"Sant'Andrea tra i Santi Pietro, Pancrazio, Biagio e Paolo\" e in alto la \"Madonna in gloria tra le Sante Agata e Caterina\", opera di Gherardo delle Catene, pittore modenese operoso a Lucca attorno al quarto decennio del Cinquecento."}
{"id": "1262922", "revid": "466539", "url": "https://it.wikipedia.org/wiki?curid=1262922", "title": "Al Mulock", "text": "Biografia.\nFamoso soprattutto per i suoi ruoli negli spaghetti-western, Mulock mor\u00ec suicida nel maggio del 1968, a Guadix in Spagna, durante le riprese di \"C'era una volta il West\", lanciandosi dalla finestra di un albergo con indosso il suo costume di scena da cowboy. Mickey Knox, amico di Mulock e operatore del film, ed il direttore di produzione Claudio Mancini assistettero al suicidio di Mulock che, sopravvissuto alla caduta, sub\u00ec durante il percorso accidentato verso l'ospedale la perforazione di un polmone, trafitto da una costola rotta nella caduta. Le ragioni del suicidio, cos\u00ec come la scelta di uccidersi con addosso il costume di scena, non sono note; Mickey Knox ha anche sostenuto in un suo libro che Mulock fosse tossicodipendente e che si suicid\u00f2 per disperazione. Sua moglie era morta l'anno prima di cancro."}
{"id": "1262927", "revid": "256896", "url": "https://it.wikipedia.org/wiki?curid=1262927", "title": "Libro delle ombre (wicca)", "text": ""}
{"id": "1262929", "revid": "36426", "url": "https://it.wikipedia.org/wiki?curid=1262929", "title": "Chiesa di San Cassiano a Vico", "text": "La chiesa di San Cassiano a Vico \u00e8 una chiesa di Lucca che si trova in localit\u00e0 San Cassiano a Vico.\nStoria.\nFu eretta nell'VIII secolo su un'isola fluviale creata dal Serchio nella zona chiamata \"Vicus Insularis\". Un tratto di paramento murario medievale, databile al XII secolo, \u00e8 integrato nella muratura della chiesa attuale, risultato di una serie di interventi effettuati nel 1744 e poi nel 1826. L'assetto interno \u00e8 connotato da maestosi altari settecenteschi; di particolare rilievo \u00e8 il maggiore, completato da un dossale con drappeggi realizzati in stucco. A un altare del fianco destro \u00e8 conservato un affresco della seconda met\u00e0 del Quattrocento che raffigura la venerata \"Madonna del soccorso con i Santi Sebastiano e Nicola da Tolentino\". Dietro l'altar maggiore \u00e8 una tavola di Michelangelo di Pietro con la \"Madonna in trono tra i Santi Cassiano e Biagio\"."}
{"id": "1262934", "revid": "10172190", "url": "https://it.wikipedia.org/wiki?curid=1262934", "title": ".mac", "text": ""}
{"id": "1262937", "revid": "1305772", "url": "https://it.wikipedia.org/wiki?curid=1262937", "title": "Arc (Pearl Jam)", "text": "Arc \u00e8 una canzone dei Pearl Jam contenuta nell'album \"Riot Act\", del 2002. La canzone fu registrata come tributo dedicato alle nove persone che morirono durante lo show della band al Roskilde Festival, nel giugno del 2000.\nLa canzone fu creata sovrapponendo dieci tracce vocali registrate dal cantante Eddie Vedder, che \u00e8 l'autore del brano.\n\"Arc\" fu suonata da Vedder a nove concerti, uno per ogni vittima, durante la terza parte del Riot Act Tour. La canzone non \u00e8 stata inclusa in nessuno dei bootleg ufficiali pubblicati dalla band dopo il tour, in segno di rispetto.\nSuccessivamente Vedder ha interpretato \"Arc\" pi\u00f9 volte durante la sua prima tourn\u00e9e da solista, nel 2008."}
{"id": "1262940", "revid": "599013", "url": "https://it.wikipedia.org/wiki?curid=1262940", "title": "Mattias Jonson", "text": "Carriera.\n\u00d6rebro.\nCresciuto nell'IFK Kumla e nel Karlslunds IF, nel 1992 passa all'\u00d6rebro dove debutta molto giovane, subito in una delle squadre di vertice dell'Allsvenskan.\nHelsingborg.\nNel 1996 passa ai rivali dell'Helsingborg, dove si fa notare dalla nazionale svedese, nella quale debutta nel febbraio 1996. Con la maglia rosso-blu vince l'Allsvenskan nel 1999, prima di lasciarla alla fine della stessa stagione.\nBr\u00f8ndby.\nLasciato il campionato svedese, nel 1999 passa al Br\u00f8ndby, in Superligaen. Riceve subito la stima dell'allenatore \u00c5ge Hareide, che dapprima lo fa giocare come punta centrale, poi come ala sinistra d'attacco. Con il Br\u00f8ndby mostra spesso le sue capacit\u00e0 realizzative. Da ricordare \u00e8 la partita di ritorno della Coppa UEFA 2001-2002 contro i croati del Varteks, nella quale grazie al supporto di una sua tripletta la squadra danese riesce a ribaltare il risultato dell'andata (3-1 per i croati), vincendo 5-0 al ritorno, per un totale di 6 a 3 che permette il passaggio del turno ai danesi. Mattias segn\u00f2 un'altra tripletta nel match di campionato vinto 5-0 contro l'Akademisk Boldklub. Grazie anche alle sue reti, il Br\u00f8ndby IF riesce a vincere il campionato danese della stagione 2001-2002. Nella stagione 2002-2003 \u00e8 stato il miglior realizzatore del Br\u00f8ndby con 11 gol, e in quella stagione ha vinto la Coppa di Danimarca.\nNorwich City.\nDopo l'Europeo di Portogallo 2004 prova il salto di qualit\u00e0 andando, al costo di 850,000\u00a3, in Premier League con il Norwich City. Nonostante un campionato di buon livello (anche se senza reti) decide di lasciare la Premiership per tornare in Svezia.\nDjurg\u00e5rden.\nNel 2005 si trasferisce al Djurg\u00e5rden, dove nella sua prima stagione aiuta la squadra svedese a vincere Allsvenskan e Coppa di Svezia. L'8 novembre 2009 realizza il gol decisivo per la permanenza nella massima serie del suo club, segnando nei supplementari al 116\u00ba minuto dello spareggio di ritorno contro l'Assyriska. Si ritira alla fine del campionato 2011.\nNazionale.\nHa esordito in nazionale svedese nel febbraio del 1996. Ha partecipato alla Coppa del Mondo FIFA 2002, dove ha giocato 2 partite come sostituto; ad Euro 2004, dove inizialmente part\u00ec dalla panchina, e successivamente gioc\u00f2 3 partite sulle 4 disputate dalla Svezia, segnando 1 gol contro la Danimarca; ha rappresentato la nazionale svedese anche ai Mondiali di calcio Germania 2006, dove prese parte a tutti i match della sua nazionale. Inizialmente subentrante, ma nelle ultime 2 gare ha giocato come titolare. Ha terminato la sua esperienza in nazionale dopo i Mondiali tedeschi con 57 presenze e 9 reti segnate."}
{"id": "1262946", "revid": "697352", "url": "https://it.wikipedia.org/wiki?curid=1262946", "title": "Prealpi del Vercors", "text": "Le Prealpi del Vercors (dette anche \"Massiccio del Vercors\") sono un gruppo montuoso francese delle Prealpi del Delfinato. \nSituate nei dipartimenti dell'Is\u00e8re e della Dr\u00f4me, si trovano a ovest delle Alpi del Delfinato, da cui sono separate dai fiumi Drac e Is\u00e8re. La vetta pi\u00f9 alta \u00e8 il Grand Veymont che raggiunge i 2.346 . Al loro margine orientale si trova la citt\u00e0 di Grenoble. Comprende varie stazioni sciistiche, di cui la maggiore \u00e8 Villard-de-Lans.\nClassificazione.\nLa SOIUSA vede le Prealpi del Vercors come una sottosezione alpina e vi attribuisce la seguente classificazione:\nDelimitazioni.\nConfinano:\nRuotando in senso orario i limiti geografici sono: Colle della Croix Haute, Colle di Grimone, torrente Bez, fiume Dr\u00f4me, piana dell'Is\u00e8re, Grenoble, fiume Drac, torrente \u00c9bron, Colle della Croix Haute.\nSuddivisione.\nSi suddividono in due supergruppi, sei gruppi e 14 sottogruppi:\nVette.\nLe cime pi\u00f9 importanti delle Prealpi del Vercors sono: \nStoria.\nDurante la Seconda guerra mondiale il Maquis du Vercors era parte integrante della Resistenza francese all'occupazione tedesca e istitu\u00ec tra giugno e luglio del 1944 la Libera Repubblica del Vercors."}
{"id": "1262950", "revid": "1494169", "url": "https://it.wikipedia.org/wiki?curid=1262950", "title": "Vercors", "text": ""}
{"id": "1262951", "revid": "36426", "url": "https://it.wikipedia.org/wiki?curid=1262951", "title": "Chiesa di San Lorenzo a Vaccoli", "text": "La chiesa di San Lorenzo a Vaccoli \u00e8 una chiesa di Lucca che si trova proprio al centro del paese medesimo, sulla via per Santa Maria.\nStoria e descrizione.\nL'attuale chiesa parrocchiale \u00e8 frutto di una lunga vicenda di modifiche e trasformazioni che ebbero il momento cruciale nell'ampliamento del 1525 successivo ai consistenti danni subiti nelle guerre tra Pisa e Lucca, anche se gli interventi successivi hanno cancellato quasi del tutto questa fase.\nConserva al suo interno, sulla parete sinistra, una scultura medievale riferibile all'XI secolo che raffigura una mucca o un cavallo, bardato a festa, animali molto cari ai longobardi, si tenga infatti presente che in localit\u00e0 Cotrozzi, vi era edificato un fortilizio longobardo e l'origine del paese ha probabilmente tale radice. In precedenza era stato messo sulla facciata esterna della canonica. Non si conosce con esattezza da chi e da dove sia stato preso e ivi posto. Mentre il ricovero all'interno della chiesa parrocchiale fu ad opera di Don Agostino Banducci nell'ambito di una serie di interventi di restauro anche dei dipinti esistenti. All'altare della navata sinistra \u00e8 un dipinto seicentesco di Tiberio Franchi, raffigurante il \"Compianto su Cristo morto\"."}
{"id": "1262953", "revid": "36426", "url": "https://it.wikipedia.org/wiki?curid=1262953", "title": "Fonte di S. Fele (Livorno)", "text": ""}
{"id": "1262954", "revid": "125153111", "url": "https://it.wikipedia.org/wiki?curid=1262954", "title": "Aldo Giuffr\u00e9", "text": "\u00c8 stato anche regista, drammaturgo e scrittore. Ha scritto quattro romanzi ed \u00e8 noto al grande pubblico anche per il suo sodalizio artistico con il fratello Carlo.\nBiografia.\nArriv\u00f2 direttamente dal teatro, dove visse una lunga gavetta che gli consent\u00ec di sperimentarsi in diversi stili espressivi, sviluppando una grande versatilit\u00e0 che lo fece oscillare con estrema facilit\u00e0 dal comico al drammatico. Debutt\u00f2 nel 1947 in \"Napoli milionaria\" con la compagnia di Eduardo De Filippo, che fu il suo primo grande maestro, ma non l'unico: importanti furono nel suo percorso anche Giorgio Strehler e Cesco Baseggio. Nel giugno del 1979 un'operazione alla corda vocale sinistra lo priv\u00f2 della sua pastosa voce, ma non gli imped\u00ec di continuare nella recitazione.\nLa radio.\nEntr\u00f2 in radio non ancora ventenne, quando fu assunto presso la sede di Napoli come annunciatore. Passato alla Rai di Roma, dai microfoni di via Asiago annunci\u00f2, il 25 aprile 1945, la fine della guerra.\nNon dimentic\u00f2 mai, tuttavia, la radio, ai cui microfoni interpret\u00f2 radiodrammi e testi teatrali, da \"La fidanzata del bersagliere\" (1960) a \"O di uno o di nessuno\" di Pirandello (1965), da \"Il compleanno\" di Pinter (1965) a \"Improvvisamente una notte\" di Paso (1967), da \"I corvi del signor Walsh\" di Sheimer a \"Il malato immaginario\" di Moli\u00e8re, passando per trasmissioni di intrattenimento come \"Gran variet\u00e0\", \"Voi ed io\" (1970), \"Ciao domenica\" (1974) e \"Pi\u00f9 di cos\u00ec...\" (1977).\nIl teatro.\nTornato a Napoli, recit\u00f2 dal 1947 al 1950 nuovamente nella compagnia di Eduardo De Filippo (\"Filumena Marturano\", \"Questi fantasmi!\", \"Le bugie con le gambe lunghe\", \"Le voci di dentro\", \"La grande magia\", \"La paura numero uno\") con la quale rimase fino al 1952, abbandonandola di tanto in tanto per interpretare, nonostante il suo passato artistico dialettale, i grandi classici del palcoscenico come \u010cechov e Goldoni, nelle elaborazioni di Luchino Visconti e Anna Magnani.\nAffront\u00f2 ancora il teatro in lingua nel 1950, debuttando a Roma con Andreina Pagnani in \"Ch\u00e9ri\" di Colette. Dopo aver lavorato con Luchino Visconti a Roma e Virginio Puecher a Napoli, si trasfer\u00ec al Piccolo Teatro di Milano, offrendo una memorabile interpretazione in \"Le notti dell'ira\" (1956, per la regia di Giorgio Strehler).\nNella stagione teatrale 1972-1973 inizi\u00f2 a recitare insieme col fratello Carlo (nella commedia \"Un coperto di pi\u00f9\" di Maurizio Costanzo), con il quale form\u00f2 poi una compagnia durata circa dieci anni.\nIl cinema.\nL'approdo al cinema avvenne nel 1947, mentre ancora lavorava con Eduardo De Filippo. Esord\u00ec nel film drammatico \"Assunta Spina\" di Mario Mattoli, con Anna Magnani dimostrando di essere in grado di cimentarsi anche con un genere cos\u00ec intenso.\nRecit\u00f2 in altri vari film tra cui \"Ieri, oggi, domani\" di Vittorio De Sica (1963) e \"Il buono, il brutto, il cattivo\" (1966) di Sergio Leone, passando per innumerevoli film con Tot\u00f2 fino alle commedie degli anni settanta. La sua ultima apparizione cinematografica fu in \"La repubblica di San Gennaro\" di Massimo Costa (2003).\nNel corso della sua lunga carriera, circa sessant'anni, Aldo Giuffr\u00e9 ha ricevuto numerosi premi in campo teatrale, cinematografico e televisivo, tra i quali per due volte il \"Premio Simpatia\" (1974 e 1984) in Campidoglio e una candidatura al David di Donatello per il film \"Mi manda Picone\" di Nanni Loy.\nLa televisione.\nDal 1960 si dedic\u00f2 soprattutto alla televisione: inaugur\u00f2 nel 1961 le trasmissioni del secondo canale con \"La trincea\" di Dess\u00ec e continu\u00f2 prendendo parte a numerose commedie e conducendo alcune trasmissioni di variet\u00e0 grazie alle sue doti di attore che si rivelarono al pubblico del piccolo schermo nelle numerose apparizioni in spettacoli di prosa. Partecip\u00f2 anche ad originali e sceneggiati televisivi, tra cui \"La figlia del capitano\" (1965), nel ruolo del tenente Svabrin, gli episodi della serie \"Le avventure di Laura Storm, L'eredit\u00e0 della priora\" (1980) tratto dall'omonimo romanzo di Carlo Alianello. Nel 1973 condusse il variet\u00e0 \"Senza rete\".\nVita privata.\n\u00c8 stato sposato, in seconde nozze, con l'attrice Liana Trouch\u00e9, morta nel 1981 in circostanze drammatiche a causa di un incidente stradale. Dalla loro unione, nel 1965, era nata Jessica, unica figlia del noto attore. In seguito Giuffr\u00e9 ha incontrato la terza moglie, Elena Pranzo Zaccaria, rimasta al suo fianco fino alla morte dell'artista, giunta all'et\u00e0 di 86 anni all'Ospedale San Filippo Neri di Roma la notte del 26 giugno 2010. I funerali si celebrarono il 30 giugno a Roma e venne sepolto nel Cimitero Flaminio.\nFilmografia.\nTelevisione.\nAldo Giuffr\u00e9 partecip\u00f2 inoltre ad alcune serie di \"sketch\" della rubrica pubblicitaria televisiva \"Carosello\" pubblicizzando:"}
{"id": "1262955", "revid": "1305772", "url": "https://it.wikipedia.org/wiki?curid=1262955", "title": "Placca", "text": ""}
{"id": "1262956", "revid": "80339", "url": "https://it.wikipedia.org/wiki?curid=1262956", "title": "Kyrill Kondrashin", "text": ""}
{"id": "1262959", "revid": "113927778", "url": "https://it.wikipedia.org/wiki?curid=1262959", "title": "Padimetro", "text": "Il Padimetro \u00e8 un idrometro monumentale, collocato nel centro storico di Ferrara, che segna varie altezze a cui \u00e8 arrivato il livello del fiume Po nella frazione di Pontelagoscuro (a pochi chilometri dal centro della citt\u00e0) durante i pi\u00f9 importanti e gravi eventi storici di piena del fiume.\nIl padimetro delle \"massime piene\" indica infatti i livelli raggiunti dalle acque del Po in diciassette diverse piene susseguitesi tra il 1705 e il 1951 (la pi\u00f9 imponente e devastante in epoca moderna). Alla sua base \u00e8 inoltre indicato un livello considerato \"segno di guardia al Pontelagoscuro\" a cui corrisponde il valore 0, che corrisponde a 8,51 metri sul livello medio del mare.\nIl padimetro \u00e8 situato in prossimit\u00e0 del Castello Estense di Ferrara (nel risvolto di piazza Girolamo Savonarola con corso Martiri della Libert\u00e0) e consiste in una lastra di marmo bianco incastonata su tutta l'altezza di una delle colonne che sorreggono il portico del Palazzo Ducale (oggi sede del Municipio) su Piazza Girolamo Savonarola. Su questa lastra bianca le piene storiche del Po sono rappresentate mediante linee orizzontali incise e dipinte di nero, affiancate dall'indicazione dell'altezza e della data della piena.\nIl nome di \"Padimetro\" non deriva da Po e metro come sembrerebbe superficialmente, ma da \"padus metros\".\n\"Padus\" \u00e8 l'antico nome latino del fiume Po, usato fin non molti secoli fa e che si trova in mappe con i nomi scritti in latino, come per esempio \"Padus Flumen\".\n\"Padus\" \u00e8 in realt\u00e0 un idronimo non latino, ma neanche greco, anche se gli antichi greci che navigarono il Mediterraneo dall'et\u00e0 ellenizzante, cio\u00e8 dal IX secolo, ma che ebbe la sua espansione nell'VIII, fino al V secolo a.C. lo utilizzarono come linguaggio acquisito dai Fenici, che lo esportarono nel 1.100 a.C.(come la loro lingua ed alfabeto, cresciuta nelle zone siriaco-giordane, ma che partiva dalle zone accadiche ad est, che usavano il cuneiforme). Era una delle parole mesopotamiche, inventate e nate proprio nella terra fra i due fiumi. Infatti Potamos significa grande fiume di tipo fangoso e limoso (parola poi usata in seguito per dare un nome all'ippopotamo, il cavallo dei fiumi melmosi. Il suo contrario \u00e8 l'idronimo \"ach\", da cui acqua in italiano ma che nasce prima dal tedesco arcaico, portato dai popoli cimmeri del 1.100 a.C. che arrivarono in Europa dal Ponto greco-sarmato, durante la loro espansione dall'ovest degli Urali e che sconvolse dal 1200 a.C. tutti i regni del medio oriente, escluso solo l'Egitto. Furono chiamati infatti da loro Popoli del Mare oppure Hiksos, ed impararono a navigare il Mare Nostrum, ingaggiando tutti i naviganti con le loro navi, e diventando dei pirati. Pare siano i responsabili della caduta di Troia, proprio nel 1150 a.C.\nI greci per\u00f2 arrivarono come prima ondata di espansione, sulle coste italiche, fin dal 1500 a.C., per\u00f2 come popolazione marinara miceneo-cretese. Essi hanno lasciato alcune loro ceramiche tipiche, all'interno delle antiche coste e grandi paludi di quell'epoca, quindi in una posizione molto arretrata rispetto alle coste attuali. La ceramica oggi si trova nei musei dei villaggi pre-venetici del bronzo medio e finale: Frattesina di Rovigo, Gazzo Veronese, Oppeano e Torcello. Quindi 500 anni prima della scomparsa per alluvionamento della cittadina di Spina e poi di Adria del periodo orientalizzante, dove queste furono gli empori commerciali greci sul delta del Padus, che commerciavano con i naviganti fluviali dell'interno venetico. La nascita degli idronimi greci \u00e8 uno studio nuovo, nato per caso, durante lo studio dei recenti nomi tedescofoni dei fiumi Brenta e Bacchiglione, dove anche l'idronimo Bacchiglione, comparso solo nel 1067 d.C., utilizza un indronimo antico \"ach\" con l'aggiunta dell'italiano \"jon\", che in quel secolo stava evolvendosi diventando il vulgare e che significava grande, e con \"b-ach\" diventafa torrente grande, quindi \"torrenton\".."}
{"id": "1262960", "revid": "287204", "url": "https://it.wikipedia.org/wiki?curid=1262960", "title": "Umit Karan", "text": ""}
{"id": "1262961", "revid": "110157", "url": "https://it.wikipedia.org/wiki?curid=1262961", "title": "N\u014dgata", "text": "N\u014dgata \u00e8 una citt\u00e0 giapponese della prefettura di Fukuoka."}
{"id": "1262962", "revid": "287204", "url": "https://it.wikipedia.org/wiki?curid=1262962", "title": "Nogata", "text": ""}
{"id": "1262963", "revid": "287204", "url": "https://it.wikipedia.org/wiki?curid=1262963", "title": "Ogori", "text": ""}
{"id": "1262964", "revid": "287204", "url": "https://it.wikipedia.org/wiki?curid=1262964", "title": "Hasan Sas", "text": ""}
{"id": "1262969", "revid": "979604", "url": "https://it.wikipedia.org/wiki?curid=1262969", "title": "Lingua forro", "text": "Il Forro (letteralmente \"schiavo affrancato\") \u00e8 una lingua creola, derivata dal portoghese, e parlato nella piccola isola africana di S\u00e3o Tom\u00e9 (vi sono, inoltre, alcuni parlanti a Principe). Noto anche come \"crioulo santomense\", non va confuso con il \"santomense\", vale a dire il dialetto portoghese parlato nell'arcipelago.\nStoria.\nLa piccola isola di S\u00e3o Tom\u00e9 fu scoperta dai portoghesi nel XV secolo. Inizialmente disabitata, venne poi utilizzata come centro della tratta degli schiavi. Colonizzatori europei e schiavi, necessitando di un idioma comune per comunicare, diedero cos\u00ec vita ad un \"pidgin\" derivato dal portoghese, con le varie lingue bantu e kwa a fare da substrato. Tale \"pidgin\" cominci\u00f2 ad assumere una forma stabile (diventando, appunto, una lingua creola) quando divenne la lingua madre dei figli nati dall'unione tra colonizzatori portoghesi e schiavi africani (fu la stessa Corona portoghese a promuovere tali unioni, per poter cos\u00ec popolare l'isola).\nVa notato che i meticci non venivano considerati degli schiavi: alcuni diventavano automaticamente dei cittadini portoghesi, per gli altri i padri portoghesi arrivavano al cosiddetto \"forro\", la dichiarazione con cui gli schiavi dei territori portoghesi venivano affrancati.\nCaratteristiche.\nPur derivando dal portoghese, il forro conserva molti elementi del substrato africano (pi\u00f9 di quanti non ne contenga, ad esempio, il creolo capoverdiano). Il 93% del lessico deriva cos\u00ec dal portoghese, mentre il restante 7% ha origini africane.\nIl forro, inoltre, \u00e8 molto simile ad altri tre idiomi creoli: l'angolar, il principense, e l'annobonese (tanto da poter considerare gli ultimi due dialetti del forro).\nIl governo di S\u00e3o Tom\u00e9 ha varato un progetto per introdurre un'ortografia standard per il forro.\nEsempi.\nAlcune espressioni tipiche (tra parentesi, la versione proposta nel progetto governativo):"}
{"id": "1262973", "revid": "29244", "url": "https://it.wikipedia.org/wiki?curid=1262973", "title": "Berghia azzurra", "text": ""}
{"id": "1262977", "revid": "729019", "url": "https://it.wikipedia.org/wiki?curid=1262977", "title": "Harmonice Musices Odhecaton", "text": "Harmonice Musices Odhecaton (conosciuto anche semplicemente come Odhecaton) \u00e8 la prima raccolta di musiche interamente stampata con caratteri mobili nel 1501 a Venezia dall'editore Ottaviano Petrucci, da Fossombrone (1466 - 1539).\nStoria.\nIntuendo il potenziale della stampa delle partiture musicali, gi\u00e0 nel 1498 Petrucci aveva ottenuto una licenza esclusiva di vent'anni per tutte le attivit\u00e0 di stampa relative alla musica in tutta la Repubblica di Venezia.\nIl metodo di stampa utilizzato era a tripla impressione, consistente in tre fasi successive: prima veniva impresso il rigo musicale, poi le note ed altri simboli musicali ed infine il testo letterario.\nContenuti.\nIl titolo della raccolta \"Harmonice Musices Odhecaton\" si riferisce alle \"Cento canzoni (in realt\u00e0 96) di musica armonica\", cio\u00e8 polifonica: le composizioni in essa contenute sono soprattutto chansons a tre e quattro voci. Il termine \"odhecaton\" \u00e8 composto di due vocaboli greci: \u1fa0\u03b4\u03ae (od\u00e9), che significa \"canzone\", e \u1f11\u03ba\u03b1\u03c4\u03cc\u03bd (hekat\u00f3n), che significa \"cento\".\nFra gli autori, i cui lavori sono contenuti nella raccolta, si possono citare: Alexander Agricola, Antoine Busnois, Loyset Comp\u00e8re, Hayne van Ghizeghem, Heinrich Isaac, Jean Japart, Jacob Obrecht, Johannes Ockeghem, Josquin Desprez, Johannes de Stokem e altri compositori franco-fiamminghi; diversi pezzi sono anonimi.\nL'importanza della raccolta consiste nel fatto che con essa si ebbe un grande sviluppo nella diffusione delle opere musicali in tutta Europa e quindi lo sviluppo capillare di quest'arte come mai prima era stato possibile, in quanto in precedenza si doveva manoscrivere ogni spartito musicale.\nEdizioni.\nL'opera venne pubblicata in tre edizioni: \"Harmonice Musices Odhecaton A\", \"B\" e \"C\". La prima di esse non ci \u00e8 pervenuta integra, ma si \u00e8 potuto desumerne l'anno di pubblicazione grazie a una dedica al nobile e umanista veneziano Girolamo Donato, datata 15 maggio 1501; mentre le successive, rivedute e corrette, sono datate rispettivamente 14 gennaio 1503 e 25 maggio 1504."}
{"id": "1262978", "revid": "1442080", "url": "https://it.wikipedia.org/wiki?curid=1262978", "title": "Maria Annunziata di Borbone-Due Sicilie", "text": "Biografia.\nEra la quarta figlia di Ferdinando II di Borbone e della sua seconda moglie, l'arciduchessa Maria Teresa d'Asburgo-Teschen.\nIl padre usava, scherzosamente, dare un vezzeggiativo ad ogni suo caro. Maria Annunziata veniva chiamata \"Ciolla\".\nDiversamente dai fratelli e dal padre, allegri e vivaci, Maria Annunziata era calma, pudica e riservata. Aveva avuto come modello la madre Maria Teresa, che aborriva feste, vita mondana e vita di corte, preferendo rimanere chiusa nei suoi appartamenti per dedicarsi alla cura dei figli ed ai lavori di cucito. \nDopo la fuga da Napoli, segu\u00ec la madre a Roma. La famiglia reale alloggi\u00f2 prima presso il Palazzo del Quirinale, ospite di papa Pio IX, e poi a Palazzo Farnese, di propriet\u00e0 dei Borbone Due Sicilie. Maria Annunziata non vi rimase a lungo, in quanto l'anno dopo, nel 1862, fu fatta sposare all'arciduca Carlo Ludovico d'Asburgo-Lorena, fratello dell'imperatore austriaco.\nMatrimonio.\nNel 1862 Maria Annunziata spos\u00f2 l'arciduca austriaco Carlo Ludovico (1833-1896), figlio terzogenito dell'arciduca Francesco Carlo (1802-1878) e della principessa Sofia di Baviera (1805-1872), fratello minore dell'imperatore Francesco Giuseppe e vedovo da quattro anni. \nIl contratto di matrimonio venne ufficialmente stipulato nel 1862. La cerimonia ebbe luogo il 16 ottobre 1862 a Roma e il 21 ottobre a Venezia. \nNonostante le sue cattive condizioni di salute, Maria Annunziata e Carlo Ludovico ebbero quattro figli, tutti sani:\nMorte.\nMaria Annunziata mor\u00ec di tisi a soli 28 anni (il marito si risposer\u00e0 con Maria Teresa del Portogallo, avendone 2 figlie). Venne sepolta nella Cripta dei Cappuccini a Vienna."}
{"id": "1262979", "revid": "36426", "url": "https://it.wikipedia.org/wiki?curid=1262979", "title": "Monastero dell'Angelo", "text": "Il monastero dell'Angelo (noto anche come collegiata di San Michele o convento dell'Angelo) \u00e8 un edificio di culto cattolico sito a Lucca in localit\u00e0 Tramonte.\nStoria.\nLa chiesa e il convento, voluti dal duca Carlo Ludovico di Borbone per i Padri Passionisti, furono edificati da Lorenzo Nottolini tra il 1827 e il 1830. L'architetto dette qui forse la massima prova della sua vocazione alla realizzazione di complessi in cui l'adesione alle forme dell'antichit\u00e0, mediata dallo studio dei modelli rinascimentali, si sposava a una sensibilit\u00e0 per le caratteristiche del luogo. Se in effetti le candide forme classicheggianti e i volumi intonacati e impreziositi da bassorilievi rappresentano un'esaltazione del gusto antiquario proprio del primo Ottocento, l'aver saputo sfruttare le scenografiche viste offerte dalle pendici montane denota una sensibilit\u00e0 attenta alla moda del Romanticismo."}
{"id": "1262981", "revid": "1272592", "url": "https://it.wikipedia.org/wiki?curid=1262981", "title": "Terradura (Ascea)", "text": "Terradura \u00e8 una frazione del comune di Ascea, in provincia di Salerno.\nStoria.\n\u00c8 la pi\u00f9 piccola delle tre frazioni d\u00ec Ascea. Si tratta di un borgo molto piccolo ed antico che si \u00e8 sviluppato attorno alla piccola chiesa parrocchiale di San Michele arcangelo.\nGeografia fisica.\nSituata nell'entroterra cilentano e compresa nel suo parco nazionale, Terradura sorge in collina lungo la strada provinciale 269 che da Ascea porta a S.Barbara e Ceraso (e Pisciotta, via Rodio), collegandosi con le altre frazioni collinari asceote quali Catona (a 5\u00a0km) e Mandia. \nDa Ascea dista circa 7\u00a0km, da Velia 12, da Ceraso 13 e da Vallo della Lucania 17.\nLa strada a scorrimento veloce pi\u00f9 vicina, (variante della SS 18 Salerno-Sapri), si trova a Ceraso, allo svincolo omonimo; mentre la stazione ferroviaria pi\u00f9 in prossimit\u00e0 \u00e8 quella di Ascea, sulla Roma-Napoli-Reggio Calabria, situata a Marina di Ascea.\nFestivit\u00e0.\nTerradura ha due celesti patroni: S. Michele Arcangelo e S. Sofia Martire. L'Arcangelo viene onorato due volte l'anno: il 29 settembre e l'8 maggio. La prima data corrisponde al giorno in cui ricorre la Sua festa liturgica ufficiale; l'8 maggio, invece, \u00e8 la data antica, quella in vigore prima della riforma del calendario. La festa di S. Sofia ricorre, una volta l'anno e sotto forma votiva, il 12 agosto. Un tempo la memoria era fissata il 30 settembre. La ricorrenza di agosto \u00e8 un momento molto atteso da tutti perch\u00e9 \u00e8 occasione di ritrovo e di incontro oltre che di preghiera e la parentesi sacra \u00e8 cos\u00ec sentita che i fedeli in quel giorno non vanno al mare. La terza festivit\u00e0 pi\u00f9 rappresentativa \u00e8 quella in onore di N. S. di Costantinopoli, pi\u00f9 nota come Madonna del Ponte. La nascita di questo titolo e di questo culto tanto caro al popolo terradurano \u00e8 intriso di leggenda. Si dice che alla fine del XIX secolo alcuni contadini trovarono una sacra effigie della Vergine in una vecchia struttura abbandonata situata in prossimit\u00e0 di un ponte sul torrente Bruca a circa due km dal centro abitato. Dopo il ritrovamento, si tent\u00f2 a pi\u00f9 riprese di trasportare la statua in paese ma senza successo perch\u00e9 a mano a mano che i fedeli si avvicinavano al suddetto ponte e tentavano di oltrepassarlo, la statua diventava pi\u00f9 pesante. Sempre secondo la leggenda, i fedeli interpretarono questi fatti come segni soprannaturali e pensando che fosse volont\u00e0 di Maria che la Sua immagine rimanesse in quel luogo si impegnarono allora nella costruzione di un edificio sacro sul posto. Il piccolo santuario, di fatto, \u00e8 stato poi eretto e consacrato negli anni '20 (una targa apposta sulla facciata riporta la data del 1927) grazie all'impegno economico e a devozione di un certo G. Ripoli. Pi\u00f9 verosimilmente, il titolo \"Madonna del Ponte\" \u00e8 legato alla posizione dell'edificio in cui, in una nicchia, \u00e8 custodita la bella scultura. La cappella, infatti, \u00e8 situata in localit\u00e0 \"Ponte\" (territorio appartenente al Comune di Ceraso) in aperta campagna a circa 20 minuti di cammino dal paese. La festa ricorre tutti gli anni la seconda Domenica di Pasqua (gi\u00e0 Domenica in Albis) giorno in cui, per volont\u00e0 del Beato Papa Woitila e secondo le indicazioni di S. Faustina Kowalska, si celebra in tutta la Chiesa la festa della Divina Misericordia. Di mattina e dopo ave ricevuto la benedizione del parroco, la compagnia dei fedeli (non solo di Terradura) parte dalla Chiesa madre, poi, fra canti e suoni, si dirige verso la cappella. In onore di Maria Santissima, in questa speciale occasione, i terradurani sono soliti preparare e portare sul capo la \"centa\" cio\u00e8 un cero votivo fatto con tante candele sistemate con cura attorno a una struttura in legno a forma di torretta e addobbata con carta colorata e fiocchi (\u00e8 tradizione in tutto il Cilento). Giunti in cappella il sacerdote parroco celebra la S. Messa e le donne, soprattutto, intonano canti mariani di antica tradizione. Terminata la celebrazione eucaristica, si passa allo svolgimento della processione (3 giri) attorno alla chiesetta. \u00c8 l'unica giornata in cui la statua raffigurante la Madre di Dio va al di fuori dell'edificio. Dopo aver assistito ai fuochi pirotecnici i fedeli riportano l'immagine all'interno. Il \"saluto\" a N. S. di Costantinopoli \u00e8 il suggello di tutto il momento di preghiera. Lasciata la cappella, la compagnia pu\u00f2 fare ritorno in paese. L'arrivo nella chiesa parrocchiale e l'ultima benedizione del sacerdote, di fatto, sono la conclusione dei festeggiamenti."}
{"id": "1262982", "revid": "175558", "url": "https://it.wikipedia.org/wiki?curid=1262982", "title": "Monoaminossidasi", "text": ""}
{"id": "1262984", "revid": "10172794", "url": "https://it.wikipedia.org/wiki?curid=1262984", "title": "Javier Adelmar Zanetti", "text": ""}
{"id": "1262985", "revid": "1573940", "url": "https://it.wikipedia.org/wiki?curid=1262985", "title": "Felimida elegantula", "text": "Felimida elegantula () \u00e8 un mollusco nudibranco della famiglia Chromodorididae.\nDescrizione.\nCorpo di colore bianco, parzialmente azzurrognolo, caratterizzato da pois rossi, bordi del mantello bianco-gialli. Rinofori chiari lamellati, ciuffo branchiale dello stesso colore. Fino a 3 centimetri. Simile nella colorazione a \"Diaphorodoris papillata\", in cui le macchie sono invece papille coniche in rilievo sul dorso.\nDistribuzione e habitat.\nRarissimo, endemico del Mar Mediterraneo, su fondali duri a bassa profondit\u00e0."}
{"id": "1262986", "revid": "339392", "url": "https://it.wikipedia.org/wiki?curid=1262986", "title": "Cromodoride a pois rossi", "text": ""}
{"id": "1262988", "revid": "767487", "url": "https://it.wikipedia.org/wiki?curid=1262988", "title": "Og\u014dri", "text": "Og\u014dri \u00e8 una citt\u00e0 giapponese della prefettura di Fukuoka."}
{"id": "1262990", "revid": "287204", "url": "https://it.wikipedia.org/wiki?curid=1262990", "title": "Okawa", "text": ""}
{"id": "1262992", "revid": "547992", "url": "https://it.wikipedia.org/wiki?curid=1262992", "title": "Luigi Pistilli", "text": "Era considerato uno dei migliori interpreti teatrali italiani delle opere di Bertolt Brecht.\nBiografia.\nPistilli studi\u00f2 recitazione al Piccolo Teatro di Milano, diplomandosi presso la scuola d'arte drammatica nel 1955. Non romper\u00e0 mai i legami con il teatro, e spesso torner\u00e0 ad apparire in opere dirette da Giorgio Strehler. Comparve in diversi spaghetti-western come \"Il buono, il brutto, il cattivo\", dove interpreta il frate francescano fratello di Tuco, e \"Per qualche dollaro in pi\u00f9\", impersonando il braccio destro dell'indio, Groggy. Ha interpretato inoltre Alberto nel film di Mario Bava \"Reazione a catena\" (1971) ed ebbe un ruolo importante nella popolare serie televisiva italiana \"La piovra 5 - Il cuore del problema\" (1990). Fu inoltre protagonista nel film di Sergio Martino \"Il tuo vizio \u00e8 una stanza chiusa e solo io ne ho la chiave\", interpretando un violento marito alcolizzato.\n\u00c8 stato anche un doppiatore, prestando la voce ad attori come Michael Gough (Alfred Pennyworth) in \"Batman\", Noble Willingham (Gen. Taylor) in \"Good Morning, Vietnam\", Richard Libertini (Barbaspina) in \"Popeye - Braccio di ferro\" e a Tsutomu Yamazaki (Nobukado Takeda) in \"Kagemusha - L'ombra del guerriero\". In televisione \u00e8 stato fra gli interpreti de \"La donna di picche\" miniserie televisiva con il tenente Sheridan, protagonista in \"Boezio e il suo re\" (1974), per la regia di Piero Schivazappa.\nL'attore si tolse la vita il 21 aprile del 1996, impiccandosi nella sua casa di Milano poche ore prima di apparire nell'ultima rappresentazione dell'opera di Terence Rattigan, \"Tosca ovvero prima dell'alba\", in programma presso il Teatro Nazionale. Lo spettacolo era stato duramente stroncato dalla maggior parte dei critici durante la \"tourn\u00e9e\" e aveva riscosso poco successo, forse contribuendo cos\u00ec ad aggravare la forte depressione di cui soffriva l'attore. Nella nota lasciata prima di morire, Pistilli chiese perdono alla cantante Milva, con la quale aveva appena concluso una tormentata relazione durata circa 5 anni. Nel biglietto egli si scus\u00f2 per i duri commenti rilasciati durante un'intervista in cui aveva sfogato la sua frustrazione e parlato apertamente della sua dolorosa relazione con la cantante.\n\u00c8 sepolto a Cori, vicino a sua madre e a suo figlio Daniele, morto anche lui suicida, a soli 24 anni nel 1989.\nPubblicit\u00e0.\nLuigi Pistilli interpret\u00f2 anche due serie della rubrica pubblicitaria televisiva \"Carosello\": nel 1959 pubblicizz\u00f2 il digestivo Cynar della Pezziol e nel 1962, insieme a Dario Fo, Franca Rame e Piero Nuti, l'acqua minerale Lora delle Terme di Recoaro.\nDoppiatori.\nCome molti attori italiani dell'epoca, anche Luigi Pistilli \u00e8 stato doppiato. Di seguito le voci principali:"}
{"id": "1262993", "revid": "773636", "url": "https://it.wikipedia.org/wiki?curid=1262993", "title": "Pieve di San Nicola di Torre", "text": "La pieve di San Nicola di Torre \u00e8 una chiesa di Lucca che si trova in localit\u00e0 Torre.\nStoria e descrizione.\nLa chiesa \u00e8 ricordata gi\u00e0 nel 754, ma solo nel X secolo risulta elevata alla dignit\u00e0 di pieve. Lavori di ristrutturazione sono attestati a partire dalla fine del Seicento, quando si riorganizz\u00f2 l'area presbisteriale e quella del fonte battesimale, dove Pietro Scorzini affresc\u00f2 un \"Battesimo di Cristo\". Nella prima met\u00e0 del Settecento si impost\u00f2 una nuova facciata e alla fine del secolo si ricostru\u00ec la volta. Ma i lavori pi\u00f9 radicali furono intrapresi tra il 1840 e il 1845: la chiesa venne ampliata e completata con un porticato a tre fornici di gusto neoclassico. Anche l'interno venne ridecorato e nella testata del presbiterio venne collocata una tavola cinquecentesca con la \"Madonna in trono tra i Santi Rocco e Frediano\" di Ranieri da Pisa."}
{"id": "1262994", "revid": "247222", "url": "https://it.wikipedia.org/wiki?curid=1262994", "title": "\u014ckawa", "text": "\u014ckawa \u00e8 una citt\u00e0 giapponese della prefettura di Fukuoka.\nGeografia fisica.\nIl conglomerato urbano, bagnato dal fiume Chikugo, risulta vicino alla foce fluviale, ed allo stesso Mar Ariake, mare interno all'isola di Ky\u016bsh\u016b.\nStoria.\nA partire dal periodo Edo, grazie alla posizione geografica privilegiata, la citt\u00e0 assume sempre pi\u00f9 rilevanza sia come porto di pesca, sia come fulcro dei mercati e traffici di prodotti agricoli e legname, materiale fondamentale per le costruzioni, e la cantieristica navale.\nLa ricchezza d'acque del fiume Chikugo, utilizzate per il trasporto del legname proveniente dalle vicine montagne, spinge numerosi falegnami a stabilire in questo luogo la propria residenza. Tra la popolazione artigiana spicca un certo Enokizu, che, a met\u00e0 del XVI secolo, grazie all'intuizione di applicare le tecniche di costruzione navale anche alla produzione di mobili, si fa inconsapevole promotore di una trasformazione industriale che coinvolge la citt\u00e0 sino a tutto il XX secolo.\nNel 1955, l'ideazione di un particolare mobile Tansu senza maniglie fa vincere al designer Makoto Kouti un prestigioso premio in una mostra fieristico-industriale di Osaka. Questo mobile riscuote cos\u00ec tanto successo, da essere ancor oggi ricordato come mobile in stile \u014ckawa senza maniglie.\nLo sviluppo industriale della citt\u00e0 inizia un lento, ed apparentemente inesorabile declino, verso la fine del XX secolo, quando il fenomeno della delocalizzazione toglie linfa vitale al tessuto sociale e lavorativo del luogo. \nLa citt\u00e0, pur non esente dalla crisi economica globale, cerca di mantenere la tradizione della lavorazione dei mobili grazie al lavoro di artigiani che provano nuove formule e nuove nicchie di mercato in cui inserirsi. \nIl 20 marzo 2005 l'area cittadina risulta colpita dal terremoto di Fukuoka (6.6 gradi della scala di magnitudo del momento sismico), e, nell'aprile 2016, un forte sciame sismico colpisce la prefettura di Kumamoto. \nMonumenti e luoghi d'interesse.\nArchitetture religiose.\nTempio shintoista Furogu, principale santuario dell'abitato, costruito nel tardo periodo Muromachi (1560) in stile Sangensha, in corteccia di cipresso. Il 27 maggio 1907 viene designato importante bene di interesse storico-culturale.\nArchitetture civili.\nEx residenza della famiglia Yoshihara, una delle abitazioni storiche di maggior pregio di tutta la regione di Ky\u016bsh\u016b. La casa conserva, su di una trave posta sopra il tradizionale ingresso giapponese, un'iscrizione in inchiostro scuro risalente all'ottavo anno del periodo Bunsei (1825).\nCultura.\nMuseo Etnografico sulla Lavorazione del Legno di Okawa.\nMuseo locale, dove vengono illustrate le locali tecniche della lavorazione del legno, antiche di almeno 460 anni. Sculture lignee di artisti famosi ed un'ampia sezione sul kumiko rendono stimolante il percorso di visita.\nMuseo storico Koga Masao.\nStruttura culturale, aperta nel 1982, ed interamente dedicata alla figura di Koga Masao, compositore e chitarrista giapponese del XX secolo, rinomato per avere creato il filone musicale denominato \"enka\", e da lui stesso ritenuto parte integrante del genere \"ry\u016bk\u014dka.\"\nMuseo Okawa Shiritsu Seiriki.\nIl museo, ospitato in un edificio in stile occidentale del periodo Meiji, ed aperto al pubblico dal 2001, espone diverse opere d'arte, tra le quali si ricordano quelle di Kanji Mizoe di Okawa, e dei pittori feudali di Kurume."}
{"id": "1262996", "revid": "287204", "url": "https://it.wikipedia.org/wiki?curid=1262996", "title": "Omuta", "text": ""}
{"id": "1262997", "revid": "281901", "url": "https://it.wikipedia.org/wiki?curid=1262997", "title": "Scombridae", "text": "La famiglia Scombridae comprende 54 specie di pesci ossei marini dell'ordine Perciformes, con specie di grande importanza per l'alimentazione umana e la pesca commerciale come i tonni, gli sgombri e la palamita.\nDistribuzione e habitat.\nQuesti pesci sono diffusi in tutti i mari eccettuati quelli polari anche se alcune specie, come lo sgombro, possono raggiungere il Circolo polare Artico. Hanno comunque la loro massima diversit\u00e0 ed il maggior numero di specie nei mari tropicali. \nSono tipicamente pesci pelagici e, secondo le preferenze delle singole specie, possono trovarsi sempre e solo in alto mare (alalunga) o avvicinarsi regolarmente alla costa.\nNel mar Mediterraneo gli Scombridae sono presenti con le seguenti specie:\nLe specie marcate con l'asterisco sono da considerarsi accidentali nei mari italiani.\nDescrizione.\nSono pesci tipicamente fusiformi e non compressi lateralmente, con sezione quasi circolare. La sagoma del corpo pu\u00f2 essere visibilmente \"panciuta\" come nel tonno o affusolata e slanciata come nello sgombro. La bocca \u00e8 armata di denti conici che possono essere da molto piccoli a grandi. Le squame sono piccole e spesso delineano un'area anteriore in cui sono pi\u00f9 grandi che prende il nome di \"'corsaletto\" ed ha importanza tassonomica per il riconoscimento di questi pesci. Il corsaletto pu\u00f2 essere l'unica parte coperta di squame. Le pinne dorsali sono due, contigue o separate, di dimensioni variabili, la seconda di solito \u00e8 simmetrica e quasi opposta alla pinna anale. Il peduncolo caudale \u00e8 sottile ma forte ed \u00e8 dotato in quasi tutte le specie di carene laterali e di pinnule; la pinna caudale \u00e8 lunata, ampia e robusta. Le pinne pettorali sono inserite in alto; tra le pinne ventrali \u00e8 presente un lobo carnoso che permette il loro \"incassamento\" allo scopo di mantenere l'idrodinamicit\u00e0.\nLa livrea \u00e8, dato lo stile di vita di questi pesci, quasi sempre sui toni del blu e del verde metallico, in quasi tutte le specie sono presenti macchie o strisce scure che spesso permettono l'identificzione della specie a colpo d'occhio. Non mancano specie (come il tonno pinna gialla) in cui sono presenti colori pi\u00f9 vivaci.\nLe dimensioni possono essere molto grandi, anche di parecchie centinaia di chilogrammi ma anche piccole, non superiori a pochi ettogrammi.\nRiproduzione.\nLe uova sono pelagiche e l'accrescimento dei giovanili \u00e8 molto rapido.\nAlimentazione.\nSono tutti pesci predatori e si nutrono prevalentemente di altri pesci pelagici come i Clupeidae.\nEtologia.\nQuesti pesci sono tra i pi\u00f9 caratteristici pesci di banco che, in pressoch\u00e9 tutte le specie, si muovono in gruppi disciplinati, talvolta di enormi dimensioni.\nPesca.\nNota a tutti \u00e8 l'importanza per la pesca professionale di specie come il tonno rosso, il tonno pinna gialla o lo sgombro, purtroppo fenomeni di sovrapesca stanno assottigliando i banchi in tutto il mondo. Critica, ad esempio, la situazione del tonno rosso nel mar Mediterraneo, soprattutto in mar Adriatico. Le carni, comunque, sono ottime e ricche di tutte le propriet\u00e0 del pesce azzurro. Vengono pescati con reti da circuizione (specie piccole) o con tonnare e palamiti (specie grandi).\nTassonomia.\nFino ad un tempo recente gli sgombridi erano divisi in tre diverse famiglie: Scombridae (comprendente, fra le specie mediterranee, i generi \"Scomber\" e \"Rastrelliger\"), Scomberomoridae (\"Sarda\", \"Orcynopsis\", \"Scomberomorus\" ed \"Acanthocybium\") e Thunnidae (\"Thunnus\", \"Auxis\", \"Katsuwonus\" ed \"Euthynnus\"). Ma le differenze fisiche, ad esempio nella dentatura e nella distribuzione delle scaglie, non sono state ritenute sufficienti a mantenere questa suddivisione.\nAttualmente la famiglia comprende 15 generi, suddivisa in due sottofamiglie:"}
{"id": "1262998", "revid": "124766815", "url": "https://it.wikipedia.org/wiki?curid=1262998", "title": "\u014cmuta", "text": " \u00e8 una citt\u00e0 giapponese della prefettura di Fukuoka. Dal 1\u00ba gennaio 2010, la citt\u00e0 ha stimato una popolazione di 127.126 abitanti (58.294 uomini, 68.832 donne) e una densit\u00e0 di popolazione di 1,558.87 di persone per km\u00b2. La superficie totale \u00e8 di 81,55\u00a0km\u00b2. L'attuale sindaco \u00e8 Michio Koga.\nGeografia fisica.\n\u014cmuta si trova alla fine meridionale della prefettura di Fukuoka, confina con il mare Ariake a ovest, incontrando la prefettura di Kumamoto, a sud e a est. Sono presenti i monti Yamagi e Miike e i fiumi Omuta, Suwa, Doumen e Kumagawa. Lo zoo di \u014cmuta \u00e8 noto per la presenza dei panda.\nStoria.\nIl pi\u00f9 antico riferimento a \u014cmuta, precisamente a Kunugi, uno dei pi\u00f9 antichi quartieri della citt\u00e0, si trova nel \"Nihonshoki\", nel capitolo dell'imperatore Keik\u014d, la cui per\u00f2 esistenza storica \u00e8 dubbia.\nNel XII secolo si formarono tre stagni, presumibilmente a causa di un'eruzione vulcanica. , un quartiere della citt\u00e0, prende il nome in onore di questi tre stagni.\nNel 1469, un contadino di nome Denzaemon trov\u00f2 del carbone in una montagna quando fece un fal\u00f2. L'estrazione del carbone sarebbe cos\u00ec diventata la principale industria in questo settore."}
{"id": "1262999", "revid": "287204", "url": "https://it.wikipedia.org/wiki?curid=1262999", "title": "Onojo", "text": ""}
{"id": "1263000", "revid": "110157", "url": "https://it.wikipedia.org/wiki?curid=1263000", "title": "\u014cnoj\u014d", "text": "\u014cnoj\u014d \u00e8 una citt\u00e0 giapponese della prefettura di Fukuoka."}
{"id": "1263003", "revid": "106908", "url": "https://it.wikipedia.org/wiki?curid=1263003", "title": "Tagawa", "text": "Tagawa \u00e8 una citt\u00e0 giapponese della prefettura di Fukuoka."}
{"id": "1263004", "revid": "110157", "url": "https://it.wikipedia.org/wiki?curid=1263004", "title": "Ukiha", "text": "Ukiha \u00e8 una citt\u00e0 giapponese della prefettura di Fukuoka."}
{"id": "1263005", "revid": "36426", "url": "https://it.wikipedia.org/wiki?curid=1263005", "title": "Oratorio degli Angeli Custodi", "text": "L'oratorio degli Angeli Custodi \u00e8 una chiesa di Lucca.\nEretto nel 1638 su disegno dell'architetto Vincenzo Paoli, il suo interno, a navata unica con volta a botte, presenta una organica decorazione ad affreschi e stucchi includenti tele, realizzati tra la seconda met\u00e0 del Seicento e gli inizi del Settecento. I temi delle otto tele - opera di Girolamo Scaglia, Matteo Boselli, Antonio Franchi, F. Dinelli, Pier Filippo Mannucci - che si susseguono lungo le pareti sono tutti connessi al culto degli angeli. Gli affreschi della zona presbiteriale si devono a Giovanni Domenico Lombardi."}
{"id": "1263006", "revid": "1573940", "url": "https://it.wikipedia.org/wiki?curid=1263006", "title": "Felimida binza", "text": "Felimida binza () \u00e8 un mollusco nudibranchio della famiglia Chromodorididae.\nDescrizione.\nCorpo di colore viola, con righe gialle che si congiungono in corrispondenza dei rinofori. Bordi del mantello bianco-gialli. Rinofori viola, ciuffo branchiale dello stesso colore con bordi in viola pi\u00f9 chiaro.\nDistribuzione e habitat.\nConsiderato molto raro, reperibile nel Mar Mediterraneo o nell'Oceano Atlantico orientale, a basse profondit\u00e0. Pi\u00f9 frequente nella penisola sorrentina."}
{"id": "1263007", "revid": "486946", "url": "https://it.wikipedia.org/wiki?curid=1263007", "title": "Cromodoride di Brito", "text": ""}
{"id": "1263009", "revid": "73560", "url": "https://it.wikipedia.org/wiki?curid=1263009", "title": "Oratorio degli Angeli custodi", "text": ""}
{"id": "1263010", "revid": "29244", "url": "https://it.wikipedia.org/wiki?curid=1263010", "title": "Cromodoride", "text": ""}
{"id": "1263011", "revid": "110157", "url": "https://it.wikipedia.org/wiki?curid=1263011", "title": "Yame", "text": "Yame \u00e8 una citt\u00e0 giapponese della prefettura di Fukuoka."}
{"id": "1263012", "revid": "123715067", "url": "https://it.wikipedia.org/wiki?curid=1263012", "title": "Anton Gill", "text": "Biografia.\nPrima di dedicarsi a tempo pieno alla scrittura, Gill ha lavorato per molte grandi industrie di spettacolo britanniche, fra cui la BBC. Con lo pseudonimo di Oliver Bowden ha scritto una serie di libri ambientati nell'universo dei videogiochi \"Assassin's Creed\"."}
{"id": "1263015", "revid": "439868", "url": "https://it.wikipedia.org/wiki?curid=1263015", "title": "Yanagawa", "text": "Yanagawa \u00e8 una citt\u00e0 giapponese della prefettura di Fukuoka."}
{"id": "1263016", "revid": "158286", "url": "https://it.wikipedia.org/wiki?curid=1263016", "title": "Convento dell'Angelo", "text": ""}
{"id": "1263017", "revid": "28592", "url": "https://it.wikipedia.org/wiki?curid=1263017", "title": "Collegiata di San Michele", "text": ""}
{"id": "1263018", "revid": "767487", "url": "https://it.wikipedia.org/wiki?curid=1263018", "title": "Yukuhashi", "text": "Yukuhashi \u00e8 una citt\u00e0 giapponese della prefettura di Fukuoka."}
{"id": "1263019", "revid": "287204", "url": "https://it.wikipedia.org/wiki?curid=1263019", "title": "Comuni della Nuova Caledonia", "text": "La Nuova Caledonia \u00e8 divisa in 33 comuni.\nPer superficie.\nI comuni per superficie decrescente (la Nuova Caledonia misura 19.053\u00a0km\u00b2 in totale). La taglia media dei comuni \u00e8 di 577,38\u00a0km\u00b2, mentre la mediana \u00e8 di 648,94\u00a0km\u00b2, molto maggiori rispetto alla Francia metropolitana.\nPer popolazione.\nI comuni per popolazione decrescente (la Nuova Caledonia conta 230.789 abitanti in totale al 2004, per una densit\u00e0 di popolazione media di 12 ab./km\u00b2. La popolazione media dei comuni \u00e8 di 6.993 abitanti, mentre la mediana \u00e8 di 2.927."}
{"id": "1263020", "revid": "899609", "url": "https://it.wikipedia.org/wiki?curid=1263020", "title": "Stati del Sacro Romano Impero (F)", "text": "Questo \u00e8 un elenco degli stati del Sacro Romano Impero, inizianti per la lettera F:"}
{"id": "1263021", "revid": "767487", "url": "https://it.wikipedia.org/wiki?curid=1263021", "title": "Scombrinae", "text": "La sottofamiglia Scombrinae comprende 14 generi di pesci d'acqua salata, appartenenti alla famiglia \"Scombridae\", molto conosciuti e vastamente pescati per l'alimentazione umana."}
{"id": "1263022", "revid": "834", "url": "https://it.wikipedia.org/wiki?curid=1263022", "title": "Aizuwakamatsu", "text": " \u00e8 una citt\u00e0 giapponese della prefettura di Fukushima."}
{"id": "1263023", "revid": "2208340", "url": "https://it.wikipedia.org/wiki?curid=1263023", "title": "Date (Fukushima)", "text": "Date \u00e8 una citt\u00e0 giapponese della prefettura di Fukushima.\nDate occupa la met\u00e0 orientale del bacino di Fukushima. La prefettura di Miyagi si trova al confine settentrionale. L'area era nota per la sericoltura. Oggi, la citt\u00e0 \u00e8 conosciuta per i suoi prodotti a base di frutta, tra cui pesche, cachi e altro ancora. Attualmente \u00e8 organizzato nelle cinque ex citt\u00e0 di Date, Hobara, Yanagawa, Ryozen e Tsukidate.\nStoria.\nMinamoto no Yoritomo ha assegnato l'area a Date Tomomune nel 1189. Tomomune ha costruito il castello di Takakogaoka nell'attuale paese di Hobara in Date City e fond\u00f2 il Date Clan. Il clan ha preso il nome dalla terra. Nel 1889 c'erano 21 paese e villaggi. Questi combinati in 5 paese negli anni '50. Nel 2006, le cinque paese sono diventate Date City."}
{"id": "1263024", "revid": "36426", "url": "https://it.wikipedia.org/wiki?curid=1263024", "title": "Chiesa di Sant'Andrea (Lucca)", "text": "La chiesa di Sant'Andrea \u00e8 una chiesa di Lucca che si trova nella via omonima.\nStoria e descrizione.\nAttestata nell'XI secolo, fu totalmente ricostruita alla fine del XII. A navata unica con abside, a filari di arenaria, era completata nella parte superiore da una loggetta cieca, tamponata alla fine del XVII secolo. Il portale centrale \u00e8 da riferire all'intervento di Guidetto: sull'architrave e sulla lunetta corre il tipico tralcio motivo-sigla del maestro, mentre ai lati aggettano due leoni in lotta con due figure di guerrieri.\nAlla fine del Trecento la chiesa fu arricchita e ornata con nuove cappelle, affreschi e pale d'altare da alcune delle pi\u00f9 rilevanti famiglie cittadine. Nel 1686 l'edificio fu rialzato e alle capriate si sostitu\u00ec una volta a botte; nel presbiterio venne innalzato da Domenico Martinelli un maestoso altare maggiore."}
{"id": "1263025", "revid": "196390", "url": "https://it.wikipedia.org/wiki?curid=1263025", "title": "Tall ships", "text": ""}
{"id": "1263028", "revid": "287204", "url": "https://it.wikipedia.org/wiki?curid=1263028", "title": "The Tall Ships' Races 2007 Mediterranea", "text": "Tall Ships' Races 2007 Mediterranea \u00e8 una regata addestrativa annuale ed internazionale di velieri (\"Tall Ship\" \u00e8 il termine di lingua inglese che definisce imbarcazioni a vela dagli alti alberi e, pi\u00f9 generalmente, le navi d'alto bordo) organizzata dal 7 luglio al 31 luglio 2007 nel mar Mediterraneo da STI-Sail Training International e dall'associazione STA-Italia, fondata nel 1996 e a cui partecipano Marina Militare Italiana e Yacht Club Italiano.\nRegata 2007.\nAlle regate addestrative - che si sono svolte fra i porti spagnoli di Alicante e Barcellona, quello francese di Tolone e, infine, quello italiano di Genova (con \"passerella\" finale fino alla baia di Camogli, nel Golfo Paradiso) - hanno partecipato trentanove velieri oltre a cinque navi di accompagnamento, (fra cui la goletta adibita a nave-scuola intitolata a Leon Pancaldo e appartenente all'Istituto tecnico nautico Leon Pancaldo di Savona) delle marinerie di diversi paesi del mondo con equipaggi (circa tremila marinai) composti in gran parte da giovani studenti (molti dei quali iscritti a corsi degli istituti nautici dei diversi paesi) di et\u00e0 compresa fra i sedici e i venticinque anni.\nLe navi italiane erano guidate dalla nave-scuola della Marina Militare Italiana \"Amerigo Vespucci\".\nNote storiche.\nLe regate addestrative delle \"Tall Ship\" furono istituite nel 1956 dal britannico Bernard Morgan, appassionato di vela, che decise di radunare quattordici navi scuola a vela di vari paesi per una regata da Torbay a Lisbona.\nL'intento era quello di emulare le gare a cui davano vita, nell'Ottocento, i \"clipper\", ovvero i velieri impegnati nell'importazione di ingenti carichi di t\u00e8 dall'Oriente e che, in concorrenza tra loro, cercavano di giungere a Londra pi\u00f9 in fretta possibile per vendere i carichi destinati ad essere smerciati sul suolo britannico.\nDa allora le regate si sono succedute, con spirito addestrativo e per avvicinare i giovani alla vita sul mare, con cadenza regolare, raggiungendo un interesse internazionale.\nFra i moderni raduni di navi d'epoca - velieri, golette, imbarcazioni a due o pi\u00f9 alberi in generale - si segnala qui la cosiddetta \"Armada di Rouen\" che raccoglie nella citt\u00e0 portuale-fluviale francese rari esemplari che attirano turisti da ogni luogo d'Europa e del mondo."}
{"id": "1263031", "revid": "36426", "url": "https://it.wikipedia.org/wiki?curid=1263031", "title": "Chiesa di Sant'Andrea di Tempagnano", "text": "La chiesa di Sant'Andrea \u00e8 una chiesa di Lucca, che si trova nella localit\u00e0 di Tempagnano di Lunata, frazione situata nella periferia dello stesso capoluogo di provincia della Toscana.\nStoria e descrizione.\nDi origini medioevali, fu fondata nell'808 da Acrimundo prete e da suo fratello Ghisalprando figli del q. Arnicausi, fu ampiamente restaurata nel XIX secolo, quando venne modificata, tra l'altro, la posizione. Parte della vecchia struttura \u00e8 ora adibita a sacrestia: sotto uno strato di intonaco sulle pareti, sono emerse tracce di affreschi databili alla met\u00e0 del XIV secolo, riguardanti \"Storie di santi\" entro nicchie. In questa chiesa si conserva inoltre una tavola con la \"Madonna in trono tra i SS. Andrea e Pietro\", dipinta da Vincenzo Frediani nel 1497."}
{"id": "1263033", "revid": "414084", "url": "https://it.wikipedia.org/wiki?curid=1263033", "title": "Mathis Babylette", "text": "La Babylette era un'autovettura di fascia medio-bassa prodotta tra il 1912 ed il 1914 dalla casa automobilistica francese Mathis.\nProfilo.\nLa Babylette rappresent\u00f2 il primo, vero successo commerciale per la Casa di Strasburgo. Di dimensioni estremamente contenute, la Babylette fu pensata per offrire una vettura economica ad una schiera pi\u00f9 vasta di clienti. Fu lanciata nel 1912, stesso anno in cui fu introdotta la Peugeot B\u00e9b\u00e9, una delle sue principali concorrenti.\nLa Babylette era disponibile sia come torpedo sia come coach: si poteva avere per\u00f2 anche in versione commerciale.\nLa Babylette \u00e8 ritenuta da molti come una delle prime tra quelle piccole vetture note come autocicli, e ci\u00f2 la mise in concorrenza anche con le vere progenitrici di tale categoria di auto, ossia le B\u00e9d\u00e9lia.\nLe prime Babylette utilizzavano un telaio dal passo di soli 2065 mm, ma ben presto tale telaio fu soppiantato da un telaio di 12 cm pi\u00f9 lungo.\nLa Babylette montava un motore a 4 cilindri da 950 cm\u00b3 di cilindrata, in grado di erogare una potenza massima di 10 CV. Per il resto, la meccanica era votata all'economia: per esempio, l'impianto frenante agiva solo sulle ruote posteriori.\nIl cambio era a 3 marce. Il retrotreno era addirittura senza differenziale.\nLa velocit\u00e0 massima era di circa 55\u00a0km/h.\nAlla fine del 1913, la Babylette benefici\u00f2 di un incremento di cilindrata, passando a 1057\u00a0cm\u00b3: la potenza massima arriv\u00f2 cos\u00ec a 14 CV e la velocit\u00e0 massima a 60\u00a0km/h.\nLa Babylette fu anche impiegata in alcune competizioni, come per esempio al Gran Premio di Francia del 1913, quando una Babylette si present\u00f2 alla linea di partenza con un equipaggio d'eccezione: \u00c8mile Mathis in persona e la sua compagna come meccanico. La Babylette si aggiudic\u00f2 la gara, classificandosi al primo posto nella sua categoria.\nAlla fine del 1914, la Babylette fu tolta di produzione, per essere ripresa nel 1919 come Type S."}
{"id": "1263034", "revid": "7", "url": "https://it.wikipedia.org/wiki?curid=1263034", "title": "Tall Ships' Races 2007 Mediterranea", "text": ""}
{"id": "1263037", "revid": "547034", "url": "https://it.wikipedia.org/wiki?curid=1263037", "title": "Comuni degli Hauts-de-Seine", "text": "Il dipartimento francese degli Hauts-de-Seine \u00e8 diviso in 36 comuni.\nPer arrondissement.\nGli Hauts-de-Seine sono composti da tre arrondissement:\nPer superficie.\nI comuni per superficie decrescente (gli Hauts-de-Seine misurano 175,61\u00a0km\u00b2 in totale). La taglia media dei comuni \u00e8 di 4,88\u00a0km\u00b2, mentre la mediana \u00e8 di 3,64\u00a0km\u00b2.\nPer popolazione.\nI comuni per popolazione decrescente (gli Hauts-de-Seine contano 1.428.881 abitanti al 1999, per una densit\u00e0 di popolazione media di 8.163,7 hab./km\u00b2). La popolazione media dei comuni \u00e8 di 39.691 abitanti, mentre la mediana \u00e8 di 33.937.\nInoltre Boulogne-Billancourt \u00e8 il solo comune dell'\u00cele-de-France (eccetto Parigi) con pi\u00f9 di 100.000 abitanti.\nUrbanismo.\nSecondo la classificazione INSEE, tutti i comuni degli Hauts-de-Seine erano inclusi nel 1999 nell'area urbana di Parigi e tutti erano dei poli urbani.\nIntercomunalit\u00e0.\nIl dipartimento conta al 2004 almeno tre strutture intercomunali:"}
{"id": "1263039", "revid": "287204", "url": "https://it.wikipedia.org/wiki?curid=1263039", "title": "Regione di Tohoku", "text": ""}
{"id": "1263041", "revid": "1318658", "url": "https://it.wikipedia.org/wiki?curid=1263041", "title": "Iwaki", "text": " \u00e8 una citt\u00e0 giapponese della prefettura di Fukushima."}
{"id": "1263043", "revid": "767487", "url": "https://it.wikipedia.org/wiki?curid=1263043", "title": "Kitakata", "text": "Kitakata \u00e8 una citt\u00e0 giapponese della prefettura di Fukushima."}
{"id": "1263044", "revid": "287204", "url": "https://it.wikipedia.org/wiki?curid=1263044", "title": "Koriyama", "text": ""}
{"id": "1263045", "revid": "36426", "url": "https://it.wikipedia.org/wiki?curid=1263045", "title": "Chiesa di Santa Maria della Rosa (Lucca)", "text": "La chiesa di Santa Maria della Rosa \u00e8 una chiesa di Lucca che si trova in via della Rosa.\nIn questa chiesa il 1\u00ba settembre 1574 san Giovanni Leonardi fond\u00f2 i Chierici regolari della Madre di Dio.\nArchitettura.\nLa chiesa risale al 1309 con la trasformazione di un oratorio dove era venerata un'immagine della \"Madonna tra i Santi Pietro e Paolo\". \nL'accrescersi della venerazione per la Madonna, che venne detta \"della rosa\" dai fiori che tiene in mano, port\u00f2 nel 1333 a un nuovo ampliamento dell'oratorio, del quale fu mutato l'orientamento, che a ovest si appoggi\u00f2 alle mura romane mentre gli altri lati vennero articolati con archeggiature a tutto sesto che, nel fianco est, accolgono bifore. \nLa facciata fu completata alla fine del Quattrocento con un portale riferibile all'ambiente di Matteo Civitali. \nL'interno, frutto di un intervento quattrocentesco, \u00e8 articolato in tre navate su colonne e volte a crociera. Sull'altare maggiore \u00e8 collocata la trecentesca \"Madonna della Rosa\". \nLa parete interna sul lato occidentale \u00e8 l'unico tratto delle mura romane di Lucca che ci sia giunto in buone condizioni di conservazione."}
{"id": "1263048", "revid": "1318658", "url": "https://it.wikipedia.org/wiki?curid=1263048", "title": "K\u014driyama", "text": " \u00e8 una citt\u00e0 giapponese della prefettura di Fukushima con una popolazione di circa 336.000 abitanti, che la rende la seconda conurbazione della regione del T\u014dhoku dopo Sendai.\nStoria.\nK\u014driyama fu un tempo conosciuta con il nome di \"Shukuba\" grazie alla sua importanza come punto di transito. Il nome originale era \"Asaka\" (\u5b89\u7a4d). Nel periodo Meiji il governo concedette a diverse famiglie di samurai dei terreni coltivabili nella zona, e questo fece aumentare la popolazione. Il 1\u00ba settembre 1924 K\u014driyama fu insignita del titolo di citt\u00e0, mentre nel 1965 alcuni viaggi circostanti vennero incorporati nel territorio comunale. La citt\u00e0 si trova a circa 55\u00a0km dalla centrale nucleare di Fukushima Dai-ichi, e il territorio comunale non \u00e8 stato incluso nella zona di evacuazione. Ad ogni modo gran parte della popolazione ha inizialmente evitato di esporsi eccessivamente agli ambienti esterni.\nGeografia e clima.\nK\u014driyama si trova al centro della prefettura di Fukushima nella regione del T\u014dhoku region (37\u00b024\u2032N 140\u00b023\u2032E). Nel nord si estendono le montagne Adatara, a ovest il lago Inawashiro e a est si trova l'altopiano di Abukuma. Il fiume Abukuma scorre all'interno della citt\u00e0.\nEconomia.\nK\u014driyama \u00e8 chiamata \"la capitale commerciale di Fukushima\", e di fatto qui si concentrano gli uffici e le sedi delle principali aziende. Di fronte alla stazione centrale si trovano diversi centri commerciali.\nBanche.\nBanca Dait\u014d\nBanca T\u014dh\u014d\nInfrastrutture e trasporti.\nVista la sua posizione, la citt\u00e0 \u00e8 un importante snodo nei trasporti. K\u014driyama \u00e8 collegata a diverse citt\u00e0 fra cui Tokyo, Sendai, Fukushima, Niigata, Mito e Iwaki. La principale stazione ferroviaria \u00e8 la stazione di K\u014driyama gestita dalla JR East e servita anche dal T\u014dhoku Shinkansen, che la collega a Tokyo in circa 1 ora abbondante.\nL'aeroporto pi\u00f9 vicino \u00e8 quello di Fukushima."}
{"id": "1263050", "revid": "287204", "url": "https://it.wikipedia.org/wiki?curid=1263050", "title": "Minamisoma", "text": ""}
{"id": "1263052", "revid": "767487", "url": "https://it.wikipedia.org/wiki?curid=1263052", "title": "Minamis\u014dma", "text": "Minamis\u014dma \u00e8 una citt\u00e0 giapponese della prefettura di Fukushima.\nLa citt\u00e0 dista circa 25\u00a0km dalla Fukushima Dai-ichi, luogo dell'disastro nucleare occorso in seguito al terremoto del T\u014dhoku del 2011."}
{"id": "1263056", "revid": "1714743", "url": "https://it.wikipedia.org/wiki?curid=1263056", "title": "Maria Immacolata di Borbone-Due Sicilie", "text": "Biografia.\nEra la quintogenita e la seconda tra le figlie femmine del re Ferdinando II e di Maria Teresa d'Asburgo-Teschen; sua madre era figlia primogenita dell'arciduca Carlo d'Asburgo-Teschen e della principessa Enrichetta di Nassau-Weilburg. Attraverso il suo matrimonio con Carlo Salvatore d'Asburgo-Toscana, Maria Immacolata divenne Arciduchessa d'Austria, Principessa d'Austria, Ungheria, Croazia e Boemia. Fu Dama dell'Ordine della Croce Stellata\nPudica e riservata, Maria Immacolata veniva chiamata scherzosamente dal padre \"Petitta\". Come le sorelle, era cresciuta avendo come modello la madre, la quale aborriva feste e vita di corte per dedicarsi alla cura dei figli e al cucito. Dopo la fuga da Napoli, segu\u00ec la famiglia a Roma, dove venne fatta alloggiare dal Papa presso il Palazzo del Quirinale.\nMaria Immacolata era nota per la sua bellezza e per questo motivo l'imperatrice Elisabetta d'Austria, la incluse nel suo album di foto di belle donne inoltre poich\u00e9 il marito di Maria Immacolata era solito regalarle una collana di perle ogni volta che lei partoriva un altro bambino, l'imperatrice Elisabetta aveva ironicamente soprannominato la famiglia \"pescatori di perle\". Infine, la figlia pi\u00f9 giovane dell'imperatrice Elisabetta, Arciduchessa Maria Valeria, spos\u00f2 il figlio di Maria Immacolata, l'Arciduca Francesco Salvatore.\nMatrimonio e discendenza.\nPoco dopo per\u00f2 venne data in sposa all'arciduca Carlo Salvatore di Toscana.\nLa coppia ebbe dieci figli:"}
{"id": "1263058", "revid": "767487", "url": "https://it.wikipedia.org/wiki?curid=1263058", "title": "Motomiya", "text": "Motomiya \u00e8 una citt\u00e0 giapponese della prefettura di Fukushima."}
{"id": "1263061", "revid": "106908", "url": "https://it.wikipedia.org/wiki?curid=1263061", "title": "Nihonmatsu", "text": "Nihonmatsu \u00e8 una citt\u00e0 giapponese della prefettura di Fukushima."}
{"id": "1263063", "revid": "648716", "url": "https://it.wikipedia.org/wiki?curid=1263063", "title": "The Princess Diaries", "text": "The Princess Diaries \u00e8 una saga letteraria scritta da Meg Cabot.\nIl primo libro della serie \"The Princess Diaries\" \u00e8 stato pubblicato nell'ottobre 2000; \u00e8 stata per 38 settimane nella lista dei best seller della letteratura per bambini del New York Times ed \u00e8 stata pubblicata in pi\u00f9 di 40 Paesi. Il 14 aprile 2006 la serie \u00e8 risultata alla posizione numero 4 della lista dei best seller del New York Times. La serie termina con il decimo libro, quando Mia compie 18 anni.\nIl 6 gennaio 2009, un libro simile all'ultimo volume, intitolato \"Ransom My Heart\", fu pubblicato con il nome \"Princess of Genovia, Mia Thermopolis\" da Avon Books.\nRispettivamente nel 2001 e nel 2004, la serie \u00e8 stata portata sul grande schermo dalla Walt Disney Pictures nei film \"Pretty Princess\" (\"The Princess Diaries\") e \"Principe azzurro cercasi\" (\"The Princess Diaries 2: Royal Engagement\") con Anne Hathaway nel ruolo di Mia e Julie Andrews in quello di sua nonna.\nGenovia.\nIl \"regno di Genovia\", conosciuto anche come \"principato di Genovia\", \u00e8 uno Stato fittizio in cui si svolgono molte delle vicende della saga letteraria \"The Princess Diaries\". Il regno \u00e8 visibile solamente nel \"sequel\" del film, \"Principe azzurro cercasi\"; la nazione \u00e8 riconoscibile dall'aereo dove si trova la protagonista.\nIl libro ed il film narrano la storia della principessa Mia Thermopolis, che \u00e8 la futura e sconosciuta erede al trono della nazione, in qualit\u00e0 di unica figlia del principe ereditario. Nel testo il padre di Mia non \u00e8 fertile a causa di un cancro ai testicoli ed alla chemioterapia. Nel film invece, il padre \u00e8 appena deceduto. L'artista americana ed ex fidanzata del principe \u00e8 la mamma di Mia. Nel periodo in cui la storia si svolge, la madre del principe, principessa vedova Clarisse Marie Grimaldi Renaldo (Renaldi nei film), \u00e8 semplicemente un personaggio che ricorda l'inglese regina madre Elisabetta, mentre il figlio Filippo governa (anche se nei film, la regina Clarissa Renaldi svolge il ruolo di reggente fintanto che Mia non avr\u00e0 l'et\u00e0 giusta).\nGeografia.\nGenovia \u00e8 una piccola nazione situata tra la Francia e l'Italia (nei film \u00e8 situata tra Francia e Spagna, il che la rende pi\u00f9 vicina ad Andorra), presso Mentone nelle Alpes-Maritimes. Nella serie di libri si afferma che \u00e8 approssimativamente lunga un miglio e la popolazione \u00e8 di circa 50\u00a0000 abitanti. Ha bellissime spiagge, ed \u00e8 l'unico posto lungo tutto il Mediterraneo in cui vi sia sabbia bianca (secondo Clarissa). \u00c8 caldo tutto l'anno, ma le sue spiagge sono utilizzate solo nelle stagioni estive. Dal primo film si intuisce che Genovia \u00e8 membro dell'Unione europea: la sua moneta, per\u00f2, \u00e8 il \"Genoves\" (LKM) ed emette propri francobolli.\nRuoli nei romanzi.\nNei libri Edouard Christoph Philippe G\u00e9rard Renaldo (conosciuto come \"Philippe\") \u00e8 il principe regnante, e sua figlia Amelia gli successe al trono. Genovia \u00e8 un principato, anche se nei film viene considerato come un regno.\nSegni nazionali.\nBandiera.\nLa bandiera di Genovia \u00e8 un tricolore costituito da tre bande verticali, composte nell'ordine da verde pastello, bianco, e blu acciaio, con lo stemma nazionale nella fascia centrale.\nInno nazionale.\nL'\"Inno di Genovia\" recita:\nMotto.\n\"The whole body works\".\nEconomia.\nNei romanzi Genovia \u00e8 molto conosciuta in tutta Europa per le sue olive, di cui \u00e8 il primo esportatore, oltre al suo olio. Anche se in realt\u00e0 i maggiori introiti provengono dal turismo, grazie al suo clima temperato e i suoi casin\u00f2. Nei due film, Genovia \u00e8 invece celebre per le sue pere che commercia largamente all'estero. Infatti sono famosi i pop-corn alle pere genoviane, che possiamo ritrovare nel secondo film, Principe azzurro cercasi, nella scena in cui Mia, assieme alla sua migliore amica, Lilly, \"sceglie\" il suo futuro marito.\nNome.\nIl nome \"Genovia\" \u00e8 basato sul nome della citt\u00e0 italiana di Genova. Probabilmente perch\u00e9 i Grimaldi possiedono una storia strettamente connessa con la repubblica di Genova ed il principato di Monaco, su cui si impernia la trama dell'opera cinematografica. Nella versione in inglese del film \"Principe azzurro cercasi\" si sentono molte persone per le strade parlare in italiano, questo fa pensare che lo staterello \u00e8 vicinissimo all'Italia, mentre nei libri la lingua ufficiale \u00e8 il francese.\nReligione.\nGenovia \u00e8 uno Stato cristiano cattolico. Durante il Concilio Vaticano II il primate genoviano \u00e8 riuscito a ottenere una deroga sulla costituzione liturgica, che sancisce che la nazione rimanga di rito romano extra-ordinario.\nCerimoniale.\nIl cerimoniale genoviano \u00e8 retto dal barone onorario di Pyrus, che assume il titolo di \"cerimoniere della Casa reale\". Questi ha il compito di sovraintendere a tutte le cerimonie a cui partecipa il sovrano. Per le cene di gala Genovia impone per gli uomini il frac, mentre per le donne l'abito scuro.\nIllustrazioni.\nSono stati illustrati da Chelsey McLaren:"}
{"id": "1263064", "revid": "228587", "url": "https://it.wikipedia.org/wiki?curid=1263064", "title": "RCA Original Cast", "text": "La RCA Original Cast \u00e8 stata un'etichetta discografica appartenente alla RCA Italiana, attiva a partire dal 1968.\nL'etichetta delle colonne sonore.\nLo scopo della creazione di questa etichetta fu quello di presentare un catalogo legato per lo pi\u00f9 alle colonne sonore dei film, alle musiche originali e alle sigle presentate in trasmissioni televisive o altro.\nGli artisti che hanno pubblicato per questa etichetta sono stati innumerevoli, dai grandi compositori come Henry Mancini a presentatrici dalle grandi aspettative come Stefania Rotolo. Sicuramente da segnalare sono i fratelli Guido e Maurizio De Angelis, meglio conosciuti come Oliver Onions, che per questa etichetta hanno pubblicato praticamente quasi tutta la loro produzione di alto livello.\nCi sono stati anche dei ricicli, soprattutto durante l'esplosione delle sigle degli Anime giapponesi, che hanno portato artisti come Nico Fidenco e Vianella ad incidere brani adatti ad un pubblico di fascia bassa d'et\u00e0.\nSu questa etichetta sono stati quindi pubblicati dischi che sono entrati a far parte non solo della storia della musica italiana, ma anche dell'immaginario collettivo come \"Sandokan\" nel 1976, Heidi nel 1978 e la sigla storica della trasmissione Almanacco del giorno dopo, compresa in \"Dal Medioevo al Rinascimento\" di A.Riccardo Luciani\nUna prima catalogazione adopera il doppio suffisso OC per i 45 giri. Dalla met\u00e0 degli anni '70, l'etichetta venne per un certo periodo soppressa come serie autonoma; in questa fase uscirono solo dischi di artisti, che normalmente venivano pubblicati con l'etichetta principale della RCA Italiana, azzurra, che in via eccezionale s'erano occupati di colonne sonore e sonorizzazioni. In questa fase il numero di catalogo appartiene alla serie principale dei 45 giri; rimane, per\u00f2, la dicitura Original Cast e il colore arancione sull'etichetta dei dischi.\nSuccessivamente, a partire dal 1977, venne adottata una nuova catalogazione col suffisso BB per i 45 giri.\nGli LP utilizzano due catalogazioni, la OLS con numerazione a partire dal numero 1 e la KOLS a partire dal 1001\nParallelamente venne creata anche la serie di lp col suffisso SP e la numerazione a partire dall'8001, affiancata e poi sostituita con la numerazione a partire dal 10001. Comprende colonne sonore di film (la serie SP 8001) e sonorizzazioni (la serie SP 10001) non destinate alla vendita al pubblico, ma stampate solo per scopi promozionali o per uso interno alla RAI. Quest'ultima inizi\u00f2 con una serie di dischi, con copertine molto simili una all'altra, dedicati a sonorizzazioni tematiche comprendenti pezzi di differenti autori.\nL'lp di Giovanni Tommaso \"Vivere a Tokio\", riporta in copertina il titolo errato di \"Vivere a Tokio citt\u00e0 del paradiso\", mentre sull'etichetta \u00e8 riportato il titolo corretto di \"Vivere a Tokio citt\u00e0 del paradosso\". Il disco contiene la sonorizzazione di un documentario, realizzato a cura di Corrado Augias, inserito nella serie \"Vivere a...\" che comprendeva altre cinque citt\u00e0.\nI dischi pubblicati.\nCriteri di datazione.\nPer la datazione ci siamo basati sull'etichetta del disco, sul vinile o sulla copertina; qualora nessuno di questi elementi ci abbia fornito un riscontro, ci siamo basati sulla numerazione del catalogo. Se esistenti, abbiamo riportato oltre all'anno il mese e il giorno (quest'ultimo dato si trova, a volte, inciso sul vinile); infine, ci siamo basati sul codice della matrice di stampa."}
{"id": "1263066", "revid": "2208340", "url": "https://it.wikipedia.org/wiki?curid=1263066", "title": "Shirakawa", "text": " \u00e8 una citt\u00e0 giapponese della prefettura di Fukushima."}
{"id": "1263070", "revid": "767487", "url": "https://it.wikipedia.org/wiki?curid=1263070", "title": "S\u014dma", "text": "S\u014dma \u00e8 una citt\u00e0 giapponese della prefettura di Fukushima."}
{"id": "1263074", "revid": "1543377", "url": "https://it.wikipedia.org/wiki?curid=1263074", "title": "Operazione Alsos", "text": "L'operazione Alsos fu un tentativo di spionaggio sullo stato del progetto nucleare tedesco compiuto dalle forze alleate durante la seconda guerra mondiale.\nStoria.\nLa prima missione dell'Alsos entr\u00f2 in Italia al seguito dello sbarco di Anzio il 22 gennaio 1944, al comando del colonnello Boris Pash. In Italia l'Alsos contatt\u00f2, appena liberata Roma, Edoardo Amaldi che inform\u00f2 Boris Pash di non avere notizie in proposito. In Francia fu contattato Fr\u00e9d\u00e9ric Joliot-Curie che diede la medesima risposta, mentre in Germania, il 15 gennaio 1944, si rinvenne la prima documentazione che indicava un ritardo dei tedeschi di circa due anni. Ciononostante, addentrandosi in Germania, gli uomini dell'Alsos catturarono quasi tutti gli scienziati tedeschi impegnati nelle ricerche nucleari, tranne Werner Heisenberg che per\u00f2 si consegn\u00f2 spontaneamente il 3 maggio, a pochi giorni dalla fine della guerra.\nObiettivi.\nL'obiettivo era localizzare le risorse nucleari tedesche, i materiali, le capacit\u00e0 tecnologiche e individuare il personale scientifico impiegato, con gli scopi di verificare la distanza dalla capacit\u00e0 di realizzare la bomba atomica dei nazisti e quello di reclutare esperti per il progetto Manhattan, anche per impedire che finissero sotto l'ala sovietica.\nGli americani sapevano che anche in Germania si studiava la possibilit\u00e0 di impiegare la reazione nucleare quale sistema d'arma e temevano di essere colti impreparati da sviluppi pi\u00f9 rapidi del previsto da parte del nemico. Fu cos\u00ec costituita la missione, che prevedeva l'invio in zona d'operazioni di militari, tecnici e scienziati addestrati per scoprire i risultati tedeschi."}
{"id": "1263075", "revid": "765341", "url": "https://it.wikipedia.org/wiki?curid=1263075", "title": "Emanuele Casale", "text": "Biografia.\nAllievo di Alessandro Cipriani a Catania ed Eliodoro Sollima a Palermo, completati gli studi musicali ha seguito corsi con Aldo Clementi e Salvatore Sciarrino. A partire dal 1998 ha ottenuto, ancora studente, svariati premi internazionali di composizione.\nIl 18 dicembre 2003 la sua composizione \"6\" per orchestra sinfonica \u00e8 stata eseguita nella quarta serata della settimana inaugurale del Teatro La Fenice di Venezia, riaperto dopo la distruzione a causa di un incendio."}
{"id": "1263076", "revid": "1431409", "url": "https://it.wikipedia.org/wiki?curid=1263076", "title": "Dimit\u0103r Penev", "text": "Biografia.\n\u00c8 lo zio di Ljuboslav Penev.\nCaratteristiche tecniche.\nEra un difensore centrale, marcatore arcigno o libero per la sua capacit\u00e0 di guidare la difesa (fu capitano del CSKA e della nazionale bulgara).\nCarriera.\nGiocatore.\nDa calciatore ha militato nel Lokomotiv Sofia e nel CSKA Sofia, oltre a vestire la maglia della nazionale bulgara al mondiale del 1966, al Mondiale del 1970 e al Mondiale del 1974.\nAllenatore.\nDa allenatore inizi\u00f2 nel 1977, allenando il Dimitrovgrad. Dopo avere allenato i kuwaitiani dell' dal 1983 al 1985 e il dal 1985 al 1991, pass\u00f2 a guidare la nazionale bulgara, ruolo mantenuto sino al 1996. \nAssunte le redini della nazionale dopo la mancata qualificazione all'Europeo del 1992 in Svezia, Penev riusc\u00ec a qualificare la squadra al battendo, il 17 novembre 1993 a Parigi, la Francia per 2-1, guadagnando un posto tra le finaliste del torneo proprio a danno dei transalpini. Nell'estate del 1994 la squadra balcanica fu una delle sorprese del Mondiale. Dopo avere battuto l'Argentina vice-campione del mondo in carica per 2-0 nella fase a gironi, comp\u00ec l'impresa eliminando la Germania campione del mondo in carica, sconfitta per 2-1. La squadra di Penev raggiunse cos\u00ec per le semifinali del Mondiale, risultato senza precedenti nella storia della nazionale bulgara. Il 13 luglio, a New York, la Bulgaria venne sconfitta per 2-1 dall'Italia e il 16 luglio a Los Angeles venne sconfitta dalla Svezia per 4-0 nella finale per il terzo posto, ma la stampa locale e non solo elogi\u00f2 ampiamente i calciatori e l'allenatore della nazionale.\nPenev qualific\u00f2 la squadra anche a Euro 1996. Inserita nel gruppo B con Spagna, Romania e Francia, dopo l'1-1 iniziale con la Spagna, la Bulgaria vinse per 1-0 contro la Romania, ma nell'ultima partita arrivarono la sconfitta per 3-1 contro la Francia e il contemporaneo 2-1 della Spagna sui rumeni, risultati che qualificarono francesi e spagnoli ed eliminarono i bulgari. Dopo l'Europeo inglese Penev rassegn\u00f2 le dimissioni da CT della nazionale.\nDopo aver allenato Spartak Varna, CSKA Sofia e, in Cina, il Liaoning, nel 2007 Penev venne richiamato a guidare la Bulgaria dopo le dimissioni di Hristo Stoi\u010dkov, stella della nazionale allenata da Penev nei primi anni '90.\nDal 2008 al 2009 allen\u00f2 nuovamente il CSKA Sofia. Si dimise per contrasti con la dirigenza, ma nell'aprile 2010 torn\u00f2 nuovamente sulla panchina del club bulgaro, dove rimase per altri due anni."}
{"id": "1263077", "revid": "1543377", "url": "https://it.wikipedia.org/wiki?curid=1263077", "title": "Sukagawa", "text": "Sukagawa \u00e8 una citt\u00e0 giapponese della Prefettura di Fukushima.\nNel 2011 \u00e8 stata travolta dall'acqua dopo la rottura della diga di Fujinuma, a sua volta danneggiata dal terremoto di Sendai. La massa di acqua fuoriuscita dalla diga ha spazzato via buona parte degli edifici cittadini.\nAl 1\u00ba giugno 2013, la citt\u00e0 contava 77.232 abitanti. Nel territorio comunale si trova l'Aeroporto di Fukushima."}
{"id": "1263078", "revid": "110685929", "url": "https://it.wikipedia.org/wiki?curid=1263078", "title": "Tamura", "text": "Tamura \u00e8 una citt\u00e0 giapponese della prefettura di Fukushima, che fu completamente evacuata dopo il Disastro nucleare di Fukushima Dai-ichi nel marzo del 2011."}
{"id": "1263079", "revid": "125668579", "url": "https://it.wikipedia.org/wiki?curid=1263079", "title": "Il gatto dagli occhi di giada", "text": "Il gatto dagli occhi di giada \u00e8 un film del 1977 diretto da Antonio Bido.\nTrama.\nA Roma, Mara, attrice di \"cabaret\", assiste all'omicidio del farmacista Dezzan, senza riuscire a identificare il colpevole. La notte successiva solo il caso la salva dall'assassino, entrato in casa sua. Decide di trasferirsi da Lukas, ingegnere e suo ex fidanzato, a cui manifesta la propria preoccupazione.\nMentre i due riallacciano la relazione amorosa, il misterioso omicida elimina altre due persone, che si scoprono legate, come Dezzan, alla citt\u00e0 di Padova. Lukas, ossessionato dal caso e improvvisatosi detective, riceve una telefonata del vicino di casa Giovanni Bozzi, pi\u00f9 volte minacciato telefonicamente e scampato a un tentato omicidio in un garage, che lo invita a recarsi a Padova per rivelargli scottanti particolari che si celano dietro la sequenza di delitti.\nQuando Lukas, accompagnato da Mara, arriva nella citt\u00e0 veneta, Bozzi \u00e8 gi\u00e0 stato ucciso. Interrogando alcuni parenti delle vittime, Lukas scopre che le persone brutalmente assassinate consegnarono ai tedeschi, negli anni della seconda guerra mondiale, la famiglia di un giudice ebreo.\nProprio il giudice era riuscito a riunire le future vittime in una giuria popolare, nel processo a un certo Pasquale Ferrante, ingiustamente accusato di omicidio. Quando quest'ultimo evase, Carlo, il figlio del giudice, ebbe l'idea di vendicarsi dei traditori d'un tempo, sperando di far convergere i sospetti su Ferrante.\nLukas, Mara e Carlo si ritrovano nello studio del giudice. Carlo vuole completare la serie delittuosa con l'omicidio di Lukas e Mara, ma il giudice, pentito di aver avallato il piano criminoso del figlio, lo uccide per poi suicidarsi con la medesima pistola.\nProduzione.\nPellicola realizzata con un budget ristretto, venne girata tra l'inverno e la primavera del 1976 ma ebbe problemi nel trovare una distribuzione (poi affidata al consorzio P.A.C.), ed arriv\u00f2 nelle sale dopo oltre un anno.\nIl film fu girato per gli interni negli studi Cave di Roma, e tra Roma, Tivoli e Padova per gli esterni.\nLa pellicola, ascrivibile al filone del giallo all'italiana, tanto in voga in quel periodo, ha un titolo zoonomico di stampo argentiano.\nInna Alexeievna, che interpreta il ruolo dell'anziana donna a cui Lukas si rivolge per avere informazioni circa il passato delle vittime, all'epoca in cui fu girato il film aveva compiuto 100 anni.\nDistribuzione.\nIl film venne distribuito nel circuito cinematografico italiano il 6 agosto del 1977."}
{"id": "1263083", "revid": "767487", "url": "https://it.wikipedia.org/wiki?curid=1263083", "title": "Ctenoluciidae", "text": "La famiglia Ctenoluciidae comprende 7 specie di pesci d'acqua dolce, appartenenti all'ordine \"Characiformes\"."}
{"id": "1263090", "revid": "78273", "url": "https://it.wikipedia.org/wiki?curid=1263090", "title": "Sindrome di Wolf Parkinson White", "text": ""}
{"id": "1263103", "revid": "1543377", "url": "https://it.wikipedia.org/wiki?curid=1263103", "title": "Autociclo", "text": "Per autociclo, desuetamente anche definito vetturella, si intende un particolare tipo di autovettura di piccole dimensioni abbastanza diffusa nel periodo compreso tra la fine del XIX secolo e la fine degli anni venti del XX secolo.\nDescrizione.\nErano vetture che, come dice il nome, costituivano l'anello di congiunzione tra l'automobile e la motocicletta. Dalla prima prendevano una carrozzeria e i posti a sedere in stile automobilistico, mentre dalla seconda prendevano soluzioni come il motore di piccola cilindrata, spesso (ma non sempre) di origine motociclistica. Anche il peso assai ridotto era riconducibile al mondo motociclistico. A volte, dalle moto, gli autocicli (o \"cyclecars\" in inglese) prendevano anche la disposizione dei posti, a tandem.\nSolitamente gli autocicli erano infatti a due soli posti. Le motorizzazioni erano di bassa cilindrata, ad uno o a due cilindri, molto pi\u00f9 raramente a quattro.\nAltre caratteristiche meccaniche stavano nella trasmissione a catena su una sola ruote posteriore, in maniera da evitare l'utilizzo di un differenziale, il tutto in nome dell'economia. Infatti gli autocicli dovevano anche essere economici e costituire uno dei modi pi\u00f9 immediati per poter acquistare un'automobile.\nIn Francia gli autocicli si diffusero in maniera enorme, complice anche la favorevole politica fiscale che concedeva degli sgravi ai possessori di autocicli. Anche in Gran Bretagna, per gli stessi motivi conobbe una gran popolarit\u00e0; qui gli autocicli conobbero una gran diffusione anche in configurazione a tre sole ruote, perch\u00e9 oltremanica il \"segreto\" per ottenere sgravi fiscali stava appunto nelle vetture a tre ruote.\nA questo proposito, il 14 dicembre 1912 venne stabilita una classificazione di autocicli compatibile in tutti i principali Paesi europei in cui l'autociclo si era diffuso maggiormente.\nQueste furono le due classificazioni degli autocicli:\nStoria.\nI primi esempi di autociclo di grande diffusione si ebbero in Francia grazie alla B\u00e9d\u00e9lia, una Casa automobilistica specializzata in tale tipo di vetture.\nIn Gran Bretagna ebbero un gran successo gli autocicli prodotti dalla GN e le prime Morgan, tanto da essere a loro volta prodotte su licenza in Francia dalla Darmont.\nIl periodo di maggior diffusione si ebbe tra il 1910 ed il 1914.\nBen presto gli autocicli cominciarono a mostrare anche delle buone doti dinamiche, per cui furono utilizzati anche nelle competizioni.\nAnche dopo la Prima guerra mondiale l'autociclo continu\u00f2 ad essere prodotto, ma in numero minore, e man mano che gli anni passavano la diffusione continu\u00f2 a calare. In Europa erano state introdotte infatti nuove tecniche produttive, come quella della catena di montaggio, appreso dalla Ford negli Stati Uniti. Tale tecnica permise di abbattere notevolmente i costi di produzione e ci\u00f2 si rifletteva positivamente sui prezzi di listino.\nNonostante tutto, anche negli anni '20 nacquero memorabili esempi di autociclo, come le prime Amilcar e la Peugeot Quadrilette.\nEra invece in Gran Bretagna che l'autociclo continu\u00f2 a rimanere diffuso su livelli ancora accettabili, tanto che la Morgan introdusse un nuovo modello particolare, la Aero, seguita poi dalla Super Sport, che rimarr\u00e0 in produzione fino a met\u00e0 anni trenta.\nA parte queste rare eccezioni, entro la fine degli anni Venti, quasi tutte le Case specializzate in autocicli chiusero i battenti.\nFu dopo la Seconda guerra mondiale che si riaccesero i bisogni della popolazione di vetturette ultra-economiche. Fu cos\u00ec che nacquero le microvetture, eredi ideali degli autocicli."}
{"id": "1263104", "revid": "1714743", "url": "https://it.wikipedia.org/wiki?curid=1263104", "title": "Gaetano di Borbone-Due Sicilie", "text": "Biografia.\nAveva un carattere allegro e insieme ai fratelli Luigi e Alfonso si divertiva ad organizzare scherzi ai gentiluomini della corte. Alle loro scorribande si aggiunse poi Maria Sofia di Baviera, moglie del fratellastro Francesco. Anche il padre Ferdinando era un tipo allegro e scherzoso e si comportava affettuosamente nei confronti dei figli come qualsiasi padre di famiglia.\nLa madre invece era molto riservata e preferiva vivere appartata lontano dalla mondanit\u00e0 e dalla vita di corte, occupandosi soltanto dei figli.\nGaetano segu\u00ec il destino della sua esule famiglia che, dopo la fuga da Napoli, visse a Roma presso il palazzo del Quirinale.\nMatrimonio e morte.\nFu scelta per lui come sposa l'infanta Maria Isabella di Spagna, figlia di Isabella II di Spagna e divenne egli Infante di Spagna , decorato con onorificenze spagnole . Il matrimonio avvenne nel 1868 e rest\u00f2 senza figli.\nGaetano si ammal\u00f2 di una grave forma di depressione che lo port\u00f2 a suicidarsi nel novembre del 1871 a Lucerna. Dato che probabilmente anche il fratello Luigi mor\u00ec suicida (ma il fatto fu forse tenuto segreto), pu\u00f2 darsi che la prospettiva di vivere per tutta la vita in esilio, senza poter tornare nel proprio regno di nascita e di appartenenza e senza una propria identit\u00e0 sia stata una condizione troppo pesante da accettare."}
{"id": "1263106", "revid": "85405", "url": "https://it.wikipedia.org/wiki?curid=1263106", "title": "Filippovcy", "text": "I Filippovcy (Russo: \u0424\u0438\u043b\u0438\u043f\u043f\u043e\u0432\u0446\u044b) furono una \"soglasie\" (confessione, letteralmente \"accordo\") dei Bespopovcy (i \"senza preti\") a loro volta branca dei Vecchi Credenti. Si separarono dai Pomorcy sotto la guida di Filippo, da loro chiamato il \"maestro\", agli inizi del XVIII secolo. A causa delle persecuzioni cui erano oggetto gli aderenti all'Antico Credo, iniziarono a praticare l'auto-immolazione come strumento per la \"preservazione della Fede\". Nella seconda met\u00e0 del XVIII secolo il loro fanatismo decrebbe e si determinarono all'interno del movimento delle scissioni dalle quali in seguito nacquero nuove confessioni: gli Aaronovcy (la Confessione di Aaron), la Confessione dei pastori (\u043f\u0430\u0441\u0442\u0443\u0445\u043e\u0432\u043e \u0441\u043e\u0433\u043b\u0430\u0441\u0438\u0435), i Beguny (\u0411\u0435\u0433\u0443\u043d\u044b) ecc."}
{"id": "1263110", "revid": "125655137", "url": "https://it.wikipedia.org/wiki?curid=1263110", "title": "Angiolo Del Santo", "text": "Biografia.\nFiglio di Domenico, appartenente alla famiglia spezzina dei \"carrozzieri\" che nell'800 avevano carrozze e land\u00f2 (imparentata con la famiglia Del Santo dei \"barilari\", dalla quale discende la famiglia dei \"librai\" con Attilio Del Santo ed il figlio Angelo, Ciccio, Del Santo), e di Giovanna Tartarini (figlia di Agostino e sorella di Alberto dal quale discende la famiglia degli avvocati Alberto e Paolo Tartarini), nonostante le resistenze familiari, s'iscrive all'Accademia di Belle Arti di Carrara e ne frequenta i primi due anni di corso. Anche la sorella di lui, Luigia Anna, segue le orme artistiche, dedicandosi alla pittura. \nNel 1892 frequenta, presso le scuole tecniche della Spezia, le lezioni del pittore Agostino Fossati, oltre allo studio di Felice Del Santo. Nel 1893 visita con assiduit\u00e0 lo studio dello scultore Giuseppe Rota impegnato a modellare il busto di Garibaldi, destinato all\u2019omonimo orfanotrofio spezzino. Anche Del Santo nello stesso periodo modella un busto dell\u2019eroe. Contro il volere dei genitori, poco propensi ad assecondare la sua vocazione artistica, interrompe gli studi per allogarsi presso un marmista di via Roma dove comincia a scolpire. \u00c8 nel 1897 che, con il consenso del padre, si reca all'Accademia di Carrara, introdotto da Arturo Dazzi e frequenta brillantemente il secondo corso ottenendo il primo Premio finale. Nel 1899 si trasferisce a Genova presso lo studio dello scultore Scanzi con poco successo. Nel 1900 il padre si ammala e muore dopo pochi mesi. nel 1901 Angiolo Del Santo si arruola volontario un anno in anticipo nella settima brigata artiglieria da Costa alla Spezia ma si ammala di bronchite e dopo una lunga degenza nell'ospedale militare, viene congedato con una malattia bronchiale che lo accompagner\u00e0 per tutta la vita. Nel 1902 apre uno studio in via dei Molini dove riceve le prime, rare, commissioni, nonostante la salute ancora cagionevole. Le cronache locali ricordano un busto in gesso di Giosu\u00e8 Carducci realizzato nel 1907 in occasione di una cerimonia in onore del poeta, tenutasi al teatro Politeama di Genova. Si conservano inoltre le fotografie di un busto in gesso del poeta Shelley modellato nello stesso anno per le celebrazioni shelleyane che si svolsero a S. Terenzo. Di tali opere ad oggi non si conoscono le sorti. Il prof. Luigi D'Isengard frequenta regolarmente il suo studio, lo sprona a lavorare e gli presenta Antonio Fradeletto che interceder\u00e0, con grande disponibilit\u00e0, perch\u00e9 l'artista possa essere ammesso come allievo nello studio dello scultore torinese Leonardo Bistolfi, presso il quale svolger\u00e0 un importante apprendistato formativo dal 1909 al 1917. Dopo aver trascorso anche gli anni della guerra a Torino, nel 1917 rientra definitivamente nella sua citt\u00e0 natale, con un notevole bagaglio tecnico.\nFa ritorno nella sua citt\u00e0 natale dedicandosi completamente al lavoro nonostante la sua salute di condizioni cagionevoli. Si sposa con la maestra Giulia Cavalletti, dalla quale nascono Luigi, che diventer\u00e0 uno dei pi\u00f9 conosciuti ingegneri spezzini del dopoguerra, e Gabriele, avvocato ed assai noto assicuratore.\nAutodefinitosi scultore eclettico, Del Santo in effetti \u00e8 stato artista dalla ricca fantasia, dotato di una grande e monumentale variet\u00e0 d'ispirazione, con intenso richiamo ai modi del Manierismo rinascimentale.\nAll'artista, prematuramente scomparso all'et\u00e0 di cinquantasei anni, la citt\u00e0 della Spezia ha dedicato una retrospettiva nel 1992, presso il Centro Allende, con la presenza di parecchie opere, provenienti sia dal Cimitero Monumentale, sia da collezioni private e contestuale pubblicazione del catalogo a cura di Pier Carlo Santini, \"Angiolo Del Santo, 1882-1938\", Cassa di Risparmio della Spezia .\nGli anni di apprendistato \nAngiolo Del Santo (La Spezia 1882 \u2013 1938) apprende l\u2019arte della scultura nello studio di Leonardo Bistolfi tra il 1909 e il 1917. Nonostante questi otto anni di assidua presenza, nell\u2019ampia bibliografia dell\u2019artista casalese il nome Del Santo \u00e8 o ignorato o nulla pi\u00f9 che citato nel novero degli allievi che hanno svolto il praticantato a La Loggia.\nEppure, l\u2019epistolario intercorso tra Del Santo e Augusto Magli (1890 \u2013 1962), amico e collega, nonch\u00e9 tra Bistolfi e Del Santo stesso negli anni del rientro alla Spezia, depone per un chiaro apprezzamento da parte del maestro verso l\u2019allievo. In talune lettere, delle circa quaranta scritte da Torino, e in un sintetico bio-curriculum del 1926, Del Santo fa riferimento ai lavori in esecuzione a La Loggia cui ha atteso con un ruolo desumibile dal marginale all\u2019esclusivo. Questi scritti pertanto confermano l\u2019operosa partecipazione di Del Santo all\u2019attivit\u00e0 dello studio. In essi compaiono brevi citazioni che consentono identificazioni di statuaria precise in alcuni casi e vaghe in altri: 1909 targa per Casale Monferrato e bozzetto d\u2019un monumento a Mantegna; 1910 monumento funebre per un non precisato generale americano e statua allegorica della Primavera; Nel 1911, in occasione della Esposizione internazionale di Torino, prese parte attiva all'opera architettonica pi\u00f9 importante, il famoso \"Ponte Monumentale\" sul Po, costruito in legname e stucco dall'Impresa Fratelli Viotti. Le colonne, che sorreggevano le vittorie alate dello scultore Sassi, furono infatti decorate con imponenti ed assai ben rifiniti gruppi scultorei proprio da Angiolo Del Santo. Purtroppo, il Ponte, cos\u00ec come altre opere architettoniche create a fini espositivi, fu smantellato nel 1912 e delle statue non si ebbero pi\u00f9 notizie. Sempre al 1911 risalgono i marmi per la facciata del Palazzo delle Belle Arti di Citt\u00e0 del Messico; 1913 monumento a Francesco Cirio di Nizza Monferrato alla cui base sorgono dei bassorilievi nei quali si riconosce l\u2019esclusiva mano di Del Santo anche per l\u2019amato tema dei putti festanti.\nInoltre la dozzina di lettere spedite da Bistolfi a Del Santo tra il 1916 e il 1924 informano della piena fiducia del maestro nei confronti dell\u2019allievo ormai considerato amico e collega: nel dipanare grane quali l\u2019invio di bronzo dalla \"Direzione d\u2019Artiglieria di Spezia\", bloccato per impicci vari, ottenuto a buon prezzo per la fusione del \"Garibaldi\" di Savona; nel condividere la complessa e ponderosa organizzazione della mostra di arte e artigianato italiani, allestita nei 17 saloni della nave \u201cItalia\u201d partita dalla Spezia il 17 febbraio 1924 e diretta in sud America per complessivi 98 giorni di navigazione e 112 di espo\u00adsizione in 27 porti; nell\u2019intercedere fortemente affinch\u00e9 il monumento ad Anacarsi Nardi di Licciana (MS) fosse commissionato a Del Santo che effettivamente poi esegu\u00ec l\u2019opera inaugurandola il 10 agosto 1919.\nDISTINZIONI OTTENUTE IN PARTICOLARI CONCORSI PUBBLICI:\n- distinzione, concorso per l'erezione di un monumento ai Mille - Genova Quarto.\n- distinzione, concorso per un Cristo Risorto presso l'Altare della Cappella dei Suffragi - Cimitero di Staglieno \u2013 Genova.\n- distinzione, concorso per l'erezione di un monumento a Don Bosco in Torino."}
{"id": "1263112", "revid": "1573940", "url": "https://it.wikipedia.org/wiki?curid=1263112", "title": "Gobiidae", "text": "I Gobidi (Gobiidae ) sono la pi\u00f9 numerosa famiglia di pesci ossei, con oltre specie divise in 200 generi diversi. I membri di questa famiglia, appartenente all'ordine Perciformes, sono comunemente chiamati ghiozzo.\nDistribuzione e habitat.\nQuesti pesci sono diffusi nei mari di tutto il mondo e nelle acque dolci delle zone tropicali e temperate calde.\nSono molto pi\u00f9 frequenti nelle regioni tropicali ma non mancano numerose specie anche in acque fredde come quelle del mar del Nord o del mar Baltico. Sono invece del tutto assenti dai mari polari.\nI Gobiidae hanno per la gran parte uno stile di vita strettamente bentonico e si mantengono quasi sempre ad intimo contatto con il substrato. Tuttavia alcune specie hanno evoluto caratteristiche di semipelagicit\u00e0 come il mediterraneo rossetto (\"Aphya minuta\"), il ghiozzetto di Ferrer (\"Pseudaphya ferreri\") e il ghiozzetto cristallino (\"Crystallogobius linearis\"); sono comunque legati al fondo nel periodo riproduttivo.\nI Gobiidae sono quasi tutti costieri, si possono rinvenire nelle pozze di marea del piano sopralitorale e sono molto comuni nel piano infralitorale. Si diradano nel circalitorale e scompaiono nelle acque pi\u00f9 profonde.\nLa maggioranza \u00e8 adattata agli ambienti di fondo molle, ma sono molto comuni anche tra gli scogli, nel coralligeno, nelle barriere coralline e tra le posidonie.\nLe specie dulcacquicole si rinvengono sia in acqua salmastra che nei laghi, nei fiumi e nei torrenti di media montagna.\nAlcune specie, cieche e depigmentate, sono adattate alla vita nelle caverne.\nDescrizione.\nI Gobiidae sono piuttosto uniformi come aspetto, e molto caratteristici, tanto da essere immediatamente riconoscibili anche al profano. Le pinne dorsali sono due, di cui la prima, dotata di raggi spinosi, in alcune specie pu\u00f2 essere ridotta ed in altre presentare raggi allungati. La pinna anale \u00e8 simmetrica ed opposta alla seconda dorsale.\nLe pinne ventrali sono, in quasi tutte le specie, unite a formare un disco adesivo con cui il pesce si fissa al substrato. Le pinne pettorali sono piuttosto ampie. La pinna caudale ha margine arrotondato o comunque non bilobato.\nGli occhi sono grandi ed inseriti in alto sulla testa, tanto da sporgere sopra il profilo del capo. La bocca \u00e8 di solito grande.\nNei pesci di questa famiglia la linea laterale \u00e8 del tutto assente e sostituita da un sistema di pori, canali e papille cefaliche, di fondamentale importanza tassonomica.\nLa colorazione, che di solito \u00e8 mimetica e smorta, in talune specie, soprattutto tropicali ma anche nostrane, pu\u00f2 vantare colori davvero spettacolari.\nLe dimensioni sono piccole e vanno da meno di nel caso di \"Pandaka pygmaea\", il pi\u00f9 piccolo vertebrato vivente proveniente dalle acque interne filippine, ai di alcune specie in pochi e rari casi.\nAlimentazione.\nTutti i Gobiidae sono carnivori e si cibano di piccoli animaletti come vermi, crostacei, molluschi, eccetera.\nRiproduzione.\nTutti i Gobiidae costruiscono un nido, in cui vengono deposte le uova, e che poi viene guardato dal maschio. Di solito le uova vengono deposte sul soffitto del rifugio. Molto spesso la riproduzione avviene pi\u00f9 di una volta all'anno. Diverse specie (come le italiane \"Knipowitschia panizzae\" e \"Pomatoschistus canestrini\") hanno un ciclo annuale e tutti gli adulti muoiono dopo la lunga stagione riproduttiva. Gli avannotti spesso hanno una breve fase pelagica prima di assumere le abitudini bentoniche degli adulti.\nAcquariofilia.\nAlcune specie tropicali, sia marine che d'acqua dolce, vengono comunemente allevate in acquario, come ad esempio i rappresentanti dei generi \"Brachygobius\" o \"Elecatinus\".\nPesca.\nAlcune specie si catturano in abbondanza con reti a bilancia, reti da posta e reti a strascico, ma di solito non hanno una particolare importanza per la pesca, salvo alcune eccezioni come il ghiozzo g\u00f2 nella Laguna veneta."}
{"id": "1263116", "revid": "1976752", "url": "https://it.wikipedia.org/wiki?curid=1263116", "title": "Teatro Malibran", "text": "Il Teatro Malibran \u00e8 un teatro veneziano. \u00c8 noto soprattutto per la sua importanza in ambito operistico che ebbe tra il XVII e il XVIII secolo, quando portava il nome di Teatro San Giovanni Grisostomo.\nStoria.\nFu progettato da Tommaso Bezzi per volere dei fratelli Vincenzo e Giovanni Carlo Grimani; venne costruito al posto della residenza del noto viaggiatore Marco Polo, distrutta ed abbattuta a seguito di un violento incendio verificatosi nel 1597 e fu inaugurato durante il carnevale del 1678 col \"Vespasiano\" di Carlo Pallavicino. Divent\u00f2 subito il principale, il pi\u00f9 lussuoso e il pi\u00f9 stravagante palcoscenico veneziano. Venivano allestite opere sontuose e si esibivano cantanti di alto livello, come Margherita Durastanti, la quale fu la \"prima donna\" tra il 1709 e il 1712. Durante il suo periodo d'oro furono attivi presso questo teatro grandi compositori, come Carlo Francesco Pollarolo, Alessandro Scarlatti e Georg Friedrich H\u00e4ndel.\nDagli anni '30 del settecento per il San Giovanni Grisostomo inizi\u00f2 un lento e inesorabile declino, tuttavia riusc\u00ec fino alla met\u00e0 del settecento a tenere testa a tutti i teatri veneziani. Nel 1737, quando Carlo Goldoni fu posto alla direzione del palcoscenico veneziano, iniziarono ad essere rappresentati anche lavori in prosa (tra questi molti erano sue commedie). Successivamente, a causa della sua notevole grandezza la famiglia Grimani decise nel 1755 di aprire un teatro pi\u00f9 piccolo, il San Benedetto. L'apertura di questo nuovo palcoscenico provoc\u00f2 la fine dell'egemonia del San Giovanni che, una volta passato in secondo piano, vide diminuire pian piano il repertorio operistico rappresentatovi.\nA seguito dell'occupazione francese di Venezia fu fra i pochi teatri veneziani a non dover essere chiuso. Nel 1819 fu venduto alla famiglia di Giovanni Gallo, la quale nel 1834 lo fece restaurare, ribattezzandolo una prima volta Teatro Emeronittio (in quanto aperto sia di giorno che di notte) e poi una seconda volta, nel 1835, Teatro Malibran, in segno di gratitudine verso Maria Malibran, la grande cantante che l'8 aprile di quell'anno, in quel teatro, aveva interpretato \"La sonnambula\" rinunciando al suo compenso.\nNel 1849, col ritorno degli austriaci a Venezia dopo la famosa resistenza della citt\u00e0 lagunare durata quasi un anno, tutti i maggiori teatri del Veneto chiusero per protesta, tranne il Malibran.\nDopo essere passato nuovamente di mano nel 1886, fu riaperto nel 1913, ma dopo una stagione lirica fu nuovamente chiuso a causa d'alcuni problemi di sicurezza. Fu riaperto per l'ennesima volta nel 1919 e per tutta quasi tutta la prima met\u00e0 del secolo fu sempre attivo nella rappresentazione di opere, operette, nonch\u00e9 spettacoli cinematografici. Nel 1992 il Comune di Venezia acquist\u00f2 il teatro e, dopo averlo restaurato e ampliato, lo rimise in attivit\u00e0. \nA seguito dell'incendio doloso che nel 1996 distrusse il Teatro La Fenice, l'orchestra di quest'ultimo palcoscenico pass\u00f2 provvisoriamente al Malibran, dove furono allestiti diversi spettacoli che rivalutarono l'antico teatro veneziano, diventato recentemente la seconda sede della Fenice (dopo la riapertura del 2001).\nNotevolmente ricco di eleganti decorazioni, presentava cinque ordini di trenta palchetti e una platea vuota vasta, e la sua pianta distribuita tutta in lunghezza presentava una grandiosa struttura architettonica."}
{"id": "1263118", "revid": "110157", "url": "https://it.wikipedia.org/wiki?curid=1263118", "title": "Andreas Seyfarth", "text": "Premi.\nI giochi di Seyfart hanno vinto o sono stati nominati molte volte ai premi pi\u00f9 prestigiosi tra i quali:"}
{"id": "1263120", "revid": "1305772", "url": "https://it.wikipedia.org/wiki?curid=1263120", "title": "Era fascista", "text": ""}
{"id": "1263129", "revid": "76430", "url": "https://it.wikipedia.org/wiki?curid=1263129", "title": "Teatro San Giovanni Grisostomo", "text": ""}
{"id": "1263130", "revid": "15756", "url": "https://it.wikipedia.org/wiki?curid=1263130", "title": "Pi\u00f9 grande degli dei", "text": "Pi\u00f9 grande degli dei (\"Greater Than Gods\") \u00e8 un racconto lungo di fantascienza della statunitense Catherine L. Moore, pubblicato nel luglio del 1939 sulla rivista specializzata \"Astounding SF\".\n\u00c8 l'opera che per molti segna il passaggio dell'autrice ad opere pi\u00f9 modernamente \"fantascientifiche\", dopo gli esordi in avventure spaziali e storie fantasy. Tuttavia, Moore rinuncia qui a soffermarsi sulla scientificit\u00e0 di taluni dettagli e la storia assume piuttosto i caratteri di un racconto basato sull'immaginazione, dagli sviluppi intimisti e allegorici.\nIsaac Asimov e Martin H. Greenberg, nella loro rassegna \"Le grandi storie della fantascienza\", dedicata ai migliori racconti dell'et\u00e0 d'oro della fantascienza, inserirono questo racconto tra quelli del volume dedicato all'anno 1939.\nTrama.\nIl racconto si svolge nell'ambito di un solo giorno, il 7 luglio del 2240, all'interno del laboratorio del dottor William Vincent Cory. Egli \u00e8 un biologo, tra i pi\u00f9 eminenti della Casa della Biologia, nella Citt\u00e0 della Scienza, un plesso in cui lavorano i maggiori scienziati del mondo. Veniamo presto a sapere che Cory ha quasi messo a punto una tecnica rivoluzionaria che permetterebbe alle coppie di determinare, secondo i propri desideri, il sesso dei nascituri.\nL'autrice esordisce con la descrizione della scrivania dello scienziato, sulla quale si trovano tre oggetti di tecnologia futura: uno specchio-televisore e due cubi di cristallo che rappresentano fotografie tridimensionali. Il cristallo sembra essere un elemento importante per la tecnica del futuro in questione, in quanto di questo materiale sono costituite anche le automobili.\nCory ha tra le mani una lettera, per la verit\u00e0 appena iniziata: \"Amore mio\" sono le uniche parole che vi compaiono. Egli infatti non sa ancora a quale persona attribuire quest'appellativo, per chiederle di sposarlo, combattuto com'\u00e8 fra l'amore per la chimica Marta Mayhew, bruna, e per la bionda Sallie Carlisle. Passato lungo tempo ad ammirarne i ritratti tridimensionali, Cory rimette ad un tratto la penna sul foglio e scrive, con improvvisa sicurezza, il nome di Sallie.\nQuasi che la sua indecisione volesse rimproverarlo per questa improvvisa scelta, Cory \u00e8 raggiunto da una voce che chiama il suo nome. Si tratta della signorina Brown che gli annuncia la visita di un collega, Charles Ashley, presidente della Casa della Telepatia.\nQuesti vuole invitarlo ad una nuotata assieme ai Giardini, ma Cory rifiuta. Ashley, che pare essere a conoscenza del dilemma del collega, gli propone, dopo qualche affettuoso insulto, una disquisizione sugli effetti che le scelte presenti potrebbero provocare in futuro. Ashley riconosce l'importanza di uno scienziato come Cory, e deduce che persino la sua scelta della futura moglie potrebbe avere effetti visibili sul futuro dell'umanit\u00e0. Per Ashley il futuro \u00e8 in realt\u00e0 un insieme di possibili futuri, ovvero un enorme contenitore di tutte le possibilit\u00e0 che dipendono dalle scelte del presente; non esclude che possa esistere quello che lui chiama un \"Piano delle probabilit\u00e0\", nel quale sono reali e convivono tutte le strade che possono originarsi da tutte le possibili scelte. Il grande sogno di Ashley \u00e8 che l'uomo un giorno possa riuscire a conoscere questo \"Piano delle probabilit\u00e0\", ed agire cos\u00ec pi\u00f9 responsabilmente, a seconda di ci\u00f2 che le sue azioni comporteranno nell'avvenire.\nCory non prende seriamente le parole dell'amico, ma non appena questi si congeda da lui, lasciandolo solo, diventa inaspettatamente protagonista di un evento straordinario. Il ritratto di Sallie si trasforma nel ritratto di una ragazza che le assomiglia, ma il cui viso possiede anche tratti identici a quelli di Cory. Si tratta di una sua lontana discendente, messasi volontariamente in collegamento con lui dal futuro.\nDa questo momento Cory sembra venir spinto con forza, e nuovamente, verso il dubbio, che lui pensava di aver eliminato scrivendo il nome di Sallie. La ragazza gli mostra la sua vita matrimoniale con Sallie, i giorni felici e il primo litigio, e il lavoro quasi del tutto abbandonato per seguirla e starci insieme. Cory non giunger\u00e0 mai a compimento della sua scoperta, mentre il mondo si avvier\u00e0 fatalmente verso una netta, e inspiegabile, predominanza femminile. Nessuno dei discendenti di Cory, ad esempio, sar\u00e0 maschio. Ci\u00f2 porter\u00e0 ad un mondo pacifico, in cui l'arte e la serenit\u00e0 vinceranno gli istinti guerreschi e di prevaricazione, ma uccideranno anche la volont\u00e0, l'ambizione, producendo un'umanit\u00e0 nuovamente riconciliata col suo Eden, esteso a tutto il pianeta, per\u00f2 avvolta in un clima di sopore e di pigra contemplazione.\nDistaccatosi da quella visione, ancora disposto a credere di star sognando, Cory \u00e8 immediatamente colpito da ci\u00f2 che vede nell'altro cubo, quello raffigurante Marta. Vede volti duri, voci metalliche, e un suo discendente (John William Cory IV) che si appresta a diventare il sesto, nella storia della famiglia Cory, a rivestire il ruolo di Capo del Mondo Unito. Questo secondo mondo si \u00e8 evoluto nella direzione opposta al primo, perch\u00e9 in questo caso la scienziata Marta ha supportato sino all'ultimo gli studi di Cory e lo ha convinto a presentare i risultati quando ancora non erano definitivi. Cos\u00ec il \"metodo Cory\", cio\u00e8 il metodo di predeterminazione del sesso dei nascituri, verr\u00e0 accolto con felicit\u00e0 e stupore dal mondo e applicato dalla maggioranza, senza rendersi conto che esso, in quanto non rifinito, causa un importante effetto collaterale: i figli nati con questo metodo sono intelligenti, sani, forti, ma totalmente privi di iniziativa, vocati piuttosto ad una inflessibile disponibilit\u00e0 all'obbedienza. Ne approfitter\u00e0 il presidente degli Stati Uniti, il generale George Hamilton, per convincere le famiglie a scegliere figli maschi. Con una guerra di meno di un secolo lui e i suoi discendenti conquisteranno il mondo intero riunendolo in un'unica grande nazione. Il potere sar\u00e0 rappresentato soprattutto dai discendenti della famiglia Cory, e il popolo vedr\u00e0 avvicendarsi al governo solo uomini nati col metodo classico, in quanto le famiglie dominanti sanno bene che solo cos\u00ec possono nascere individui adatti al comando, che non agiscono esclusivamente in favore del \"bene comune\" ma sanno prendere decisioni e porsi come guide. Pochi sono quelli che si ribellano al sistema, e a causa della mentalit\u00e0 strumentalizzata della maggioranza ognuno diffida degli altri ed \u00e8 prontissimo a denunciarne il comportamento sospetto.\nCory \u00e8 frastornato, non capisce come una cosa cos\u00ec assurda sia potuta accadere, come due futuri possano coesistere e come nello stesso momento due civilt\u00e0 totalmente diverse siano potute giungere alla scoperta di una forza che colleghi presente e passato. Quando, ritrovata in parte la concentrazione, tenta di spiegare la sua angosciosa situazione a entrambi i mondi, la discendente del primo mondo di cui ha avuto visione lo implora di credere nella sua esistenza, di non lasciarla morire, di capire che la cosa da fare \u00e8 sposare Sallie; dall'altro mondo, invece, gli viene puntata contro un'arma micidiale, che gli promettono sar\u00e0 utilizzata contro di lui se non sposer\u00e0 Marta. A nulla vale la considerazione di Cory, per cui ucciderlo significherebbe, ragionevolmente, la fine del loro mondo.\nLe difficolt\u00e0 di questo frangente sono spezzate dall'affiorare inaspettato di un'idea. Una soluzione che appare comunque difficile da accettare, brutale, ma che \u00e8 per lui non solo l'unica via d'uscita da quella situazione, ma anche l'unica possibilit\u00e0 di scongiurare l'avverarsi di due mondi entrambi inaccettabili. Suona il campanello posto sulla scrivania, e quando la signorina Brown compare sulla porta, dopo le ultime esitazioni, le chiede, il pi\u00f9 fermamente possibile: \u00ab\"Signorina Brown, accetterebbe di sposarmi?\"\u00bb. La risposta affermativa della donna cancella per sempre i due futuri, inaugurando una terza via da percorrere. Questi gli ultimi pensieri di Cory:\nIdee e sviluppi dell'opera.\nQuesto racconto \u00e8 un esempio di letteratura d'idee. Ashley \u00e8 chiaramente un veicolo per esporre l'idea che sta alla base del racconto, \u00e8 il portavoce dell'idea nata nella mente della scrittrice, e il suo discorso \u00e8 quasi ininterrotto. L'umanit\u00e0 del personaggio Ashley \u00e8 fornita ad ogni modo da qualche accorgimento stilistico, come quando egli scambia con Cory battute amichevoli o quando, alla fine del discorso, prima di lasciarlo, ridimensiona l'idealismo delle sue precedenti parole, reincarnandosi in un tipo pi\u00f9 umano (\u00ab\"Forse \u00e8 un bene che tu non possa guardare nel futuro.\" (...) \"Dopo tutto, non siamo d\u00e8i e pu\u00f2 essere pericoloso usurpare le prerogative degli d\u00e8i\"\u00bb). La fantascienza classica (anni quaranta-cinquanta) \u00e8 in genere ritenuta una tipica letteratura d'idee, e \"Pi\u00f9 grande degli dei\" non fa eccezione; tenendo per\u00f2 presente che la caratterizzazione di Cory \u00e8 pi\u00f9 che sufficiente e che la drammaticit\u00e0 della vicenda, nella sua spannung, \u00e8 senza dubbio convincente, soprattutto nel suo rappresentare un disperato anelito all'esistenza.\nI discorsi di Ashley sull'esistenza di un \"Piano delle probabilit\u00e0\", confermati dall'esperienza quasi pi\u00f9 mistica che fantascientifica avuta da Cory, fanno in parte riferimento al pensiero del filosofo George Berkeley e alle sue teorie riassunte dalla formula \u00abesse est percipi\u00bb e dall'idea di uno \"spirito infinito\".\nIn alcuni casi, tuttavia, certe idee sembrano denotare qualche ingenuit\u00e0 e soprattutto in un caso appaiono quantomento discutibili al lettore moderno, quando si pone un'enfasi sui \"lavori maschili\". Nelle pagine che riportano la visione da parte di Cory del primo mondo, quello originato dal suo sposalizio con Sallie, si legge infatti:\nLa scrittura conferisce alla storia drammaticit\u00e0 e toni emotivi, anche se in certi casi, nel tentativo di inseguire la tensione della vicenda e il flusso di emozioni del protagonista, risulta essere poco calibrata.\nRiguardo all'effetto collaterale del \"metodo Cory\" non vengono avanzate, nemmeno alla fine, spiegazioni, e i ritratti delle due civilt\u00e0, l'una \"degli uomini\", l'altra \"dell'uomo\", l'una gloriosa, l'altra decadente, per quanto interessanti, potrebbero apparire troppo nettamente contrastanti, solo a prescindere dalla diversit\u00e0 di due scelte e di due vite. Ma \u00e8 anche vero che l'intento della scrittrice non sembra tanto quello di presentare i due futuri che si sarebbero prodotti dalle due scelte, bens\u00ec di rendere concretamente al lettore il significato delle scelte stesse, che avrebbero inevitabilmente visto la vittoria dell'una o dell'altra faccia del carattere di Cory.\nQuando si riflette, quando si decide, la mente umana vaglia sempre varie possibilit\u00e0 di comportamento, e per ognuna di queste prevede un effetto: \u00e8 come se andasse a creare un mondo alternativo per ognuna di esse. Tutto il racconto sembra essere una metafora di quest'attivit\u00e0 mentale, e l'esistenza \"reale\", per\u00f2 provvisoria, dei due mondi futuri visti da Cory alluderebbe a quel momento in cui, prima di agire, l'essere umano prospetta dinanzi a s\u00e9 le proprie possibilit\u00e0, nessuna concretizzata e dunque provvisoriamente tutte ugualmente reali, seppur su un piano puramente cerebrale.\nLe parole della discendente di Cory, che gli chiede disperatamente conferma del proprio essere, dell'esistere del suo mondo, cos\u00ec come il momento in cui gli uomini del secondo futuro minacciano Cory con un'arma di distruzione, rappresentano i tentativi supremi, da parte di due mondi possibili, di affermare la propria concretezza ed effettivit\u00e0, e di risultare quello \"giusto\", anche ai danni dell'altro. Il primo mondo, per sopravvivere, spera nella protezione del proprio padre, nel suo amore per i figli, il secondo, come un nuovo Frankenstein, minaccia invece di ucciderlo.\nEdizioni italiane.\nIl racconto \u00e8 apparso in italiano in sei edizioni, contenuto in due diverse antologie: nel primo volume di \"Le grandi storie della fantascienza\" (\"Isaac Asimov Presents The Great Science Fiction Stories 1 (1939)\", 1979), a cura di Isaac Asimov e Martin H. Greenberg, e ne \"La stagione della vendemmia\" (\"The Best of C.L. Moore\", 1975), raccolta che contiene i migliori racconti della scrittrice."}
{"id": "1263131", "revid": "106456", "url": "https://it.wikipedia.org/wiki?curid=1263131", "title": "Ronsberg", "text": "Ronsberg \u00e8 un comune tedesco di 1.652 abitanti, situato nel land della Baviera.\nStoria.\nLa fondazione del comune risale all'anno 1130.\nGeografia fisica.\nIl comune si trova nella regione dell'Algovia.\nSuddivisione.\nRonsberg conta una frazione: Dingisweiler, 60 abitanti, a 776 m s.l.m."}
{"id": "1263135", "revid": "78273", "url": "https://it.wikipedia.org/wiki?curid=1263135", "title": "Catherine L. Moore", "text": ""}
{"id": "1263136", "revid": "49618", "url": "https://it.wikipedia.org/wiki?curid=1263136", "title": "Ferrovia Parma-La Spezia", "text": ""}
{"id": "1263138", "revid": "120528", "url": "https://it.wikipedia.org/wiki?curid=1263138", "title": "Astounding SF", "text": ""}
{"id": "1263140", "revid": "49618", "url": "https://it.wikipedia.org/wiki?curid=1263140", "title": "Ferrovia Aulla-Lucca", "text": ""}
{"id": "1263141", "revid": "109124799", "url": "https://it.wikipedia.org/wiki?curid=1263141", "title": "Schnaittenbach", "text": "Schnaittenbach \u00e8 una citt\u00e0 tedesca situata nel circondario di Amberg-Sulzbach, nel \"land\" della Baviera.\nStoria.\nLa fondazione della cittadina di Schnaittenbach risale al 1270.\nGeografia fisica.\nSchnaittenbach si trova sulla Bundestrasse 14 Norimberga-Praga.\nSuddivisione.\nIl comune conta, oltre al capoluogo Schnaittenbach (3.135 ab.), 9 frazioni:\nKemnath am Buchberg (524), Holzhammer (317), Neuersdorf (110), Mertenberg (76), Sitzambuch (66), Demenricht (35), D\u00f6switz (45), Trichenricht (39), G\u00f6tzendorf (23)"}
{"id": "1263142", "revid": "599013", "url": "https://it.wikipedia.org/wiki?curid=1263142", "title": "Pi\u00f9 grande degli d\u00e8i", "text": ""}
{"id": "1263148", "revid": "836193", "url": "https://it.wikipedia.org/wiki?curid=1263148", "title": "Microvettura", "text": "La microvettura era un tipo di autovettura di ridottissime dimensioni diffusa in Europa specialmente negli anni cinquanta.\nDescrizione.\nLa microvetture erano caratterizzate da forme particolari, ed erano estremamente economiche nell'equipaggiamento, nelle finiture e nella meccanica. Spesso erano caratterizzate dall'avere solamente tre ruote. Le microvetture possono essere considerate le eredi di quelle che nei primi decenni del secolo erano note come autocicli.\nErano quasi sempre a due posti e per conciliare l'abitabilit\u00e0 in uno spazio cos\u00ec ristretto (quasi sempre abbondantemente sotto i 3 metri di lunghezza) venivano utilizzate soluzioni tecniche originali ma pur sempre economiche. L'italiana Iso Isetta, per esempio (poi prodotta su licenza anche dalla BMW), era dotata di un'unica portiera che inglobava l'intero frontale e ad essa veniva incernierato il piantone del volante, in maniera che all'apertura della portiera si spostasse in avanti in maniera tale da lasciare spazio per l'ingresso degli occupanti.\nUn'altra microvettura piuttosto famosa era prodotta dalla tedesca Messerschmitt AG, caratterizzata dai due posti in tandem, come su alcuni autocicli di trent'anni prima. La meccanica era spesso di origine motociclistica, di cilindrata bassa, ma sufficiente a garantire prestazioni accettabili.\nStoria.\nL'esigenza di produrre microvetture nacque subito dopo la Seconda guerra mondiale, quando le risorse economiche si fecero scarse. Un altro grave problema era rappresentato dalla Crisi di Suez del 1956, che incentiv\u00f2 la produzione di vetture molto economiche.\nOccorreva quindi tornare a motorizzare diverse nazioni, ma al massimo dell'economia. In Italia, uno dei pi\u00f9 famosi produttori di microvetture fu la Iso di Renzo Rivolta, che commercializz\u00f2 l'Isetta, la quale ottenne maggior successo in Germania, dove fu prodotta su licenza dalla BMW, che oggi produce vetture di prestigio, ma all'epoca dovette piegarsi anch'essa ad una situazione economica tutt'altro che facile.\nFu in effetti la Germania uno dei Paesi in cui le microvetture si diffusero maggiormente: altri Paesi invece ignorarono tale fenomeno. All'inizio degli anni sessanta le microvetture cominciarono ad essere sempre meno diffuse. Alla fine degli anni novanta il concetto di microvettura fu rispolverato grazie all'introduzione della Smart Fortwo.\nOggi esistono molte macchine di piccoli dimensioni che sono per\u00f2 chiamate Microcar."}
{"id": "1263151", "revid": "547034", "url": "https://it.wikipedia.org/wiki?curid=1263151", "title": "Napoleone Vittorio Bonaparte", "text": "In quanto figlio della principessa Maria Clotilde di Savoia, fu nipote di Vittorio Emanuele II di Savoia, re d'Italia.\nBiografia.\nInfanzia.\nEra figlio del principe Napoleone Giuseppe Carlo Paolo Bonaparte (1822 \u2013 1891) e della principessa Maria Clotilde di Savoia (1843 \u2013 1911), nipote quindi del re Vittorio Emanuele II di Savoia\nAl momento della sua nascita Napoleone Vittorio era terzo in linea di successione al trono di Francia, dopo suo padre e il principe imperiale Napoleone Eugenio Luigi. L'Impero per\u00f2 ebbe fine nel 1870 con l'abdicazione di Napoleone III.\nCapo del Casato dei Bonaparte.\nNapoleone Vittorio divenne, alla morte del padre avvenuta nel 1891, capo del casato dei Bonaparte, nonostante il fatto che il fratello minore, il principe Luigi Napoleone (1864 \u2013 1932), colonnello presso la \"Guardia imperiale russa\", fosse preferito come Capo della Famiglia, da numerosi bonapartisti.\nGi\u00e0 Napoleone Eugenio Luigi, morto nel 1879, aveva nominato Vittorio suo successore escludendo il principe Giuseppe, padre di Vittorio e ovviamente precedente nella linea di successione. Per questo motivo Vittorio e il padre entrarono in lite, troncando ogni legame tra loro.\nQuando nel 1886 la Repubblica francese esili\u00f2 tutti i Principi della dinastia Bonaparte, Vittorio lasci\u00f2 la Francia e si stabil\u00ec in Belgio.\nTerza repubblica.\nLa Francia si trovava, all'indomani della Guerra Franco-Prussiana conclusasi nel 1871, con una situazione interna molto instabile, a causa dei contrasti tra repubblicani e monarchici. La minaccia di un colpo di Stato era incombente.\nQuando mor\u00ec improvvisamente il presidente della Repubblica francese F\u00e9lix Faure, nel 1899, in concomitanza con il famoso Affare Dreyfus, si tocc\u00f2 l'apice dell'instabilit\u00e0.\nIn questo clima ci fu un buon numero di fazioni politiche che tentarono di avvantaggiarsi dei disordini e il principe Vittorio annunci\u00f2, a una delegazione inviatagli dagli Imperialisti, che avrebbe tentato, se il momento favorevole si fosse presentato, di ripristinare l'Impero. Avendo questo obiettivo dichiar\u00f2 anche di volersi mettere a capo del movimento con il fratello minore, il principe Luigi, il quale avrebbe portato alle forze bonapartiste i suoi talenti militari conseguiti al servizio dell'Armata russa.\nPure il duca di Orl\u00e9ans, Luigi Filippo Roberto d'Orl\u00e9ans, pretendente anch'egli al trono di Francia, disse di avere delle forze pronte ad attraversare il confine francese per unirsi a quelle bonapartiste.\nMa alla fine il colpo di Stato non ebbe luogo e la Terza Repubblica sopravvisse a questa, che fu considerata la sua pi\u00f9 grave crisi.\nMatrimonio.\nIl 14 novembre del 1910 Vittorio spos\u00f2, in Italia, a Moncalieri la principessa Clementina del Belgio (1872 \u2013 1955), figlia cadetta del re dei belgi Leopoldo II (1835 \u2013 1909) e della regina Maria Enrichetta d'Asburgo-Lorena (1836 \u2013 1902).\nNonostante il fatto che Napoleone Vittorio e Clementina fossero molto innamorati, per potersi sposare dovettero attendere la morte del padre di lei. Il dispotico e intollerante Leopoldo II fu infatti molto contrariato dalle scelte matrimoniali delle figlie. Le due maggiori Luisa Maria e Stefania furono diseredate entrambe per avere fatto scelte a lui non gradite.\nNel caso di Clementina invece l'opzione non venne approvata per non danneggiare i rapporti politici tra il Belgio e la Francia.\nLa coppia, dopo le nozze, continu\u00f2 a risiedere in Belgio, a Bruxelles, perch\u00e9 la Repubblica francese non autorizz\u00f2 il pretendente al trono a vivere in Francia.\nIl principe Vittorio e Clementina furono molto uniti e il loro matrimonio fu allietato dalla nascita di due figli.\nUltimi anni e morte.\nDurante la prima guerra mondiale l'occupazione del Belgio da parte delle truppe tedesche costrinse la coppia a rifugiarsi in Inghilterra, presso l'imperatrice Eugenia, vedova di Napoleone III. Qui portarono il loro aiuto con numerose opere di carit\u00e0 soprattutto in favore dei soldati.\nAlla morte di Vittorio Napoleone, avvenuta il 3 maggio 1926, gli succedette come Capo della Famiglia Imperiale il figlio Luigi Napoleone.\n\u00c8 inumato nella Cappella imperiale di Ajaccio.\nDiscendenza.\nIl principe Vittorio e Clementina del Belgio ebbero due figli:\nDiscendenza da Carlo Maria Buonaparte e Maria Letizia Ramolino.\nCarlo Maria Buonaparte (1746 - 1785) sposa Maria Letizia Ramolino (1750 - 1836)\n \u2514\u2500\u2500&gt;Giuseppe Bonaparte (1768 - 1844)\n \u2514\u2500\u2500&gt;Napoleone Bonaparte (1769 - 1821), 1\u00ba Imperatore dei Francesi\n \u2514\u2500\u2500&gt;Luciano Bonaparte (1775 - 1840)\n \u2514\u2500\u2500&gt;Elisa Bonaparte (1777 - 1820)\n \u2514\u2500\u2500&gt;Luigi Bonaparte (1778 - 1846)\n \u2514\u2500\u2500&gt;Paolina Bonaparte (1780 - 1825)\n \u2514\u2500\u2500&gt;Carolina Bonaparte (1782 - 1839)\n \u2514\u2500\u2500&gt;Girolamo Bonaparte (1784 - 1860) da Caterina di W\u00fcrttemberg (1783 - 1835):\n \u2514\u2500\u2500&gt;Matilde (1820 - 1904), spos\u00f2 nel 1840 il principe di San Donato, Anatole Demidoff (1813 - 1870)\n \u2514\u2500\u2500&gt;Napoleone Giuseppe Carlo Paolo Bonaparte (1822 - 1891) spos\u00f2 nel 1859 Maria Clotilde di Savoia (1843 \u2013 1911)\n \u2514\u2500\u2500&gt;Maria Letizia Bonaparte, (1866 \u2013 1926), principessa, spos\u00f2 nel 1888 lo zio Amedeo di Savoia (1845 - 1890)\n \u2514\u2500\u2500&gt;Napoleone Luigi Giuseppe Girolamo, (1864 - 1932), principe e generale russo\n \u2514\u2500\u2500&gt;Napoleone Vittorio Bonaparte"}
{"id": "1263155", "revid": "767487", "url": "https://it.wikipedia.org/wiki?curid=1263155", "title": "Ivica Osim", "text": "Carriera.\nCalciatore.\nMilit\u00f2 nel Fudbalski Klub \u017deljezni\u010dar di Sarajevo per undici stagioni (1959-1970) prima di trasferirsi in Francia, dove gioc\u00f2 in vari club: Strasburgo, , Valenciennes e ancora Strasburgo tra il 1970 e il 1977.\nHa collezionato 16 gare in Nazionale jugoslava, segnando 8 reti. Fu l'uomo squadra nella fase di qualificazione del europei di calcio 1968 in Italia, per cui nel corso della semifinale con l', la difesa dei neocampioni del mondo pens\u00f2 di \"eliminarlo\" sin dai primi minuti di gara, costringendo la Jugoslavia a giocare in dieci, dato che non c'era la regola della sostituzione. Nonostante ci\u00f2 la Jugoslavia sconfisse gli inglesi per 1-0 e arriv\u00f2 in finale, ma senza poterlo utilizzare ne' nella prima, ne' nella seconda finale (1-1, 2-0 per l'Italia).\nAllenatore.\nClub.\n\u00c8 stato tecnico del nell'annata 1991-1992, vincendo la Coppa di Jugoslavia, e successivamente ha allenato all'estero il (1992-1994 vincendo la Coppa nazionale e la Supercoppa greca) lo (1994-2002 vincendo due campionati, una Coppa d'Austria e una Supercoppa austriaca) e lo JEF United Ichihara Chiba nella J-League.\nNazionale.\n\u00c8 stato l'ultimo allenatore della , tra il 1986 e 1992, prima della divisione dovuta alla guerra civile tra le varie fazioni.\nHa ottenuto un buon risultato ad Italia '90, venendo eliminato nei quarti di finale dall' per 3-2 dopo i rigori.\nCentr\u00f2 la qualificazione anche al Campionato europeo di calcio 1992 dopo la mancata qualificazione al Campionato europeo di calcio 1988 ma poco prima dell'inizio del torneo, il 24 maggio, decise di lasciare la panchina della nazionale per protesta contro la guerra civile scoppiata due mesi prima in Bosnia tra musulmani croati e serbi e dichiar\u00f2 che quella decisione fu \"un atto di solidariet\u00e0 nei confronti di Sarajevo\" (sua citt\u00e0 natale) e \"un atto di solidariet\u00e0 nei confronti della sua famiglia\" (lui era croato e sua moglie musulmana e viveva a Sarajevo). L'8 giugno lasci\u00f2 anche la panchina del Partizan di Belgrado per le stesse ragioni e si trasfer\u00ec all'estero, senza pi\u00f9 far ritorno in patria. Successivamente, il 29 maggio 1992, la FIFA e l'UEFA esclusero la Federcalcio jugoslava da tutte le competizioni calcistiche per club e per nazionali - europeo incluso - su pressione dell'ONU a causa della guerra civile in corso dal 1991 in quasi tutto il paese, finita soltanto nel dicembre 1995 in Bosnia.\nDopo il Mondiale tedesco del 2006 \u00e8 stato Commissario Tecnico del , sostituendo Zico, fino a dicembre 2007, quando ha lasciato la guida della Nazionale nipponica per motivi di salute, dopo essere stato colpito da un ictus."}
{"id": "1263156", "revid": "287204", "url": "https://it.wikipedia.org/wiki?curid=1263156", "title": "Castleford", "text": "Castleford \u00e8 una delle cinque localit\u00e0 del distretto della Citt\u00e0 di Wakefield, nella contea del West Yorkshire, Inghilterra, vicino a Pontefract, e conta una popolazione di 37.525 abitanti, secondo il censimento del 2001. A nord si trovano il River Calder, il River Aire e il Aire and Calder Navigation.\nLa citt\u00e0 appartiene al Wakefield District ed \u00e8 divisa in tre quartieri: Altofts and Whitwood, Castleford Central and Glasshoughton, ed Airedale and Ferry Fryston.\nStoria.\nCastleford \u00e8 costruita sul sito di un passato accampamento romano chiamato Lagentium o \"Legioleum\". In quel sito sono state ritrovate urne funerarie precedenti l'epoca romana. Il nome moderno della citt\u00e0 deriva dal forte, Castle (riferito al forte) e Ford (riferito al River Aire che corre attraverso Castleford.)\nNel Queens Park si possono notare due cerchi che potrebbero potenzialmente essere i resti di case rotonde usate dai primi anglosassoni. Per via della sua posizione a oltre 250 piedi (76,20 metri circa) sul livello del mare, \u00e8 possibile che l'area oggi rappresentata da Queens Park abbia offerto una veduta utile per la difesa.\nCastleford \u00e8 stata fondata come distretto urbano, nella contea di West Riding of Yorkshire nel 1894. Whitwood e Glasshoughton sono state aggiunte al distretto negli anni trenta del novecento. Il distretto urbano \u00e8 stato incorporato come area municipale nel 1955. \u00c8 stato abolito il 1\u00ba aprile 1974, diventando un'area del Metropolitan Borough of Wakefield nel West Yorkshire.\nLa citt\u00e0 oggi.\nAlcune aree di Castleford sono povere e ridotte. In parte, ci\u00f2 accade per la chiusura della citt\u00e0 e le sue aree circostanti di industrie minerarie negli anni ottanta e novanta. Il tasso ufficiale di disoccupazione maschile raggiunse il 20% durante la met\u00e0 degli anni \u201880.\nSecondo l\"Index of Multiple Deprivation\", la regione chiamata \"Castleford Ferry Fryston\" \u00e8 tra le aree pi\u00f9 socialmente svantaggiate dell'Inghilterra. Inoltre, secondo il \"Child Poverty Index\", pi\u00f9 del 45% dei residenti tra 0 e 16 anni, vive in famiglie che richiedono indennit\u00e0.\nNonostante un declino delle industrie, cos\u00ec come delle miniere di carbone e delle manifatture tessili, negli ultimi anni si \u00e8 verificata una significativa crescita economica e di impieghi nel settore terziario, specialmente in quello di vendita e distribuzione. Questi includono il \"Junction 32 Outlet village\" (precedentemente conosciuto come \"Freeport\") e l\"Xscape leisure complex\", la pi\u00f9 grande pista da sci indoor d'Europa, che ha trasformato la periferia della citt\u00e0 nella Mecca degli snowboarder inglesi. Questo tipo di sviluppi hanno avuto luogo per via della facile accessibilit\u00e0 della citt\u00e0 via autostrada e grazie anche al collegamento ferroviario con la citt\u00e0 di Leeds.\nIl centro della citt\u00e0 ed alcuni quartieri residenziali stanno migliorando come parte di un programma di rivitalizzazione detto Castleford project. Questo \u00e8 solo uno dei molti sviluppi economici della citt\u00e0, compreso il nuovo sviluppo residenziale, una biblioteca con museo dell'arte ed un nuovo interscambio di trasporti progettato per essere completato entro il 2010.\nTutto il progetto riguarda i capi della comunit\u00e0, residenti, imprese locali ed un team di designer ed artisti figurativi dall'Inghilterra e dall'estero. Il progetto ha inoltre agito da propulsore per un ben pi\u00f9 esteso programma di rinnovamento urbano e viene sempre pi\u00f9 considerato un importante esempio di rigenerazione civica; \u00e8 stato protagonista di conferenze e mostre, oltre che in Inghilterra, ad Hong Kong, Mosca, Philadelphia e Pechino. Uno dei punti di qualit\u00e0 \u00e8 rappresentato naturalmente dall'innovativa partecipazione dei gruppi locali nel programma di rinnovamento urbano.\nLo sviluppo \u00e8 fondato su un forte senso d'identit\u00e0 radicato nel patrimonio cittadino. Ad esempio, Castleford possiede uno dei parchi pi\u00f9 storici del distretto - Queens Park sulla Ferrybridge Road\u00a0\u2013 costruito per commemorare le nozze di diamante della regina Vittoria nel 1897.\nCastleford (insieme a Pontefract) ha un suo quotidiano, il \u2018\u2018Pontefract and Castleford Express\u2019\u2019.\nLo sport preferito a Castleford \u00e8 il rugby. La squadra locale, i \"Castleford Tigers\", sono stati retrocessi dalla UK's top division, Super League, al termine della stagione 2006.\nOltre ai \"Tigers\", Castleford ha parecchie squadre di calcio che giocano nella \"Castleford &amp; District Sunday FA League\"."}
{"id": "1263160", "revid": "99299938", "url": "https://it.wikipedia.org/wiki?curid=1263160", "title": "Classificazione delle superfici", "text": "In geometria, le superfici compatte vengono completamente classificate dal punto di vista topologico da alcuni parametri, quali il genere (il \"numero di manici\"), l'orientabilit\u00e0 ed il numero di componenti connesse del bordo. Il risultato \u00e8 quindi una classificazione delle superfici dal punto di vista topologico, un risultato importante in topologia algebrica.\nSuperfici di tipo finito.\nSuperfici con bordo.\nUna \"superficie astratta\" \u00e8 una variet\u00e0 topologica di dimensione 2, cio\u00e8 uno spazio topologico di Hausdorff tale che ogni punto ha un intorno aperto omeomorfo al piano formula_1. Una \"superficie con bordo\" \u00e8 una variet\u00e0 con bordo di dimensione 2: ogni punto ha un intorno aperto omeomorfo a formula_1 oppure al semipiano \nI punti del secondo tipo formano il \"bordo\" della superficie. Se la superficie \u00e8 compatta, il bordo \u00e8 omeomorfo a formula_4 circonferenze disgiunte.\nSuperfici chiuse.\nUna superficie regolare, o regolare a tratti, si definisce chiusa se risulta priva di bordo. La chiusura di una superficie \u00e8 strettamente legata al concetto di orientabilit\u00e0: una superficie chiusa ha sempre due facce distinte e risulta impossibile passare dall'una all'altra se non si attraversa la superficie stessa. Un esempio plausibile di superficie chiusa, e per di pi\u00f9 orientabile, \u00e8 la sfera, nella quale \u00e8 impossibile passare dalla faccia esterna (guscio sferico) a quella interna se non attraverso di essa.\nTipo finito.\nUna superficie di tipo finito formula_5 \u00e8 una superficie connessa ottenuta rimuovendo formula_6 punti da una superficie compatta con bordo. Una tale superficie \u00e8 compatta se e solo se formula_7. Una superficie compatta e senza bordo (cio\u00e8 con formula_8) \u00e8 detta \"chiusa\".\nGenere.\nUna superficie di tipo finito formula_5 ha un genere formula_10. Intuitivamente, questo \u00e8 il \"numero di manici\" della superficie. Pu\u00f2 essere definito come il numero massimo di curve semplici chiuse contenute nella superficie aventi complementare connesso.\nIl genere non cambia se vengono rimossi alcuni punti dalla superficie. La sfera ed il disco hanno genere zero. Il piano proiettivo, il nastro di M\u00f6bius ed il toro hanno genere uno. La bottiglia di Klein ha genere due. Tutti questi esempi sono compatti, per ottenere esempi non compatti \u00e8 sufficiente rimuovere alcuni punti.\nOrientabilit\u00e0.\nUna superficie pu\u00f2 infine essere orientabile o meno. Una superficie non \u00e8 orientabile se \"ha una faccia sola\", ed \u00e8 orientabile se ne ha due. Una superficie \u00e8 non-orientabile se e solo se contiene un nastro di M\u00f6bius. Sfera, disco e toro sono orientabili. Piano proiettivo, nastro di M\u00f6bius e bottiglia di Klein non lo sono.\nClassificazione topologica.\nPer una superficie di tipo finito \u00e8 definita quindi la quaterna formula_11, dove formula_12 se \u00e8 orientabile e formula_13 se non lo \u00e8.\nIl teorema di classificazione topologica delle superfici asserisce il fatto seguente.\nDue superfici di tipo finito sono omeomorfe se e solo se hanno la stessa quaterna formula_14.\nQuindi due superfici sono omeomorfe se hanno lo stesso genere, lo stesso numero di componenti di bordo, lo stesso numero di buchi, e se sono entrambe orientabili o non-orientabili. La quaterna di valori formula_14 \u00e8 quindi un \"sistema completo di invarianti\" per le superfici.\nVarianti.\nDiffeomorfismo.\nUn diffeomorfismo \u00e8 una funzione che, oltre ad essere un omeomorfismo, \u00e8 anche differenziabile (con la sua inversa). \nDue superfici risultano essere diffeomorfe se e solo se sono omeomorfe. Quindi lo stesso teorema di classificazione \u00e8 valido sostituendo la parola \"omeomorfe\" con \"diffeomorfe\".\nOmotopia.\nUna superficie di tipo finito \u00e8 \"chiusa\" se \u00e8 compatta e senza bordo. La relazione di equivalenza omotopica \u00e8 equivalente a quella di omeomorfismo per le superfici chiuse, ma \u00e8 drasticamente\nmeno fine per le superfici non chiuse: esistono molte superfici omotopicamente equivalenti che non sono omeomorfe. Vale il risultato seguente:\nDue superfici di tipo finito sono omotopicamente equivalenti se e solo se \nLa caratteristica di Eulero di una superficie con invarianti formula_14 \u00e8\nAd esempio, il nastro di M\u00f6bius e l'anello sono omotopicamente equivalenti ma non omeomorfe. Un altro esempio \u00e8 fornito dalla sfera con formula_18 buchi ed il toro con formula_19 buco, entrambi aventi formula_20.\nGruppo fondamentale.\nDue superfici di tipo finito hanno lo stesso gruppo fondamentale se e solo se sono omotopicamente equivalenti. Nel caso delle superfici chiuse, il gruppo fondamentale \u00e8 quindi un invariante completo (due superfici chiuse sono omeomorfe se e solo se hanno lo stesso gruppo fondamentale).\nIn effetti, una superficie non-chiusa ha gruppo fondamentale isomorfo al gruppo libero su formula_21 elementi, dove formula_22 \u00e8 la caratteristica di Eulero."}
{"id": "1263161", "revid": "219110", "url": "https://it.wikipedia.org/wiki?curid=1263161", "title": "Chiesa di San Donato (Lucca)", "text": "La chiesa di San Donato \u00e8 una chiesa di Lucca che si trova in via San Donato.\nStoria e descrizione.\nLa costruzione dell'attuale edificio, iniziata nel 1624, termin\u00f2 nel 1630. Sulla fine del Settecento sub\u00ec un notevole ampliamento a forma di croce greca nella parte absidale e fu dotata della cupola sostenuta da otto colonne. La zona presbiteriale fu affrescata da Michele Marcucci nel 1907 ed accoglie inoltre un dipinto di Matteo Boselli con la \"Madonna tra i Santi Carlo, Donato, Bernardino e Antonio abate\".\nAll'interno conserva la balaustra in marmo del presbiterio inaugurata il 4 agosto 1801 quando la chiesa fu elevata a parrocchia, l'altare maggiore con sul retro il quadro di San Donato in veste di vescovo (XVIII secolo), le due statue in marmo di Santa Giustina e di San Benedetto provenienti dalla chiesa lucchese di S. Giustina, la cantoria con l'organo di Michelangelo Crudeli (1795), i quadri della Via Crucis (secolo XIX), gli altari laterali, i finestroni istoriati (1978).\nNumerosi sono poi gli arredi conservati in sacrestia tra i quali merita ricordare la terracotta invetriata dell'Assunta (secolo XVIII), l'ostensorio (1805), il baldacchino del Corpus Domini ricamato dalle Monache Agostiniane di Vicopelago, i lampioni, la pala dipinta su due lati della Confraternita di S. Carlo e l'urna con reliquia di S. Donato, pregevoli opere lignee del secolo XIX.\nUn accenno particolare per il valore artistico e l'importanza storica va, infine, rivolto all'arme (o cartella) con al centro la figura di S. Donato disposta alla sommit\u00e0 della porta d'ingresso. La cornice, di gusto schiettamente secentesco, \u00e8 riccamente decorata con volute, mascheroni e due festoni di frutta.\nLo scudo reca l'effigie del Santo scolpita in bassorilievo nel marmo. Immediatamente sotto, incisa anch'essa nel marmo in epoca forse diversa, porta la data 1642. I volumi 10, 11 e 19 sulle fortificazioni giacenti presso l'Archivio di Stato di Lucca informano che detto scudo, gi\u00e0 sul puntone del baluardo vecchio di S. Donato, venne spostato sul puntone di quello nuovo nel 1639, l'anno stesso dell'inaugurazione della porta omonima. Qui rimase non sappiamo quanto tempo per essere posto su di un carro e portato davanti alla chiesa di S. Donato da Giovanni del fu Matteo Giovannetti alle ore 15 del 19 maggio 1799.\nNel Novecento numerosi sono stati effettuati i lavori di completamento della parrocchia: la canonica, il cimitero, il campanile bianco e le aule per il catechismo. Dal 1966, con l'arrivo del parroco Graziano Davini, si ebbe un impulso per migliorare l'intera struttura parrocchiale restaurando ed abbellendo la chiesa, realizzando il salone parrocchiale, la sala di riconciliazione, l'oratorio Don Bosco e le attrezzature ludico-sportive ad esso collegato.\nIl campanile contiene un concerto di 4 campane, fuse dalla storica Fonderia Lorenzo Lera, originariamente nel 1914. Successivamente alla seconda guerra mondiale la campana maggiore e quella minore furono rifuse e inaugurate nel settembre del 1948. Dati rilevati in campanile dai campanari locali.\nNegli anni duemila \u00e8 stato poi realizzato il nuovo grande centro Parrocchiale \"Le Vele\".\nLo \"stato delle anime\" conservato nell'Archivio Parrocchiale dall'anno 1700.\nDallo Stato d'anime della popolazione conservato nell'Archivio Parrocchiale di S. Donato apprendiamo che nell'anno 1700 gli abitanti del paese erano 456 e le famiglie 89. Tra i cognomi ricorrenti troviamo: Berti, Cappellini, Cortopassi, Dini, Domenici, Giovannetti, Giuliani, Marchi, Masini, Nardini, Pardi, Pardini, Parducci, Paulini, Pellegrini, Pellicciaia, Simi e Vincenti, a cui vanno aggiunti i Barsuglia, i Belli e i Pera, gi\u00e0 in quel tempo suddivisi in molti nuclei familiari.\nDei Belli vi \u00e8 traccia fin dal 1138 in una pergamena che ricorda una contrattazione di Balduccione, figlio del Bello console di Lucca. Nel 1269 Manfredino Giovanni e Buonaccorso Belli fecero un lascito alla Chiesa di Sant'Anastasio. Nel 1331, al giuramento di Giovanni I di Boemia, signore di Lucca, presso porta di Borgo, troviamo fra i notabili della citt\u00e0 Domenico e Frediano di Cecco e Meo Belli.\nI Pera sono ricordati sia in un documento parrocchiale del 1473 (\"Lodovico e Rocco fratelli vendono beni a Bernardo [della Pera] di S. Donato\") che in una successiva carta del 1500 (\"Lunardo [Gerolamini] di Giovanni allivella a Domenico Gian Bartolomeo di Pietro [Pera] da S. Donato beni in contrada di S. Donato\") mentre negli atti del fonte battesimale di San Giovanni di Lucca \u2013 conservati nella Biblioteca Arcivescovile della citt\u00e0\u00a0\u2013 si legge che il giorno 6 novembre 1446 fu ivi battezzato \"Luca figlio d'Antonio [di Monna Piera], popolo di San Donato\" e che due anni dopo, l'8 dicembre 1448, ricevette il medesimo Sacramento \"Ansano figlio di Antonio di Paolo di Villano della contrada di San Donato\", fratello di Luca.\nCapostipiti della famiglia Pera sono, quindi, da ritenersi Madonna Piera e Paolo di Villano, quest'ultimo emigrato dal contado di Pisa a seguito della presa della citt\u00e0 da parte fiorentina del 1406 e che ancora compare tra i contribuenti della prestanza (ossia dell'imposizione fiscale) del 1407.\nI Barsuglia, infine, sono ricordati per la prima volta in un documento dell'Archivio Parrocchiale di S. Donato del 1677 che parla di Bartolomeo Barsuglia e dei suoi figli Benvenuto, Giuseppe e Bernardo, probabili capostipiti di quanti abitarono nella corte a cui diedero il nome.\nLe case sparse nei campi o sul limite delle strade, diverse per lunghezza ed altezza, costituivano il centro delle attivit\u00e0 e della vita quotidiana: avevano la facciata e l'aia, talora piastronata, rivolte a mezzogiorno.\nSui lati od oltre l'aia stessa si trovavano le stalle e gli edifici per gli attrezzi agricoli, caratterizzati dalle mandolate dei fienili che si distinguevano per la tipica disposizione dei rossi mattoni.\nPortavano in genere il nome delle localit\u00e0 dove erano costruite (\"ai Capanni\", \"a Cecchella\", \"al Palazzo\"), oppure quello delle famiglie che le avevano costruite preceduto dalle preposizioni \"al\", \"ai\" oppure \"agli\" (\"al Barsuglia\", \"ai Simi\", \"ai Petrocchi\", \"agli Arrighini\") e solo le case dei Belli e dei Pera, oltre a quelle situate \"ai Burichetti\", avevano la denominazione di \"corte\".\nTale appellativo, seguito dal nome dei proprietari, sar\u00e0 riconosciuto pi\u00f9 tardi a molte altre abitazioni dalle caratteristiche sopra descritte.\nDal 1700 al 1800 la popolazione di S. Donato aument\u00f2 di circa 200 unit\u00e0, essendo passate le famiglie da 83 a 121 e gli abitanti da 456 a 640, e solo nella prima met\u00e0 del Settecento, anche per l'arrivo di nuove famiglie, i residenti superarono le 500 unit\u00e0.\nNella seconda met\u00e0 del 1800, invece, la crescita si fa pi\u00f9 sensibile tanto che nel 1878 si contano a S. Donato 595 persone.\nPer ragioni forse connesse ad epidemie, scarsi raccolti e calamit\u00e0 naturali nel 1787 si verific\u00f2 un calo di 63 unit\u00e0 ma ben presto segu\u00ec la ripresa e lungo tutta l'epoca del Ducato di Lucca (1817-1847) ed alcuni anni del Granducato di Toscana gli abitanti aumentarono fino a divenire 1044 nel 1853.\nNel 1800, prevalentemente dalle vicine comunit\u00e0, giunsero le famiglie Batoni, Garbini, Giusti, Iaconi, Massoni mentre da prima del 1778 abitavano a S. Donato la famiglia di Nicolao di Lorenzo e quella di Domenico di Paulin Bertolli.\nNel 1794 le famiglie Bertolli erano ancora due, agli inizi del 1800 passarono a tre, tornarono ad essere due fino a tutto il 1819, salirono a quattro nel 1842 e, dal 1853 al 1871, si stabilizzano a tre.\nNel Settecento i Bertolli possedevano una rivendita d'olio, vino e formaggio sulla via di Meati, nel primo caseggiato a sinistra dopo la chiesina di San Rocco. Di qui, verso la fine del secolo, si trasferirono nelle case a ridosso del palazzo Garbini che nell'Ottocento presero il loro nome."}
{"id": "1263168", "revid": "33689", "url": "https://it.wikipedia.org/wiki?curid=1263168", "title": "Pontefract", "text": "Pontefract \u00e8 una localit\u00e0 nella contea del West Yorkshire, Inghilterra, vicino alla A1 road (conosciuta anche come \"Great North Road\") e a Castleford. \u00c8 una delle cinque localit\u00e0 del distretto della Citt\u00e0 di Wakefield e ha una popolazione di circa 35.000 persone. Il motto cittadino \u00e8 \"Post mortem patris pro filio\", latino, che suona come \"Dopo la morte del padre, supporta il figlio\", frutto di un'allusione alla guerra civile inglese; infatti la citt\u00e0 si era schierata con i realisti.\nStoria.\nIl nome di Pontefract deriva dal latino \"Pons Fractus\", cio\u00e8 \"Ponte rotto\". La citt\u00e0 \u00e8 situata su un'antica strada romana (che ora porta il nome di A639), che passava a sud verso Doncaster. Sebbene Pontefract non appaia nel Domesday Book, vi \u00e8 presente un'area della citt\u00e0, conosciuta come \"Tanshelf\".\nIl castello di Pontefract risale al tempo dei Normanni, quando era conosciuto come Pomfret. Fu costruito attorno al 1070, da Ilbert de Lacy. Il re Riccardo II fu assassinato dentro le mura del castello nel 1400. La tragedia \"Riccardo III\" di Shakespeare menziona l'incidente:\nPontefract risent\u00ec della guerra civile inglese. Tre assedi dei parlamentari lasciarono la citt\u00e0 impoverita e spopolata. Alla fine del terzo assedio (24 marzo 1649), gli abitanti di Pontefract, temendone un quarto, fecero una petizione al parlamento per demolire il castello. Secondo il loro punto di vista, il castello era una calamita per le disgrazie. Il 5 aprile 1649 la demolizione ebbe inizio; nonostante gli sforzi, le rovine di arenaria del castello rimangono tuttora e possono essere visitate.\nLa citt\u00e0 oggi.\nPontefract \u00e8 stata una citt\u00e0 di mercato almeno dal medioevo; i principali giorni di mercato sono mercoled\u00ec e sabato, con un mercato pi\u00f9 piccolo il venerd\u00ec. C'\u00e8 inoltre un mercato coperto, aperto tutto il giorno, tranne il gioved\u00ec pomeriggio e la domenica. Il gioved\u00ec pomeriggio \u00e8 giorno di chiusura a Pontefract. La citt\u00e0 \u00e8 chiamata Ponte oppure Ponty dai suoi cittadini ed a volte scherzosamente si riferiscono a Ponte Carlo, alludendo a Monte Carlo.\nPontefract \u00e8 rinomata per il suo gran numero di pub; uno degli edifici pi\u00f9 vecchi, risale al XVI secolo e precedentemente era usato come negozio, \u00e8 stato trasformato in pub negli anni '80 e chiamato \"Counting House\".\nDiversamente da molte citt\u00e0 della stessa grandezza, Pontefract ha tre stazioni ferroviarie: Pontefract Baghill, sulla Dearne Valley Line, che collega York e Sheffield; Pontefract Monkhill e Pontefract Tanshelf, che passa per Leeds e Wakefield.\nAlla periferia della citt\u00e0 si trova un parco con ippordomo. Pi\u00f9 vicino al centro trovano spazio i \"Valley Gardens\", con una voliera ed un viale di ciliegi, da ammirare specialmente in primavera, durante la fioritura. Sebbene gli alberi continuino ad attrarre ammirazione, i giardini sono stati danneggiati e la voliera vandalizzata.\nIl membro locale del parlamento, Yvette Cooper appartiene al Partito Laburista e rappresenta sia Pontefract, sia Castleford.\nEconomia.\nIl suolo sabbioso della citt\u00e0 rappresenta uno dei pochi luoghi in Inghilterra dove la liquirizia pu\u00f2 crescere fruttuosamente. Pontefract ha un'industria di dolci alla liquirizia, in cui vengono prodotti anche i famosi \u201cPontefract Cakes\u201d. Le due fabbriche della citt\u00e0 sono di propriet\u00e0 di Haribo (precedentemente conosciuta come Dunhills) e Monkhill Confectionery (parte del Cadbury's Group, precedentemente conosciuto come Wilkinson's). Ogni anno, inoltre, si tiene il festival della liquirizia ed il poeta Sir John Betjeman scrisse un poema intitolato \"The Liquorice Fields at Pontefract\".\nNelle vicinanze si trova la stazione carbonifera di Ferrybridge."}
{"id": "1263172", "revid": "119443027", "url": "https://it.wikipedia.org/wiki?curid=1263172", "title": "Ena (Gifu)", "text": "Ena \u00e8 una citt\u00e0 giapponese della prefettura di Gifu."}
{"id": "1263173", "revid": "36426", "url": "https://it.wikipedia.org/wiki?curid=1263173", "title": "Chiesa di San Filippo (Lucca)", "text": "La chiesa di San Filippo \u00e8 una chiesa di Lucca.\nStoria e descrizione.\nLa chiesa, di antica origine, \u00e8 stata trasformata consistentemente nel corso dei secoli. A navata unica, preceduta da un portico, conserva al suo interno una tavola con la \"Madonna tra i Santi Giacomo e Filippo\", commissionata nel 1517 ad Ansano Ciampanti, nella quale il pittore conferma la sua fedelt\u00e0 alle fonti fiorentine che sono alla base della sua formazione, Filippino Lippi, Piero di Cosimo, Botticelli. Nella stessa chiesa \u00e8 conservato un affresco - staccato e di recente restaurato - con la \"Madonna del Soccorso tra i Santi Rocco e Sebastiano\", probabile esito di un intervento di collaborazione tra Ansano e il padre, Michele Ciampanti.\nLa chiesa custodisce anche un organo meccanico del 1796 opera di Michelangelo Crudeli."}
{"id": "1263178", "revid": "767487", "url": "https://it.wikipedia.org/wiki?curid=1263178", "title": "Gero (Giappone)", "text": "Gero \u00e8 una citt\u00e0 giapponese della prefettura di Gifu."}
{"id": "1263182", "revid": "75775", "url": "https://it.wikipedia.org/wiki?curid=1263182", "title": "Universo aperto", "text": ""}
{"id": "1263183", "revid": "36426", "url": "https://it.wikipedia.org/wiki?curid=1263183", "title": "Chiesa di San Giuseppe (Lucca)", "text": "La chiesa di San Giuseppe \u00e8 una chiesa di Lucca che si trova in piazza Antelminelli.\nLa chiesa \u00e8 l'unico resto del convento delle monache gesuate fondato nel 1518. L'esterno propone la tipica struttura a oratorio con le due finestre a grata ai lati della porta centrale, ornata da una terracotta invetriata della seconda met\u00e0 del Cinquecento con la \"Madonna tra i santi Giuseppe e Girolamo\". L'interno, a navata unica, con volta a crociera, fu sottoposto alla met\u00e0 del Seicento a un riassetto dell'arredo, che venne arricchito da apparati lignei intagliati e dorati: una cantoria addossata alla controfacciata e una pi\u00f9 piccola sul fianco sinistro, due altari laterali e la decorazione della tribuna con l'imponente altare maggiore, che ha al centro la tavola tardocinquecentesca con i \"Santi Paolo, Giuseppe e Girolamo\" di Lorenzo Zacchia."}
{"id": "1263184", "revid": "287204", "url": "https://it.wikipedia.org/wiki?curid=1263184", "title": "Gujo", "text": ""}
{"id": "1263189", "revid": "767487", "url": "https://it.wikipedia.org/wiki?curid=1263189", "title": "Guj\u014d", "text": "Guj\u014d \u00e8 una citt\u00e0 giapponese della prefettura di Gifu."}
{"id": "1263190", "revid": "158286", "url": "https://it.wikipedia.org/wiki?curid=1263190", "title": "Gesuate", "text": ""}
{"id": "1263192", "revid": "1702319", "url": "https://it.wikipedia.org/wiki?curid=1263192", "title": "Hida", "text": " ' \u00e8 una citt\u00e0 del Giappone situata nella prefettura di Gifu. \u00c8 stata creata nel 2004 con la fusione delle cittadine di Furukawa e Kamioka e dei villaggi di Kawai e Miyagawa, tutte municipalit\u00e0 che facevano parte del soppresso distretto di Yoshiki.\nIl rilevatore di neutrini \"Super-Kamiokande\" \u00e8 situato in una miniera di Kamioka, la cittadina da cui ha preso il nome, che \u00e8 confluita nella municipalit\u00e0 di Hida."}
{"id": "1263196", "revid": "767487", "url": "https://it.wikipedia.org/wiki?curid=1263196", "title": "Kaizu", "text": "Kaizu \u00e8 una citt\u00e0 giapponese della prefettura di Gifu."}
{"id": "1263197", "revid": "36426", "url": "https://it.wikipedia.org/wiki?curid=1263197", "title": "Chiesa di San Quirico all'Ulivo", "text": "La chiesa di San Quirico all'Ulivo \u00e8 una chiesa di Lucca.\nSoppressa agli inizi dell'Ottocento, \u00e8 attualmente usata come sala cinematografica. Pesantemente manomessa, restano ancora oggi individuabili tratti dei fianchi con un paramento che sembra risalire alla ristrutturazione della fine del Duecento.\nInfatti la chiesa, le prime notizie sulla quale risalgono all'XI secolo, ebbe un primo rinnovamento sul finire del XIII secolo. Attravers\u00f2 un momento assai florido tra fine Trecento e met\u00e0 del Quattrocento, attestato sia dalle notizie documentarie relative a grandi lavori di ristrutturazione architettonica e di arricchimento dell'arredo, sia della qualit\u00e0 delle opere rimaste, alcune delle quali confluite nelle collezioni dei Musei Nazionali."}
{"id": "1263200", "revid": "112180569", "url": "https://it.wikipedia.org/wiki?curid=1263200", "title": "Kakamigahara", "text": "Kakamigahara \u00e8 una citt\u00e0 giapponese della prefettura di Gifu.\nInfrastrutture e trasporti.\nStrade.\n\"t\u014dkaihokuriku Jid\u014dsha-d\u014d\")"}
{"id": "1263201", "revid": "547034", "url": "https://it.wikipedia.org/wiki?curid=1263201", "title": "Transcaratteristica", "text": "Si definisce transcaratteristica (o pi\u00f9 semplicemente caratteristica) la funzione di trasferimento che, in uno strumento di misura, lega la grandezza d'uscita con la grandezza d'ingresso:\ndove:\nSebbene il concetto \u00e8 applicabile in linea di principio a qualsiasi strumento, \u00e8 di fondamentale importanza nei sensori e nei trasduttori, in quanto questa costituisce la caratteristica metrologica che li definisce.\nUn semplice esempio:\nquando ci si riferisce ad un trasduttore avente \"caratteristica di 1 V/bar\", si intende un trasduttore di pressione che per ogni bar di pressione d'ingresso, genera una tensione d'uscita di 1 V (2 bar \u21d2 2 V, ecc.). \nDeterminare la transcaratteristica di uno strumento (e in particolar modo di un trasduttore) \u00e8 d'estrema importanza per almeno due motivi:\nTranscaratteristica, sensibilit\u00e0 e VIM.\nIl concetto di transcaratteristica \u00e8 strettamente legato al concetto di sensibilit\u00e0.\nIl Vocabolario Internazionale di Metrologia (VIM) definisce la sensibilit\u00e0 come la variazione della risposta di uno strumento di misura divisa per la corrispondente variazione del segnale d'ingresso.\nPer quanto definito, nell'uso comune viene spesso fatto corrispondere il concetto di \"sensibilit\u00e0\" con quello di \"transcaratteristica\". Riprendendo l'esempio descritto nel paragrafo precedente:\nspesso ci si riferisce ad un trasduttore di pressione come avente la \"sensibilit\u00e0 di 1V/bar\" (oppure la \"sensibilit\u00e0 di 10V con fondo scala di 10 bar\").\nIn realt\u00e0 questa corrispondenza costituisce una semplificazione, in quanto, negli strumenti reali la sensibilit\u00e0 varia (in diversa misura) con il valore del segnale d'ingresso; in pratica non \u00e8 costante per tutto il campo di misura dello strumento. Ad esempio, \u00e8 facile trovare strumentazione con sensibilit\u00e0 significativamente pi\u00f9 basse quando la grandezza d'ingresso \u00e8 prossima al valore di zero o al valore di fondo scala.\nTranscaratteristica ideale e reale.\nCome intuibile, gli utenti si aspettano che la strumentazione si presenti idealmente con sensibilit\u00e0 costante, vale a dire con il rapporto tra la grandezza d'uscita e quella d'ingresso sempre uguale:\ndove:\nTale comportamento \u00e8 anche definito lineare in quanto, graficamente, si pu\u00f2 rappresentare in un ipotetico grafico cartesiano \"Ginp-Gout\" come una retta, la cui pendenza \u00e8 proporzionale alla sensibilit\u00e0.\nIl motivo per cui gli utilizzatori ritengono che la strumentazione debba avere \"comportamento lineare\" si pu\u00f2 riassumere:\nI costruttori di strumentazione si sforzano di realizzare strumenti con \"transcaratteristiche perfettamente lineari\" ma, nella pratica, ci\u00f2 non \u00e8 realmente possibile, e solo approssimando il loro reale comportamento si pu\u00f2 definirli come tali.\nIl fatto che la transcaratteristica reale dello strumento non sia uguale a quella che ci si aspetta, costituisce una fonte di errore sistematico. Pi\u00f9 in generale, quando lo strumento viene usato per delle misure, lo scostamento tra il modello teorico scelto (ed usato) per descriverne il comportamento, e il comportamento reale, costituisce un errore che incide nella precisione della misura.\nIn molti casi \u00e8 possibile trovare un modello teorico (non lineare) che descriva meglio il comportamento reale degli strumenti, riducendo sensibilmente gli errori sistematici che si generano per gli scostamenti sopra citati; anche se questo spesso si scontra con problematiche legate alla facilit\u00e0 d'uso di questi modelli. Per quanto detto, si intuisce che l'entit\u00e0 degli errori di misura sono collegati direttamente alla scelta del modello teorico di comportamento dello strumento usato. Comunque, per una tacita intesa tra produttori e utenti, il modello di riferimento rimane quello lineare. \nL'errore sistematico che deriva dallo scostamento tra il modello teorico lineare (quando scelto per descrivere il comportamento di uno strumento) e il comportamento reale, viene chiamato errore di linearit\u00e0.\nNota: Nell'uso comune vengono chiamati impropriamente \"errori di linearit\u00e0\" gli scostamenti che vengono rilevati, anche quando non si usa un modello di riferimento lineare (\"vedi paragrafi successivi\").\nDeterminazione della transcaratteristica.\nL'operazione che permette di determinare la transcaratteristica di uno strumento \u00e8 detta taratura. Tramite quest'operazione si determina la sensibilit\u00e0 dello strumento lungo il suo campo di misura.\nIn teoria, effettuando infinite e contigue misure della grandezza d'ingresso, e della corrispondente grandezza d'uscita, \u00e8 possibile rilevare la transcaratteristica reale dello strumento.\nIn pratica, tempi, costi e alcune questioni tecniche, limitano il numero di condizioni ingresso-uscita che \u00e8 possibile misurare con la precisione necessaria. Tipicamente una taratura viene effettuata su 5-10 di queste condizioni (chiamate punti di taratura) e solo in rarissimi casi si arriva a 20 punti. Su questo limitato numero di punti devono essere fatte tutte le considerazioni del caso.\nSecondo la normativa ISO GUM (Guida alla determinazione dell'incertezza di misura) sono necessari 8 punti di taratura per determinare la transcaratteristica e gli errori ad essa associata. Altre normative permettono la determinazione di queste ultime con soli 5 punti di taratura.\nModellizzazione della transcaratteristica.\nDato per assodato che uno strumento reale presenter\u00e0 una transcaratteristica non ideale, risulta necessario scegliere un modello teorico che, da una parte si presenti di facile utilizzo, e dall'altra possa descrivere con sufficiente precisione il comportamento reale dello strumento.\nNella scelta di modello bisogna tenere presente i seguenti punti:\nIn linea di massima, modelli complessi riducono gli errori, ma sono anche pi\u00f9 difficilmente utilizzabili nell'uso comune.\nModello lineare.\nIl modello lineare \u00e8 quello dove il rapporto tra la grandezza d'ingresso e quella d'uscita risulta essere sempre una costante.\nIn pratica si assume che lo strumento debba avere una sensibilit\u00e0 k costante per tutto il campo di misura, e ogni \"reale\" deviazione da questo assunto sia un errore.\nLe principali caratteristiche di questo modello sono:\nInterpolazione a due punti.\nQuesto \u00e8 il modello pi\u00f9 semplice e talvolta viene anche chiamato modello a linearit\u00e0 dipendente. Esso definisce la transcaratteristica teorica come una retta passante per i due punti che esprimono la sensibilit\u00e0 al valore pi\u00f9 basso e pi\u00f9 alto del campo di misura dello strumento.\nQuesto modello \u00e8 molto semplice e pratico da usare (la trasformazione da lettura diretta a unit\u00e0 ingegneristica pu\u00f2 essere fatta con una semplice proporzione), ma ovviamente evidenza tutti gli errori di linearit\u00e0 dello strumento.\nQuando viene scelto tale modello, la transcaratteristica viene espressa indicando i due punti, esempio:\nQuando il punto pi\u00f9 basso \u00e8 uguale a zero (esempio 0 bar = 0 V) viene spesso espresso il solo valore di fondo scala.\nRetta passante per l'origine.\nQuesto modello esprime la transcaratteristica dello strumento come una retta passante per l'origine del grafico cartesiano (il punto d'intersezione tra la scala della grandezza d'uscita e quella d'ingresso): in pratica si d\u00e0 per scontato che quando il segnale in ingresso \u00e8 zero, lo \u00e8 anche il segnale d'uscita.\nLa funzione che esprime questo modello si pu\u00f2 riassumere in:\ndove \"k\" \u00e8 la sensibilit\u00e0 nominale dello strumento.\nUn trasduttore di pressione potrebbe ad esempio essere caratterizzato come segue:\nLa sensibilit\u00e0 nominale \"k\" si ricava calcolando il coefficiente che esprime la pendenza della retta di regressione lineare, ottenuta con il metodo dei minimi quadrati, applicata ai valori ottenuti dalla taratura dello strumento.\nQuesto modello, pur non riuscendo a ricostruire fedelmente la transcaratteristica reale di uno strumento, \u00e8 semplice e molto pratico da usare.\nViene usato in particolar modo per strumenti che:\nRetta non passante per l'origine.\nQuesto modello esprime la transcaratteristica dello strumento come una retta non passante per l'origine:\ndove:\nCome per il caso precedente, la sensibilit\u00e0 nominale \"k\" e il valore \"o\" di offset, si ricava calcolando i parametri caratteristici della retta di regressione lineare ottenuta con il metodo dei minimi quadrati, a partire dai valori ottenuti dalla taratura dello strumento.\nQuesto modello ha la caratteristica di ridurre l'errore di linearit\u00e0 rispetto al caso precedente, ma, quando viene usato in pratica, pu\u00f2 generare errori relativi molto elevati in prossimit\u00e0 del valore di zero.\nViene usato in particolar modo per strumenti che non hanno uno zero strumentale di riferimento (esempio dei trasduttori di spostamento) o su cui non viene eseguita l'azzeramento della tara.\nCurve caratteristiche.\nCercando un modello che esprima con maggiore precisione la transcaratteristica reale di uno strumento, si pu\u00f2 usare un modello a curva; questa viene anche definita come curva caratteristica dello strumento.\nQuesti modelli trovano importanti applicazioni con strumenti che, gi\u00e0 a causa del loro principio di funzionamento, presentano un comportamento non lineare; esempio:\nA seconda dei risultati ottenuti dalla taratura, possono essere scelte curve di differente tipo. Le curve pi\u00f9 usate sono:\nA parte strumenti realizzati appositamente per leggere termocoppie, raramente questo tipo di modello viene supportato direttamente dai dispositivi di visualizzazione, pertanto per la conversione si usa spesso post-elaborare le misure con dei fogli di calcolo. Tutto ci\u00f2 comporta due fondamentali problemi:\nTuttavia il modello a curve \u00e8 utilizzato dove \u00e8 necessario diminuire l'errore di linearit\u00e0 e conseguentemente aumentare la precisione delle misure.\nModello a spezzata.\nIl modello a spezzata esprime la transcaratteristica come un insieme contiguo di segmenti a pendenza differente. Questo modello \u00e8 usato per descrivere la transcaratteristica di strumenti che presentano nella realt\u00e0 spiccate discontinuit\u00e0 della sensibilit\u00e0.\nRecentemente lo sviluppo delle modalit\u00e0 di settaggio dei visualizzatori e dei dispositivi di memorizzazione (registratori, acquisitori), ha portato \"di fatto\" all'uso di questo tipo di modello. Infatti, molti strumenti elettronici possono essere settati per trasformare il segnale elettrico d'ingresso nell'opportuna unit\u00e0 ingegneristica, utilizzando delle tabelle di correlazione ricavate dalla taratura dei trasduttori. In pratica l'operatore inserisce i valori dei punti di taratura nello strumento di lettura, quest'ultimo provvede alla visualizzazione in unit\u00e0 ingegneristica facendo la proporzione tra i due punti di taratura pi\u00f9 prossimi al segnale elettrico reale d'ingresso.\nSe si dispone di un alto numero di punti di taratura, l'utilizzo dei risultati di taratura in questo modo permette di ottenere delle misure molto precise, in quanto ci si avvicina meglio al reale comportamento dello strumento.\n\u00c8 evidente che, quando non supportato direttamente dai visualizzatori o dai dispositivi di memorizzazione, l'uso di questo modello \u00e8 particolarmente complesso.\nAssenza di un modello.\nIn casi particolari, gli strumenti si sottraggono del tutto alla ricerca di un modello che ne rappresenti il comportamento lungo il campo di misura, particolarmente dove non ha senso parlare di \"sensibilit\u00e0\" o di \"transcaratteristica\".\nUn caso ovvio \u00e8 quando lo strumento \u00e8 costruito per generare un valore fisso della grandezza d'uscita, come ad esempio per i pesi e per le pile campione. In tal caso non si pu\u00f2 parlare di \"sensibilit\u00e0\" e si pu\u00f2 solo caratterizzare il valore della grandezza d'uscita, con un'incertezza nota.\nUn altro caso \u00e8 quando lo strumento viene usato solo su alcuni specifici punti del campo di misura, noti a priori. In tal caso si determina le sensibilit\u00e0 solo su questi specifici punti, alla quale sar\u00e0 associata un'incertezza di misura derivata dall'analisi delle altre caratteristiche metrologiche. La taratura che si attua per questo modo di caratterizzare (e di utilizzare) lo strumento \u00e8 definita taratura a punti singoli.\nUn esempio potrebbe essere un manometro il cui unico scopo \u00e8 quello di verificare che una pressione non superi una soglia: in tal caso, sebbene lo strumento potrebbe leggere su tutto il campo di misura, quello che veramente \u00e8 necessario caratterizzare, \u00e8 la sua misura al valore di soglia; il comportamento sul resto del campo di misura potrebbe essere trascurato."}
{"id": "1263204", "revid": "110157", "url": "https://it.wikipedia.org/wiki?curid=1263204", "title": "Kani (Giappone)", "text": "Kani \u00e8 una citt\u00e0 giapponese della prefettura di Gifu."}
{"id": "1263206", "revid": "767487", "url": "https://it.wikipedia.org/wiki?curid=1263206", "title": "Mino (Gifu)", "text": "Mino \u00e8 una citt\u00e0 giapponese della prefettura di Gifu."}
{"id": "1263208", "revid": "767487", "url": "https://it.wikipedia.org/wiki?curid=1263208", "title": "Minokamo", "text": "Minokamo \u00e8 una citt\u00e0 giapponese della prefettura di Gifu."}
{"id": "1263210", "revid": "1573940", "url": "https://it.wikipedia.org/wiki?curid=1263210", "title": "Fondazione cinese per il controllo dei narcotici", "text": "La Fondazione Cinese per il Controllo dei Narcotici () \u00e8 associazione no-profit per la prevenzione delle tossicodipendenze controllata dal governo della Repubblica Popolare Cinese.\nLa Fondazione nasce il 28 aprile 1999, con un capitale - versato dal Consiglio di Stato - pari a 500.000.000 di Renminbi.\nLa Fondazione ha principalmente compiti di propaganda e di mobilitazione della societ\u00e0 civile. Diffonde le linee politiche determinate dalla Commissione Statale per il Controllo dei Narcotici e dal Ministero della Pubblica Sicurezza. A tal fine organizza varie attivit\u00e0 che vedono il coinvolgimento della popolazione, quali manifestazioni, raccolte di fondi e mostre.\nRappresentante legale e direttore della Fondazione \u00e8 l'ex Ministro della Pubblica Sicurezza Tao Siju. Il segretario generale \u00e8 Chen Xufu. Vicedirettori sono Zhang Shi'ai, ex Rettore dell'Accademia della Polizia Armata del Popolo, e Liu Zhimin, ex funzionario dell'Ufficio Antidroga del Ministero della Pubblica Sicurezza. Zhang \u00e8 inoltre Segretario dell'Ufficio Generale della Fondazione, mentre Chen Xingyou ne \u00e8 il vicesegretario."}
{"id": "1263212", "revid": "339392", "url": "https://it.wikipedia.org/wiki?curid=1263212", "title": "Guojia jindu jijinhui", "text": ""}
{"id": "1263214", "revid": "767487", "url": "https://it.wikipedia.org/wiki?curid=1263214", "title": "Mizunami", "text": "Mizunami \u00e8 una citt\u00e0 giapponese della prefettura di Gifu."}
{"id": "1263215", "revid": "3115", "url": "https://it.wikipedia.org/wiki?curid=1263215", "title": "Aviatyrannis jurassica", "text": "L'aviatirannide (\"nonna tiranna del Giurassico\", dal latino \"avia\", \"nonna\") era un dinosauro dei tirannosauridi che visse in Portogallo durante il Giurassico superiore. Nella sua superfamiglia \u00e8 uno dei pi\u00f9 antichi generi, ma solo il Guanlong cinese \u00e8 pi\u00f9 antico.\nDescrizione.\nBench\u00e9 antenato di giganti come il Tyrannosaurus rex, l\"'Aviatyrannus\" era rispetto ad esso molto pi\u00f9 piccolo. Il suo ileo era molto piccolo e certamente, l'intero animale era lungo tra i due e i tre metri. Contemporaneo dell'americano Stokesosaurus, \u00e8 finora conosciuto solo per qualche frammento fossile."}
{"id": "1263217", "revid": "767487", "url": "https://it.wikipedia.org/wiki?curid=1263217", "title": "Motosu", "text": "Motosu \u00e8 una citt\u00e0 giapponese della prefettura di Gifu."}
{"id": "1263219", "revid": "110157", "url": "https://it.wikipedia.org/wiki?curid=1263219", "title": "Nakatsugawa", "text": "Nakatsugawa \u00e8 una citt\u00e0 giapponese della prefettura di Gifu."}
{"id": "1263221", "revid": "287204", "url": "https://it.wikipedia.org/wiki?curid=1263221", "title": "Ogaki", "text": ""}
{"id": "1263224", "revid": "110157", "url": "https://it.wikipedia.org/wiki?curid=1263224", "title": "\u014cgaki", "text": "\u014cgaki \u00e8 una citt\u00e0 giapponese della prefettura di Gifu."}
{"id": "1263226", "revid": "88740", "url": "https://it.wikipedia.org/wiki?curid=1263226", "title": "Seki", "text": "Seki \u00e8 una citt\u00e0 giapponese della prefettura di Gifu."}
{"id": "1263227", "revid": "113958", "url": "https://it.wikipedia.org/wiki?curid=1263227", "title": "Aviatyrannis", "text": ""}
{"id": "1263228", "revid": "1123126", "url": "https://it.wikipedia.org/wiki?curid=1263228", "title": "Alessandro Plotti", "text": "Biografia.\nFormazione e ministero sacerdotale.\nNato a Bologna l'8 agosto 1932, alunno dell'Almo Collegio Capranica di Roma, consegue la laurea in Sacra Teologia ed \u00e8 ordinato sacerdote per la diocesi di Roma il 25 luglio 1959 nella chiesa di Moltrasio, vicino a Como. Dal 1959 al 1961 \u00e8 vicario parrocchiale nella parrocchia dei Santi Urbano e Lorenzo a Prima Porta, dal 1961 al 1972 assistente spirituale e docente di Teologia presso la Facolt\u00e0 di Medicina e Chirurgia dell'Universit\u00e0 Cattolica del Sacro Cuore e infine, dal 1972 al 1980, parroco della parrocchia di Santa Lucia.\nMinistero episcopale.\nNominato vescovo titolare di Vannida e ausiliare di Roma il 23 dicembre 1980, \u00e8 consacrato dal Papa il 6 gennaio 1981.\nIl 7 giugno 1986 \u00e8 promosso alla chiesa metropolitana di Pisa, di cui prende possesso il 17 giugno dello stesso anno, ricevendo il pallio il 29 giugno successivo. Nel febbraio 2008 rinuncia a tale carica per raggiunti limiti d'et\u00e0, lasciando la sede a Giovanni Paolo Benotto, nominato suo successore da papa Benedetto XVI. Saluta l'arcidiocesi pisana in occasione della messa del 30 marzo. Il 6 aprile successivo assume il titolo di arcivescovo emerito di Pisa.\nPer anni, fino al 2006, \u00e8 presidente della Conferenza episcopale toscana e, dal 2000 al 2005, vice presidente della Conferenza Episcopale Italiana. Il 19 maggio 2012 \u00e8 nominato amministratore apostolico \"ad nutum Sanctae Sedis\" della diocesi di Trapani in seguito al sollevamento dall'incarico pastorale del vescovo Francesco Miccich\u00e8. Il 24 settembre 2013 annuncia la nomina del nuovo vescovo di Trapani, Pietro Maria Fragnelli, al quale affida la diocesi il 3 novembre successivo. \u00c8 morto a Roma il 19 ottobre 2015.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1263230", "revid": "767487", "url": "https://it.wikipedia.org/wiki?curid=1263230", "title": "Tajimi", "text": "Tajimi \u00e8 una citt\u00e0 giapponese della prefettura di Gifu."}
{"id": "1263232", "revid": "287204", "url": "https://it.wikipedia.org/wiki?curid=1263232", "title": "Takayama", "text": " \u00e8 una citt\u00e0 giapponese della prefettura di Gifu. La citt\u00e0 fu creata il 1\u00ba novembre 1936 dall'unione fra Takayama e Onada. Il 1\u00ba febbraio 2005 la citt\u00e0 di Kuguno e i villaggi di Asahi, Kiyomi, Miya, Ny\u016bkawa, Sh\u014dkawa e Takane (tutte del distretto di \u014cno), la citt\u00e0 di Kokufu e il villaggio di Kamitakara (entrambe parte del distretto di Yoshiki), vennero fuse con la citt\u00e0 di Takayama, rendendola la pi\u00f9 estesa citt\u00e0 del Giappone.\nRisalente al periodo J\u014dmon, \u00e8 nota per le sue straordinarie testimonianze dell'arte carpentiera con cui sono realizzate le antiche case ed i templi in legno. Si ritiene che i falegnami di Takayama abbiano lavorato alla realizzazione del Palazzo Imperiale di Kyoto, e di molti dei templi di Kyoto e Nara. La citt\u00e0 prese forma alla fine del XVII secolo quando il clan Kanamori costru\u00ec il castello di Takayama.\nCirca un centinaio di anni pi\u00f9 tardi, la citt\u00e0 pass\u00f2 sotto il dominio dello shogunato Tokugawa. Tuttavia, l'alta quota e la separazione da altre zone del Giappone fecero s\u00ec che la citt\u00e0 rimanesse abbastanza isolata, sviluppando una propria tradizione culturale per circa 300 anni.\nClima.\nPosizionato nel cuore delle Alpi giapponesi, Takayama si ritrova in un clima continentale umido con qualche influenza anche umido-subtropicale, caratterizzato da quattro distinte stagioni con temperature molto variegate fra estate ed inverno, alcune delle quali rimandano al nord del Giappone e Hokkaid\u014d. Takayama fa parte di quell'area del Giappone con le precipitazioni di neve fra le pi\u00f9 intense , con nevicate per tutto il periodo invernale. Questo perch\u00e9 Takayama, come altre numerose citt\u00e0 del Paese che si affacciano sul Mar del Giappone, subisce un vero e proprio \"Lake Effect Snow\" (L.E.S.), ovvero un particolare tipo di evento nevoso molto intenso ed improvviso. La zona \u00e8 caratterizzata da abbondanti precipitazioni nevose e da mutevoli condizioni climatiche, essendo spesso punto di passaggio o di incontro tra le masse d\u2019aria.\nLa primavera in genere \u00e8 asciutta e breve con temperature miti e molte giornate soleggiate. I ciliegi in fiore possono essere osservati a Takayama durante il periodo che va dalla met\u00e0 alla fine di aprile, pi\u00f9 o meno due settimane dopo la fioritura a Nagoya.\nL'estate, molto umida, comincia intorno alla fine di maggio, inizi di giugno, preparando il terreno per la stagione delle piogge, con precipitazioni costanti lungo tutto il periodo. Per poi lasciar spazio a fine estate ad un calo di umidit\u00e0 e di temperature solitamente comprese fra i 30\u00b0 e i 35\u00b0 gradi con, di nuovo, giornate soleggiate.\nL'autunno arriva pi\u00f9 o meno dalla met\u00e0 di ottobre; come la primavera \u00e8 breve, secco e con giornate soleggiate pi\u00f9 brevi. Le tipiche e variegate colorazioni delle varie specie di acero sono visibili anche nell'area di Takayama da fine ottobre fino alle prime settimane di novembre.\nL'inverno comincia verso i primi di dicembre e compensa parzialmente in lunghezza l'autunno precedente, con abbondanti nevicate (in media 5.11m) soprattutto nelle periferie della citt\u00e0. Le nevicate iniziano intorno alla fine di novembre e si protraggono fino ai primi di aprile. Annualmente le temperature minime scendono in alcune occasioni fino a -15\u00b0, mentre durante il giorno scendono a malapena sotto lo zero.\nSanmachi s\u016bji.\n\u00c8 la zona pi\u00f9 antica di Takayama e fra le migliori preservate, risalente al periodo Edo (1600-1868), quando la citt\u00e0 era fiorente di mercanti. Questo distretto si estende lungo tre vie principali Ichi no machi, Ni no machi e San no machi. La zona \u00e8 tutta percorribile a piedi in breve tempo. Oggi all'interno di quest'area \u00e8 possibile visitare non solo negozi di vario genere, abitazioni, ma anche piccoli musei e aziende fra le migliori ed antiche produttrici di sak\u00e8 addirittura alcuni produttori da secoli, in un'atmosfera dove il tempo sembra essersi fermato. Solitamente la piccola e vecchia citt\u00e0 di Sanmachi apre le sue attivit\u00e0 dalle 9 alle 17.\nI mercati mattutini.\nI mercati del mattino di Takayama hanno origine sempre dal periodo Edo, con lo scopo di vendere riso, frutta e fiori. Circa dalla met\u00e0 del periodo Meiji venne loro attribuito il nome di Mercati del mattino. Principalmente si svolgono la mattina presto, dalle ore 6 alle 12 in estate e dalle 7 fino a mezzo giorno per l'inverno. Vi sono due mercati il Jinyamae e il mercato pi\u00f9 grande di Miyagawa sulle rispettive sponde del fiume Miyagawa. In questi mercati si possono acquistare vari oggetti, dagli alimenti, ai manufatti soprattutto in legno, ai souvenir come il , mascotte di Takayama."}
{"id": "1263235", "revid": "125622351", "url": "https://it.wikipedia.org/wiki?curid=1263235", "title": "Toki (Giappone)", "text": "Toki \u00e8 una citt\u00e0 giapponese della prefettura di Gifu in Giappone.\nLa citt\u00e0 si trova sull'isola di Honsh\u016b, a sud-est di Gifu City, la capitale della prefettura. Al centro della citt\u00e0 passa anche un omonimo fiume.\nLa citt\u00e0 di Toki \u00e8 conosciuta come uno dei maggiori produttori di ceramiche giapponesi. I prodotti realizzati nella regione sono generalmente indicate come \"Mino-Yaki\"; per questa sua particolarit\u00e0 Toki \u00e8 gemellata con la citt\u00e0 di Faenza, in Emilia-Romagna, Italia.\nGeografia fisica.\nToki si trova alle coordinate 35\u00b021\u203209\" Nord, 137\u00b010\u203259\" Est. Ha un'area totale di 116,16\u00a0km\u00b2 e, secondo l'aggiornamento anagrafico del marzo 2007 la citt\u00e0 ha 63.524 abitanti con una densit\u00e0 di 546,9/km\u00b2.\nPolitica.\nSindaci.\nL'attuale sindaco di Toki \u00e8 Nobuhiko \u014cno. Tra i sindaci precedenti vi sono:\nAmministrazione.\nGemellaggi.\nLa citt\u00e0 \u00e8 gemellata con:"}
{"id": "1263236", "revid": "767487", "url": "https://it.wikipedia.org/wiki?curid=1263236", "title": "Yamagata (Gifu)", "text": "Yamagata \u00e8 una citt\u00e0 giapponese della prefettura di Gifu."}
{"id": "1263239", "revid": "1086375", "url": "https://it.wikipedia.org/wiki?curid=1263239", "title": "Conferenza nazionale dei vescovi del Brasile", "text": "La Conferenza nazionale dei vescovi del Brasile (CNBB, \"Conferencia Nacional dos Bispos do Brasil\") \u00e8 l'assemblea dei vescovi del Brasile. Appartengono alla CNBB tutti gli ordinari diocesani del Brasile, i vescovi coadiutori, i vescovi ausiliari e gli altri vescovi titolari che esercitano nel territorio nazionale una carica speciale, affidata dalla sede apostolica o dalla Conferenza dei vescovi. (cf. can. 450).\n\u00c8 stata fondata il 14 ottobre 1952 a Rio de Janeiro. Dal 1977 ha sede a Brasilia. La Conferenza \u00e8 uno dei membri del Consiglio episcopale latinoamericano (CELAM).\nPresidenti della C.N.B.B..\nElenco dei presidenti della Conferenza nazionale dei vescovi del Brasile:\nVicepresidenti della C.N.B.B..\nElenco dei vicepresidenti della Conferenza nazionale dei vescovi del Brasile. In occasione delle elezioni del 2019 \u00e8 stata introdotta la carica del secondo vicepresidente:\nSegretari generali della C.N.B.B..\nElenco dei segretari generali della Conferenza nazionale dei vescovi del Brasile:"}
{"id": "1263240", "revid": "36426", "url": "https://it.wikipedia.org/wiki?curid=1263240", "title": "La casa sulla cascata", "text": ""}
{"id": "1263244", "revid": "1346043", "url": "https://it.wikipedia.org/wiki?curid=1263244", "title": "Annaka", "text": " \u00e8 una citt\u00e0 giapponese della prefettura di Gunma. La citt\u00e0 \u00e8 sede della pi\u00f9 antica maratona del Giappone.\nStoria.\nDurante l'era Ansei (1855), il signore feudale di Annaka, Katsuakira Itakura, ordin\u00f2 a tutti i samurai del suo feudo di correre dal cancello del castello al Santuario di Kumano Gongen, credendo che ci\u00f2 avrebbe giovato alla loro disciplina mentale e fisica.\nPoich\u00e9 furono registrati i nomi, tempi e classificazioni di tutti i partecipanti che tagliarono il traguardo, ci\u00f2 si \u00e8 rivelata essere la prima maratona documentata in Giappone. Tale corsa \u00e8 ancora oggi conosciuta con il nome di Ansei Toashi (\u5b89\u653f\u9060\u8db3) termine che fu coniato da quando ebbe luogo durante l'era Ansei ed \u00e8 anche chiamata \"Samurai Marathon\", da cui \u00e8 tratto l'omonimo film \u2013 \"Samurai Marathon - I sicari dello shogun\" \u2013 perch\u00e9 i suoi primi partecipanti furono samurai.\nNel 1975, Ansei Toashi \u00e8 stato ripreso e da allora \u00e8 stato un evento annuale. Ogni anno, i partecipanti indossano il proprio costume e corrono ogni seconda domenica di maggio. I corridori possono scegliere tra il percorso Toge di 28,97 km (dalle rovine del castello di Annaka fino al Santuario di Kumano) e il percorso Sakamoto-juku di 20,15 km (dalle rovine del castello di Annaka fino a Kutsurogi no Sato)."}
{"id": "1263245", "revid": "991694", "url": "https://it.wikipedia.org/wiki?curid=1263245", "title": "Guggenheim Museum di New York", "text": ""}
{"id": "1263247", "revid": "106908", "url": "https://it.wikipedia.org/wiki?curid=1263247", "title": "Fujioka", "text": "Fujioka \u00e8 una citt\u00e0 giapponese della prefettura di Gunma.\nal 2020 ci sono 360 abitanti per km e 64,539 abitanti"}
{"id": "1263248", "revid": "1865216", "url": "https://it.wikipedia.org/wiki?curid=1263248", "title": "Isesaki", "text": "Isesaki \u00e8 una citt\u00e0 del Giappone nella prefettura di Gunma."}
{"id": "1263249", "revid": "287204", "url": "https://it.wikipedia.org/wiki?curid=1263249", "title": "Kiryu", "text": ""}
{"id": "1263251", "revid": "2074539", "url": "https://it.wikipedia.org/wiki?curid=1263251", "title": "The Cinematics", "text": "I The Cinematics sono stati un gruppo musicale britannico di Glasgow, i cui membri sono originari di Dingwall, nelle Highland.\nStoria del gruppo.\nSono nati nell'autunno 2003, ma solo nel 2005 firmano un contratto con la TVT Records.\nDopo l'uscita dei primi due singoli \"Break\" e \"Chase\" (estratti dall'EP \"Break\") hanno raggiunto una discreta popolarit\u00e0 negli Stati Uniti e in Europa, specialmente in Inghilterra. Nel febbraio 2007 esce il singolo \"Keep Forgetting\", poco prima l'uscita del loro primo album, \"A Strange Education\", pubblicato il 6 marzo. Il secondo album, \"Love and Terror\", \u00e8 stato pubblicato il 6 ottobre 2009.\nNel 2010 i The Cinematics sono tornati in studio a Berlino per registrare il loro terzo album. Tuttavia, nel luglio 2011 Reid ha annunciato in un'intervista che la band si \u00e8 sciolta prima del completamento. Sul loro sito compare un messaggio della band a tutti i fan insieme all'ultimo brano registrato insieme."}
{"id": "1263252", "revid": "124289154", "url": "https://it.wikipedia.org/wiki?curid=1263252", "title": "Kiry\u016b", "text": " \u00e8 una citt\u00e0 del Giappone, che si trova nella prefettura di Gunma."}
{"id": "1263253", "revid": "339392", "url": "https://it.wikipedia.org/wiki?curid=1263253", "title": "Cattedrale di Santa Eulalia (Barcellona)", "text": ""}
{"id": "1263254", "revid": "110157", "url": "https://it.wikipedia.org/wiki?curid=1263254", "title": "Maebashi", "text": " \u00e8 una citt\u00e0 del Giappone nella prefettura di Gunma. Con circa 335.000 abitanti, \u00e8 il capoluogo della prefettura di Gunma e la seconda citt\u00e0 pi\u00f9 popolosa della regione dopo Takasaki.\nMaebashi \u00e8 nota anche come la citt\u00e0 dell'acqua, del verde e della poesia per la purezza delle sue acque, le sue bellezze naturali e per aver dato i natali ad alcuni noti poeti contemporanei, tra i quali anche Sakutar\u014d Hagiwara.\nGeografia fisica.\nTerritorio.\nMaebashi si trova ai piedi del monte Akagi, nell'angolo nord orientale della pianura di Kant\u014d. La citt\u00e0 \u00e8 circondata anche dal monte Haruna e dal monte My\u014dgi.\nLa parte occidentale della citt\u00e0 \u00e8 attraversata dal fiume Tone, il secondo fiume pi\u00f9 lungo del Giappone, e dal fiume Hirose.\nTrovandosi a 120 km dal mare, Maebashi \u00e8 il capoluogo di prefettura pi\u00f9 lontano da esso in Giappone.\nClima.\nMaebashi ha un clima subtropicale umido (cfr. classificazione dei climi di K\u00f6ppen).\nGli inverni sono freddi, ma caratterizzati da scarse precipitazioni. Le estati sono invece molto calde e umide, con temperature tra i 35 \u00b0C e i 40 \u00b0C.\nOrigine del nome.\nIn passato, l'area su cui ora sorge la citt\u00e0 di Maebashi veniva chiamata \"Umayabashi\" (\u53a9\u6a4b), perch\u00e9 vi sorgeva un ponte (\"hashi\" \u6a4b) che attraversava il fiume Tone e nei pressi del ponte si trovava una piccola struttura di ristoro dotata anche di una stalla (\"umaya\" \u99ac\u5bb6), dove coloro che si ritrovavano a viaggiare sull'antica via Tozan (la via che durante il Periodo Nara collegava le regioni orientali con la capitale) facevano riposare i propri cavalli. Il nome dell'abitato si modific\u00f2 poi in seguito diventando \"Mayabashi\" (\u53a9\u6a4b) e tale rimase finch\u00e9 non venne cambiato ufficialmente in Maebashi (\u524d\u6a4b) nel 1649.\nSimboli della citt\u00e0.\nIl simbolo ufficiale della citt\u00e0 \u00e8 il \"wanuki\" (\u8f2a\u8cab), un cerchio nero su sfondo bianco che era originariamente l'emblema della famiglia Matsudaira. Altri simboli della citt\u00e0 sono gli alberi di zelkova e di ginkgo biloba, la rosa e l'azalea, che decorano le vie e i parchi della citt\u00e0.\nA partire dal 20 agosto 2014 la mascotte della citt\u00e0 \u00e8 diventata il maialino Coroton.\nStoria.\nL'area di Maebashi risultava essere abitata gi\u00e0 durante l'Et\u00e0 della Pietra, come provato dalle tracce di antichi insediamenti ritrovate nel distretto di Nishiomuro-machi. L'insediamento continu\u00f2 poi a crescere diventando, durante il Periodo Nara, un centro politico e amministrativo importante, il quale fungeva da crocevia per coloro che si spostavano da e verso la capitale lungo la via Tozan.\nDurante il Periodo Heian e il Periodo Sengoku la zona fu coinvolta nelle guerre feudali e venne distrutta, per poi riprendersi solo in seguito alla costruzione del castello di Umayabashi (1475), che divenne la base del dominio locale.\nDopo la battaglia di Sekigahara (1601), Tokugawa Ieyasu affid\u00f2 il castello e il dominio della zona alla famiglia Sakai, che rest\u00f2 al potere per 48 anni. In seguito il centro abitato pass\u00f2 alla famiglia Matsudaira e durante gli ultimi anni del Periodo Edo e i primi anni dell'Era Meiji prosper\u00f2 come citt\u00e0, grazie alla produzione e al commercio della seta. Data la sua crescente importanza economica, alcuni mercanti che si erano arricchiti con il commercio della seta, tra i quali anche Shimomura Zentaro (che poi divenne il primo sindaco di Maebashi), contribuirono con larghe offerte alla costruzione di nuovi uffici governativi e di scuole e ci\u00f2 convinse il Governo Meiji a spostare, nel 1881, la sede amministrativa della Prefettura da Takasaki a Maebashi. La citt\u00e0 continu\u00f2 a prosperare economicamente e culturalmente fino allo scoppio della Seconda Guerra Mondiale, quando tutte le industrie vennero convertite alla produzione di armi ed equipaggiamenti militari ponendo un freno alla ricca industria tessile. Inoltre, durante un bombardamento aereo avvenuto nel 1945 buona parte della citt\u00e0 di Maebashi venne distrutto.\nDopo la guerra, la citt\u00e0 tent\u00f2 di rimettere in sesto le proprie industrie, concentrandosi soprattutto sui settori automobilistici ed elettrodomestici e modificando i propri impianti industriali. Da allora la citt\u00e0 basa la sua economia sui settori agricolo ed industriale.\nA partire dalla sua costituzione nel 1892, la citt\u00e0 di Maebashi si \u00e8 andata espandendosi sempre pi\u00f9, soprattutto grazie alla fusione con altri villaggi e municipalit\u00e0 vicine. Il 5 dicembre 2004 anche la cittadina di \u014cgo, i villaggi di Kasukawa e Miyagi, tutti del distretto di Seta, vennero incorporati nella citt\u00e0 di Maebashi.\nPrima che la citt\u00e0 di Takasaki si fondesse con altre municipalit\u00e0, Maebashi era la citt\u00e0 pi\u00f9 grande della prefettura."}
{"id": "1263256", "revid": "767487", "url": "https://it.wikipedia.org/wiki?curid=1263256", "title": "Midori", "text": "Midori \u00e8 una citt\u00e0 giapponese della prefettura di Gunma."}
{"id": "1263258", "revid": "838137", "url": "https://it.wikipedia.org/wiki?curid=1263258", "title": "Numata", "text": "Numata \u00e8 una citt\u00e0 giapponese della prefettura di Gunma."}
{"id": "1263259", "revid": "6923", "url": "https://it.wikipedia.org/wiki?curid=1263259", "title": "UCP (hardware)", "text": "UCP \u00e8 la prima piattaforma Intel per il mercato dei sistemi ultra portatili UMPC. Era basata sulle versioni ULV (Ultra Low Voltage) del processore Pentium M Dothan e sul chipset i915GMS ed \u00e8 arrivata sul mercato nel corso del 2006.\nCaratteristiche tecniche.\nLe versioni del processore Dothan integrate in questi sistemi avevano una dimensione di 35x35\u00a0mm, mentre il chipset i915 si assestava sui 27x27\u00a0mm. Per gestire le periferiche di input/output era inoltre presente il southbridge ICH6 di 31x31\u00a0mm.\nTutti questi componenti, abbinati ad una mini motherboard occupavano una superficie complessiva 2815\u00a0mm\u00b2, e l'autonomia di funzionamento che un sistema UCP completo era in grado di fornire si aggirava intorno alle 2-3 ore continuative, grazie ad un consumo massimo di 12,6 W e medio di 3,4 W.\nIl successore.\nNel corso del 2007 Intel ha presentato la seconda generazione della propria piattaforma pensata per questo tipo di sistemi, conosciuta con il nome in codice di McCaslin. A differenza della prima generazione che prevedeva l'utilizzo di hardware originariamente progettato per altri segmenti di mercato, come quello Notebook, McCaslin introduce un chipset e un processore espressamente dedicati all'integrazione in sistemi UMPC consentendo anche una maggiore compattezza e integrazione rispetto alla precedente. Il processore di McCaslin, ovvero la prima CPU sviluppata espressamente per tale piattaforma \u00e8 Stealey, derivato dal Core Solo Yonah."}
{"id": "1263262", "revid": "110157", "url": "https://it.wikipedia.org/wiki?curid=1263262", "title": "\u014cta (Gunma)", "text": "\u014cta \u00e8 una citt\u00e0 del Giappone nella prefettura di Gunma."}
{"id": "1263263", "revid": "116643270", "url": "https://it.wikipedia.org/wiki?curid=1263263", "title": "Shibukawa", "text": "Shibukawa \u00e8 una citt\u00e0 del Giappone nella prefettura di Gunma.\nViene citata nel manga/anime di corse automobilistiche Initial D di Shuichi Shigeno: \u00e8 la citt\u00e0 di residenza del protagonista Takumi Fujiwara."}
{"id": "1263264", "revid": "66387", "url": "https://it.wikipedia.org/wiki?curid=1263264", "title": "Legion d'Onore", "text": ""}
{"id": "1263265", "revid": "110157", "url": "https://it.wikipedia.org/wiki?curid=1263265", "title": "Takasaki", "text": "Takasaki \u00e8 una citt\u00e0 del Giappone nella prefettura di Gunma.\nFondata il 1\u00ba aprile 1900, \u00e8 un importante nodo ferroviario di congiunzione di varie linee regionali a nord di Tokyo. Takasaki \u00e8 famosa per essere la citt\u00e0 natale della bambola daruma, un portafortuna buddhista."}
{"id": "1263267", "revid": "640469", "url": "https://it.wikipedia.org/wiki?curid=1263267", "title": "Tatebayashi", "text": "Tatebayashi (\u9928\u6797\u5e02; -shi) \u00e8 una citt\u00e0 giapponese della prefettura di Gunma.\nLa citt\u00e0 \u00e8 celebre per la presenza di due parchi: il Tobu Treasure Garden e il Parco Tsutsujigaoka."}
{"id": "1263268", "revid": "110157", "url": "https://it.wikipedia.org/wiki?curid=1263268", "title": "Tomioka (Fukushima)", "text": " \u00e8 una cittadina del Giappone situata nella prefettura di Fukushima, che contava 14704 abitanti.\nDopo il disastro di Fukushima.\nA seguito degli incidenti nucleari avvenuti nella prefettura di Fukushima, Tomioka \u00e8 stata evacuata per ordinanza governativa il 12 marzo 2011 per i permanenti gravi pericoli di radioattivit\u00e0.\nA tutto il gennaio del 2012, \u00e8 rimasto nel comune solo il contadino Naoto Matsumura (insieme al suo cane Aki) che, ignorando i divieti governativi e sottoponendosi a gravissimi rischi di contaminazione, si prende cura degli animali abbandonati dagli abitanti dopo l'evacuazione immediata della popolazione dal territorio.\nAmministrazione.\nGemellaggi.\nTomioka \u00e8 gemellata con"}
{"id": "1263269", "revid": "118007805", "url": "https://it.wikipedia.org/wiki?curid=1263269", "title": "Ornithopsis", "text": "L'ornitopside (\"faccia da uccello\") era un sauropode della famiglia dei brachiosauridi che visse in Europa durante il Cretaceo.Descritto da Harry Seeley nel 1870, \u00e8 stato per un po' di tempo identificato come una specie del Pelorosaurus, ma recenti studi dimostrano che l\"'Ornithopsis\" era una specie singola.\nSpecie.\nL\"'Ornithopsis\" \u00e8 attualmente descritto con una sola specie, \"O.hulkei\", mentre una seconda probabile specie, \"O. eucamerotus\", \u00e8 per ora identificata come un nomen dubium, o almeno, appartenente a qualche tipo di titanosauri."}
{"id": "1263271", "revid": "767487", "url": "https://it.wikipedia.org/wiki?curid=1263271", "title": "Akitakata", "text": "Akitakata \u00e8 una citt\u00e0 giapponese della prefettura di Hiroshima."}
{"id": "1263274", "revid": "287204", "url": "https://it.wikipedia.org/wiki?curid=1263274", "title": "Etajima", "text": "Etajima \u00e8 una citt\u00e0 giapponese della prefettura di Hiroshima.\nStoria.\nLa moderna citt\u00e0 di Etajima \u00e8 stata costituita il 1\u00ba novembre 2004 dalla fusione della cittadina di Etajima del distretto di Aki, con tre cittadine del distretto di Saeki: N\u014dmi, \u014cgaki e Okimi."}
{"id": "1263275", "revid": "287204", "url": "https://it.wikipedia.org/wiki?curid=1263275", "title": "Fuchu", "text": ""}
{"id": "1263276", "revid": "767487", "url": "https://it.wikipedia.org/wiki?curid=1263276", "title": "Fuch\u016b (Hiroshima)", "text": "Fuch\u016b \u00e8 una citt\u00e0 giapponese della prefettura di Hiroshima."}
{"id": "1263277", "revid": "2149868", "url": "https://it.wikipedia.org/wiki?curid=1263277", "title": "Paulo Mendes da Rocha", "text": "Fa parte della classe di architetti modernisti capitanata da Jo\u00e3o Batista Vilanova Artigas. Nell'ultimo decennio, ha assunto una posizione di spicco nell'architettura brasiliana contemporanea ed \u00e8 stato onorato nell'anno 2006 con il Premio Pritzker, importante riconoscimento internazionale.\n\u00c8 autore di progetti polemici e che costantemente dividono la critica specialistica, come quello del museo brasiliano di scultura e del portico nella Pra\u00e7a do Patriarca, entrambi nella citt\u00e0 di San Paolo. In questa citt\u00e0 l'architetto ha trascorso gran parte della sua vita.\nBiografia.\nPaulo Mendes de Rocha si form\u00f2 nella Facolt\u00e0 di Architettura e Urbanistica Mackenzie di San Paolo nel 1954. In quel periodo la facolt\u00e0 era legata ad un modello storicista dell'architettura e Mendes da Rocha divenne parte di un gruppo di alunni interessati all'architettura moderna, come Jorge Wilheim e Carlos Millan.\nL'architettura proposta da Vilanova Artigas lo influenza fin dal suo primo grande progetto, la palestra del Club Athletico Paulistano. Gi\u00e0 nella sua prima opera, Paulo fa uso del calcestruzzo armato, di grandi spazi aperti e strutture razionali, tra gli elementi che caratterizzeranno la scuola paulista sopracitata.\nPassa a dare lezioni alla Facolt\u00e0 di Architettura e Urbanistica dell'universit\u00e0 di San Paolo nel 1961, nel mezzo di un intenso dibattito sociale promosso da professori e alunni. In questo momento si discute il ruolo sociale dell'architetto, che non vede di buon occhio il governo militare instauratosi nel paese nel 1964. A partire dal 1969, \u00e8 proibito fare lezione. Ritorna alla facolt\u00e0 solo nel 1980, insieme con altri professori licenziati, tra i quali Vilanova Artigas.\nNel 1998 Paulo Mendes torna ad essere professore ordinario di progettazione architettonica in quella scuola.\nDa allora riceve una serie di premi internazionali per la sua opera, portata a termine in varie parti del mondo; tra essi spiccano il Premio Mies van der Rohe per l'America Latina per il progetto di ristrutturazione della Pinacoteca dello Stato di San Paolo (2001) e il Premio Pritzker (2006).\nOpera architettonica.\nL'architettura di Paulo Mendes da Rocha \u00e8 normalmente considerata come un esempio paradigmatico del pensiero estetico caratterizzante quella che \u00e8 chiamata la scuola paulista dell'architettura brasiliana, una linea che fu iniziata dalla figura di Jo\u00e3o Batista Vilanova Artigas e rimase abbastanza diffusa nella facolt\u00e0 di Architettura e Urbanistica dell'Universit\u00e0 di S\u00e3o Paulo, scuola nella quale Mendes da Rocha \u00e8 stato professore. La \"Scuola Paulista\", nonostante sia criticata negli ultimi decenni per il suo alto costo sociale ed economico, si preoccupava essenzialmente di promuovere un'architettura \"chiara, pulita, e socialmente responsabile\", e presentava soluzioni formali che si pensava avrebbero permesso un immediato apprendimento, da parte degli utenti dell'architettura, degli ideali di economia e sintesi spaziale esposti nei suoi elementi formali, all'interno di un raziocinio che, per convenzione, venne chiamato di \"verit\u00e0 strutturale\" dell'architettura. In pi\u00f9, essa caratterizza il movimento verso soluzioni formali che forniscano una rappresentazione di un \"progetto di citt\u00e0\" o di un \"progetto utopico\" nella realt\u00e0 interna dell'edificio.\nNell'opera di Paulo Mendes da Rocha alcuni di questi elementi appaiono riuniti secondo un chiaro intento spaziale, evidenziato dalle scuole di progetto architettonico. \u00c8 un'opera nella quale traspare una preoccupazione verso un'architettura che sintetizzi se stessa e si esprima con dettagli costruttivi rigorosamente studiati (Ludwig Mies van der Rohe), o tramite il cemento, apparente alleato dei grandi spazi, nei quali la relazione individuo-spazio \u00e8 ora intima e monumentale (Vilanova Artigas), o con un'architettura formalista, procurando che si noti la funzionalit\u00e0 (Le Corbusier - \"International Style\"), in cerca di spazi che si suppone incentivino la convivenza umana, all'interno di un progetto di citt\u00e0 e di societ\u00e0 (Rino Levi, Artigas, Alvar Aalto, etc).\nIl \"gesto architettonico\" promosso da Paulo Mendes da Rocha, consta di intenti progettuali che esprimono una data visione del mondo o un certo stile, che si propone un \"projeto de humanidade\", e che evolve mano a mano che la sua carriera progredisce. Questo ideale non si riassume nella sua opera, ma \u00e8 espresso genericamente in tutta l'architettura paulista. Le opere di Paulo Mendes finiscono per caratterizzarsi per un'attitudine rigida, ben posizionata sul territorio: l'architetto pensa che il dominio del luogo, sia mediante l'alterazione della topografia, sia con una completa ridefinizione di se stesso per un'azione dei flussi di circolazione nei dintorni, \u00e8 un elemento fondamentale nell'espressione del dominio e dell'integrazione degli uomini con la natura. Secondo le sue parole, la \"prima e primordiale architettura \u00e8 la geografia\".\nLe sue opere, a detta di alcuni, sono caratterizzate da un \"raziocinio di portici e piani\". Di fatto, in vari dei suoi progetti, la piena configurazione spaziale si d\u00e0 tramite un rapido gioco strutturale, promosso dal dominio compositivo di elementi costruttivi tradizionali (pilastri e travi, cos\u00ec come pareti semplici). I progetti nei quali pi\u00f9 si nota questa caratteristica sono quelli del museo brasiliano di scultura e di alcune residenze."}
{"id": "1263278", "revid": "1543377", "url": "https://it.wikipedia.org/wiki?curid=1263278", "title": "Fukuyama", "text": " \u00e8 una citt\u00e0 del Giappone della prefettura di Hiroshima.\nAmministrazione.\nGemellaggi.\nFukuyama \u00e8 gemellata con:"}
{"id": "1263280", "revid": "2188500", "url": "https://it.wikipedia.org/wiki?curid=1263280", "title": "Hatsukaichi", "text": "Hatsukaichi \u00e8 una citt\u00e0 del Giappone della prefettura di Hiroshima.\nTerritorio.\nLa citt\u00e0 \u00e8 servita dal servizio ferroviario con svariate stazioni ferroviare: Ajina, Maezora, Miyajimaguchi, Miyauchi-Kushido, Hatsukaichi e \u014cnoura. Notissimo \u00e8 il santuario shintoisa di Itsukushima, che sorge sull'isola di Miyajima."}
{"id": "1263281", "revid": "110157", "url": "https://it.wikipedia.org/wiki?curid=1263281", "title": "Higashihiroshima", "text": "Higashihiroshima \u00e8 una citt\u00e0 giapponese della prefettura di Hiroshima."}
{"id": "1263284", "revid": "287204", "url": "https://it.wikipedia.org/wiki?curid=1263284", "title": "Kure", "text": " \u00e8 una citt\u00e0 giapponese della prefettura di Hiroshima. Al 1\u00ba maggio 2015 la citt\u00e0 ha una popolazione stimata di 228.030 abitanti.\nCultura.\nMusei.\nInaugurato nel 2007, \u00e8 presente in citt\u00e0 un museo, il JMSDF Kure Museum, dedicato al Kaij\u014d Jieitai, la forza di difesa marittima del Giappone.\nAmministrazione.\nGemellaggi.\nKure \u00e8 gemellata con:"}
{"id": "1263287", "revid": "149485", "url": "https://it.wikipedia.org/wiki?curid=1263287", "title": "Mihara", "text": "Mihara \u00e8 una citt\u00e0 giapponese della prefettura di Hiroshima. La citt\u00e0 \u00e8 stata fondata il 15 novembre 1936.\nIl 22 marzo 2005, le citt\u00e0 di Daiwa, Kui e Hongo sono state amalgamate nella nuova municipalit\u00e0 di Mihara."}
{"id": "1263289", "revid": "110157", "url": "https://it.wikipedia.org/wiki?curid=1263289", "title": "Miyoshi (Hiroshima)", "text": "Miyoshi \u00e8 una citt\u00e0 giapponese della prefettura di Hiroshima."}
{"id": "1263290", "revid": "1149807", "url": "https://it.wikipedia.org/wiki?curid=1263290", "title": "Onomichi", "text": "Onomichi (\u5c3e\u9053\u5e02, \u304a\u306e\u307f\u3061\u3057 in hiragana) \u00e8 una citt\u00e0 giapponese della prefettura di Hiroshima situata sul litorale del mare interno di Seto. Nel 31 ottobre 2008 la citt\u00e0 conta abitanti, con una densit\u00e0 di 517 ab/km\u00b2. La superficie della citt\u00e0 \u00e8 di .\nGeografia fisica.\nIn origine, il territorio della citt\u00e0 di Onomichi era ristretto a una superficie compresa fra il mare e il monte Senk\u014dji, ma una serie di fusioni amministrative, culminate nel 10 gennaio 2006, che ha permesso l'integrazione delle citt\u00e0 di Innoshima e Setoda, hanno esteso il territorio di Onomichi al di l\u00e0 del monte Senk\u014dji. Oggi, Onomichi \u00e8 uno dei principali punti di comunicazione tra le isole di Shikoku e Honsh\u016b grazie all'autostrada Shimanami (\u3057\u307e\u306a\u307f\u6d77\u9053, Shimanami Kaido) che collega le due isole principali tra le citt\u00e0 di Onomichi e Imabari. Il suo clima caldo-umido favorisce la coltivazione di molte variet\u00e0 di agrumi, tra cui i mandarini Satsuma (mikan), e una grande variet\u00e0 di fauna marina.\nStoria.\nOnomichi \u00e8 stata ufficialmente designata come \"porto del riso\", per pagare un dazio all'imperatore Go-Shirakawa nel 1169. \u00c8 diventata un prosperoso centro economico nel XIV secolo, in particolare attraverso il commercio con la Cina. La maggior parte dei numerosi templi e \"jinja\" (sacrario scintoista) della citt\u00e0 sono stati eretti con il patrocinio di ricchi mercanti del tempo. Durante il periodo Edo, le navi Kitamaebune (\u5317\u524d\u8239\", le navi che vanno verso il Nord\"), che collegavano Osaka e la regione Hokuriku (e pi\u00f9 tardi, Hokkaido), hanno avuto notevole influenza sullo sviluppo della regione. Nei primi anni del XX secolo, la citt\u00e0 era un luogo popolare per gli scrittori, e la sua reputazione attira ancora oggi molti artisti in cerca di ispirazione.\nMonumenti.\nA Onomichi vi sono molti templi (circa 25), perch\u00e9 la citt\u00e0 non fu distrutta durante la seconda guerra mondiale, compreso il tempio Senk\u014dji, il tempio Fukuzenji costruito nel 1573, il tempio Saikokuji del IX secolo, il tempio J\u014dd\u014dji fondato nel 616 e il tempio Kairy\u016bji.\nOltre ai templi e ai \"jinja\", molti edifici risalenti al periodo Taish\u014d attestano la prosperit\u00e0 degli abitanti della citt\u00e0 nei primi anni del XX secolo. C'\u00e8 tra loro l'edificio che una volta ospitava la Banca Onomichi (Onomichi Ginko, oggi Museo Storico di Onomichi) e il luogo in cui c'era l'ex Camera di Commercio (ora museo).\nIl parco Senk\u014dji (\u5343\u5149\u5bfa\u516c\u56edSenk\u014dji-Koen) \u00e8 il punto di partenza del percorso della letteratura (\u6587\u5b66\u306e\u3053\u307f\u3061Bungaku no komichi), in omaggio ai tanti scrittori che hanno soggiornato in citt\u00e0. Nella parte superiore del parco si trova il tempio Senk\u014dji (\u5343\u5149\u5bfa), che offre una vista sul mare interno.\nCultura.\nL'albero simbolo della citt\u00e0 \u00e8 il Ciliegio giapponese.\nIl fiore della citt\u00e0 \u00e8 il fiore di Ciliegio giapponese.\nNella citt\u00e0 \u00e8 ambientata la parte finale del film \"Viaggio a Tokyo\" del regista Yasujir\u014d Ozu, il manga \"Pastel\" di Toshihiko Kobayashi e l'anime \"Kamichu!\" prodotto da B\u00e9same mucho (\u30d9\u30b5\u30e1\u30e0\u30fc\u30c1\u30e7 \"Besamem\u016bcho\") che \u00e8 il nome d'arte del gruppo formato dal produttore Tomonori Ochikoshi, dal regista Koji Masunari e dallo scrittore Hideyuki Kurata.\nInfrastrutture e trasporti.\nLa citt\u00e0 \u00e8 collegata alle strade:\nLa citt\u00e0 \u00e8 un punto di imbarco per raggiungere l'isola di Shikoku.\nLa citt\u00e0 dispone di 3 stazioni:\nEconomia.\nI principali settori della citt\u00e0 sono:"}
{"id": "1263291", "revid": "287204", "url": "https://it.wikipedia.org/wiki?curid=1263291", "title": "Otake", "text": ""}
{"id": "1263293", "revid": "1784425", "url": "https://it.wikipedia.org/wiki?curid=1263293", "title": "Abdirashid Ali Shermarke", "text": "Primi anni.\nAppartenente al clan dei Migiurtini, nacque ad nel 1919 ad Harardera, citt\u00e0 situata nella regione centro-settentrionale somala del Mudugh.\nCresciuto a Mogadiscio, frequent\u00f2 scuole coraniche e complet\u00f2 la sua formazione elementare nel 1936. In seguito lavor\u00f2 come commerciante e come funzionario civile nell'amministrazione coloniale italiana.\nNel 1943, anno della sua fondazione, divenne esponente della Lega dei Giovani Somali. L'anno successivo entr\u00f2 nell'amministrazione britannica, continuando al contempo negli studi fino a completare la sua formazione secondaria nel 1953. Si guadagn\u00f2 inoltre una borsa di studio per l'Universit\u00e0 La Sapienza di Roma, dove si laure\u00f2 in scienze politiche. Nel 1960 nacque suo figlio Omar Abdirascid Ali Scermarke, che avrebbe assunto l'incarico di Primo ministro nel 2009 e nel 2014.\nCarriera politica.\nTornato nel 1959 dall'Italia dopo aver svolto gli studi universitari, Scermanke fu eletto all'Assemblea Legislativa.\nNel luglio 1960, con la proclamazione dell'indipendenza, fu nominato dal Presidente Aden Abdulla Osman Primo ministro della Repubblica Somala, carica che mantenne fino al settembre 1964. I suoi doveri istituzionali lo videro viaggiare parecchio all'estero per cercare di costruire una politica estera non allineata e neutrale.\nEletto nel giugno 1967 Presidente dopo aver sconfitto Osman, nel 1968 scamp\u00f2 per poco ad un attentato: di ritorno dall'aeroporto, una granata esplose vicino all'auto che lo stava trasportando.\nFu assassinato nel 1969, mentre era in visita ufficiale alla citt\u00e0 settentrionale di Las Anod: una sua guardia del corpo gli spar\u00f2 con un'arma automatica, uccidendolo sul colpo. Secondo alcuni osservatori, i motivi dell'assassinio sarebbero stati pi\u00f9 personali che politici. Una settimana dopo (il giorno dopo i suoi funerali), l'esercito attu\u00f2 un colpo di Stato incruento, diretto dal suo comandante in capo, il generale Siad Barre."}
{"id": "1263294", "revid": "439868", "url": "https://it.wikipedia.org/wiki?curid=1263294", "title": "\u014ctake", "text": "\u014ctake \u00e8 una citt\u00e0 giapponese della prefettura di Hiroshima."}
{"id": "1263295", "revid": "287204", "url": "https://it.wikipedia.org/wiki?curid=1263295", "title": "Shobara", "text": ""}
{"id": "1263296", "revid": "110157", "url": "https://it.wikipedia.org/wiki?curid=1263296", "title": "Sh\u014dbara", "text": "Sh\u014dbara \u00e8 una citt\u00e0 giapponese della prefettura di Hiroshima."}
{"id": "1263298", "revid": "74801", "url": "https://it.wikipedia.org/wiki?curid=1263298", "title": "Takehara", "text": "Takehara \u00e8 una citt\u00e0 giapponese della prefettura di Hiroshima."}
{"id": "1263299", "revid": "432055", "url": "https://it.wikipedia.org/wiki?curid=1263299", "title": "The Final Cuts", "text": ""}
{"id": "1263304", "revid": "305330", "url": "https://it.wikipedia.org/wiki?curid=1263304", "title": "Panicarola", "text": "Panicarola \u00e8 una frazione del comune di Castiglione del Lago (PG).\nIl paese si trova sulla pianura a sud di Castiglione (da cui dista circa 10\u00a0km), a breve distanza dalla riva del lago Trasimeno e ad un'altezza di 269 ; secondo i dati Istat del 2001, \u00e8 popolato da 760 abitanti (1086 al 2006, secondo il sito ufficiale del comune). La pianura \u00e8 chiusa ad est da colline ricoperte da antichi boschi e brughiere planiziali .\nAltre localit\u00e0 coperte dal territorio della frazione sono Badiali e Carraia (273 m, 163 abitanti).\nStoria.\nVi sono tracce di presenza umana a partire dall'Et\u00e0 del Ferro, con una necropoli protovillanoviana in localit\u00e0 Carraia.\nDurante l'epoca romana, vennero costruiti il ponte sul canale artificiale dell'Anguillara (raccoglie anche le acque dei torrenti Tresa, Rio Maggiore, Moiano e Maranzano), emissario del lago, e la Torre del Pantano, una torre di avvistamento poi nominata ed indicata in tutte le mappe geografiche storiche delle epoche successive.\nAl 1313 risalgono i primi documenti che certificano la presenza di case e luoghi di culto cristiani, in quello che viene comunemente definito come \"Chiugi Perugino\"; in particolare, la chiesa parrocchiale dovrebbe essere sorta sul luogo occupato da un sacello pagano.\nEconomia e manifestazioni.\nLa fertilit\u00e0 del terreno e la sua vicinanza alle acque lacustri hanno permesso lo sviluppo di un'importante economia agricola; a partire dal 2000 si \u00e8 comunque reso necessario il ripensamento delle colture praticate, in quanto il costante ed imponente consumo d'acqua per usi irrigui avrebbe comportato seri problemi al livello della acque del lago.\nAnche la pesca, attuata da una cooperativa di pescatori, va annoverata tra le attivit\u00e0 locali.\nQuesta ed altre attivit\u00e0, di tipo industriale, hanno anche strategicamente beneficiato del fatto che Panicarola si trovi lungo la strada che conduce da Castiglione a Perugia (da cui dista circa 33\u00a0km).\nDa ricordare la presenza di un artigianato dedito al restauro ed alla produzione di mobilia lignea in stile antico.\nData la vicinanza del lago, turismo ed agriturismo rappresentano una voce importante dell'economia locale.\nAlla fine di settembre vi si svolge la \"Festa della Madonna del Busso\". "}
{"id": "1263309", "revid": "21079", "url": "https://it.wikipedia.org/wiki?curid=1263309", "title": "Superficie di tipo finito", "text": ""}
{"id": "1263312", "revid": "466539", "url": "https://it.wikipedia.org/wiki?curid=1263312", "title": "Kurt Zeitzler", "text": "Biografia.\nPrima guerra mondiale e dopoguerra.\nFiglio di un pastore protestante, entr\u00f2 nell'esercito imperiale il 23 marzo 1914; combatt\u00e9 durante la prima guerra mondiale nel corso della quale fu promosso ufficiale per meriti sul campo ed ebbe il comando di un battaglione di fanteria. Fra il 1919 ed il 1937 rest\u00f2 in servizio nella Reichswehr, fortemente ridimensionata dal trattato di Versailles, e nel 1937 nello stato maggiore dell'esercito (Oberkommando des Heeres).\nNel settembre del 1939 Zeitzler divenne capo di stato maggiore del XXII Corpo d'armata della 14\u00aa armata, lavorando nello staff del generale Wilhelm List durante la campagna di Polonia. A marzo del 1940 divenne comandante di stato maggiore del \"Panzergruppe\" A, nello staff del generale von Kleist nel corso della campagna di Francia. Zeitzler rimase alle dipendenze di von Kleist anche nelle successive campagne di Jugoslavia, Grecia e durante l'invasione dell'Unione Sovietica. Il 18 maggio 1941 ricevette la Croce di Cavaliere della Croce di Ferro.\nCapo di stato maggiore.\nDopo un breve periodo come capo di stato maggiore del Gruppo d'armate D comandato dal generale von Rundstedt, durante il quale partecip\u00f2 alla resistenza al raid di Dieppe, il 24 settembre 1942 Zeitzler fu promosso generale di fanteria e nel contempo capo dell'OKH, lo stato maggiore dell'esercito tedesco, succedendo a Franz Halder. Hitler rimase colpito dal suo ottimismo e probabilmente pensava che potesse essere pi\u00f9 malleabile del suo predecessore; Zeitzler era anche conosciuto per le sue ottime capacit\u00e0 d'organizzazione della logistica.\nL'azione di Zeitzler fu continuamente frustrata dagli ordini di Hitler, come ad esempio durante battaglia di Stalingrado, quando Hitler si oppose ad una ritirata strategica della 6\u00aa armata di Paulus appena accerchiata dall'armata rossa ma ancora in grado di tentare una sortita, condannandola di fatto alla distruzione. Dopo la guerra Zeitzler afferm\u00f2 che quando propose ad Hitler di far ritirare l'armata sino al Don, Hitler abbia urlato: \u00abNon lascer\u00f2 il Volga! Non torner\u00f2 indietro dal Volga\u00bb Il F\u00fchrer ordin\u00f2 alla 6\u00aa armata di restare a Stalingrado: \u00abStalingrado semplicemente deve essere tenuta. Deve esserlo; \u00e8 una posizione chiave. Interrompendo i traffici sul Volga noi causiamo un grosso danno ai russi\u00bb. Zeitzler sub\u00ec pressioni dai suoi colleghi affinch\u00e9 desse lui stesso l'ordine di ritirata, ma rifiut\u00f2 di farlo, obbedendo agli ordini di Hitler, comandante in capo.\nConsultato dal F\u00fchrer, G\u00f6ring, comandante della Luftwaffe, dichiar\u00f2 che la situazione degli assediati a Stalingrado \u00abnon era cos\u00ec grave\u00bb, ritenendo attuabile l'approvvigionamento di duecentocinquantamila uomini con un ponte aereo, cosa che invece si rivel\u00f2 irrealizzabile. Zeitzler scrisse nel suo diario: \u00abposso solo pensare che i miei rapporti non vengano nemmeno letti o non gli venga dato credito\u00bb. Zeitzler, in un gesto di solidariet\u00e0 verso le truppe accerchiate a Stalingrado, ridusse la propria razione alimentare al livello delle loro, perdendo 12\u00a0kg in due settimane; Hitler, messo al corrente da Bormann della dieta, ordin\u00f2 a Zeitzler di interromperla e di tornare ad una normale alimentazione; malgrado ci\u00f2 Hitler continu\u00f2 a non considerare l'idea di una ritirata della 6\u00aa armata, condannandola cos\u00ec all'annientamento.\nDimissioni.\nDopo la distruzione della 6\u00aa armata, i rapporti fra Zeitzler e Hitler divennero sempre pi\u00f9 tesi. Dopo una serie di violente liti il generale lasci\u00f2 improvvisamente il Berghof il 1\u00ba luglio 1944 ed ebbe un crollo nervoso. Hitler non lo incontr\u00f2 mai pi\u00f9 e nel gennaio 1945 lo cacci\u00f2 dall'esercito, rifiutandogli il diritto di vestire l'uniforme.\nAlla fine della guerra Zeitzler fu tenuto come prigioniero di guerra dagli inglesi fino al febbraio del 1947. Mor\u00ec nel 1963 a Hohenaschau nell'Alta Baviera."}
{"id": "1263319", "revid": "6923", "url": "https://it.wikipedia.org/wiki?curid=1263319", "title": "Figlie di Maria Santissima dell'Orto", "text": "Le Figlie di Maria Santissima dell'Orto (in latino \"Congregatio Filiarum Mariae Sanctissimae ab Horto\") sono un istituto religioso femminile di diritto pontificio: le suore di questa congregazione, dette popolarmente Gianelline, pospongono al loro nome la sigla F.M.H.\nStoria.\nLa congregazione venne fondata a Chiavari dal sacerdote italiano Antonio Maria Gianelli (1789-1846). Arciprete della locale collegiata di San Giovanni Battista, venne chiamato a far parte della deputazione che reggeva l'\"Ospizio di carit\u00e0 e lavoro\", un'opera fondata dal patrizio Stefano Rivarola per la cura e la formazione delle orfane: per il servizio dell'opera, nel 1827 Gianelli organizz\u00f2 la compagnia delle \"signore della carit\u00e0\", da cui ebbe origine l'istituto; il 12 gennaio 1829 tredici \"signore\" iniziarono a condurre vita comune e a praticare il culto eucaristico, dando inizio alla congregazione. La principale collaboratrice di Gianelli fu la vedova Caterina Podest\u00e0, prima superiora generale, che resse l'istituto per oltre quarant'anni.\nLa congregazione, detta inizialmente delle Figlie di Maria, presto aggiunse alla denominazione il titolo \"dell'Orto\", in omaggio ad un'immagine della Madonna venerata nel principale santuario della citt\u00e0 ligure.\nL'istituto ottenne il pontificio decreto di lode il 1\u00ba febbraio 1862 e venne approvato definitivamente dalla Santa Sede il 10 marzo 1868 (le sue costituzioni nel 1882).\nIl fondatore, beatificato nel 1925, fu proclamato santo il 21 ottobre 1951 da papa Pio XII.\nAttivit\u00e0.\nLe Figlie di Maria Santissima dell'Orto si dedicano principalmente all'attivit\u00e0 missionaria e gestiscono varie attivit\u00e0 di promozione umana e sociale.\nIn particolare, si occupano dell'assistenza all'infanzia, agli anziani e ai malati cronici; si dedicano all'istruzione ed all'educazione cristiana della giovent\u00f9 in scuole di ogni ordine e grado; collaborano con le strutture ospedaliere e sostengono il ministero parrocchiale e la pastorale diocesana.\nDiffusione.\nDa Chiavari le Suore Gianelline si diffusero presto in Liguria, ma anche poi a Bobbio chiamate dal Gianelli nel 1841 e a Piacenza a Roma e in Italia, successivamente si diffusero nel mondo, nell'America Latina furono le prime missionarie (sono presenti in Uruguay dal 1856 ed in Argentina dal 1858): dopo aver ottenuto l'approvazione pontificia, assunsero anche la custodia del santuario dell\"Hortus Conclusus\", ad Ortas, in Palestina (1901) e la direzione dell'orfanotrofio annesso.\nNel 1908 penetrarono nel Brasile; nel 1915 nel Cile; nel 1945 nel Paraguay; nel 1949 in Spagna; nel 1962 negli Stati Uniti d'America; nel 1979 in India; nel 1989 nella Repubblica Democratica del Congo e nel 2001 in Bolivia e Giordania.\nLa sede generalizia \u00e8 a Roma; al 31 dicembre 2005, la congregazione contava 781 religiose in 125 case."}
{"id": "1263324", "revid": "767487", "url": "https://it.wikipedia.org/wiki?curid=1263324", "title": "Appuntamento a tre", "text": "Appuntamento a tre \u00e8 un film del 1999, diretto da Damon Santostefano.\nTrama.\nOscar Novak (Matthew Perry), un giovane architetto, ed il suo socio in affari gay, Peter Steinberg (Oliver Platt), hanno la grande opportunit\u00e0 di dare una svolta alla propria carriera dal magnate di Chicago Charles Newman (Dylan McDermott), che ha scelto loro per competere per il plastico di un multimilionario centro culturale. In una tattica pubblicitaria Newman ha inserito Oscar e Peter in una competizione faccia a faccia con due colleghi molto famosi e spietati, Decker and Strauss. Tuttavia Oscar viene scambiato per gay durante l'incontro con Charles Newman. Caduto nell'errore, Newman chiede ad Oscar di tenere d'occhio la sua amante Amy (Neve Campbell), un'artista simpatica e impulsiva. Oscar si innamora della ragazza, ma deve far finta di essere gay per non perdere l'opportunit\u00e0 di fare carriera."}
{"id": "1263331", "revid": "305330", "url": "https://it.wikipedia.org/wiki?curid=1263331", "title": "Recover (Great White)", "text": "Recover \u00e8 un album dal vivo del gruppo musicale statunitense Great White, composto interamente da cover di pezzi che hanno influenzato la musica del gruppo. L'album venne originariamente registrato dal vivo in studio come demo multitraccia nel novembre del 1989.\nL'album \u00e8 stato ristampato con una lista tracce diversa nel 2002 dall'etichetta france Axe Killer sotto il titolo The Final Cuts, e con due tracce bonus nel 2003 sotto il nome Revisiting Familiar Waters.\nNel 2004, l'etichetta italiana Horizon-Italy ha ristampato l'album con il titolo Burning House of Love, senza il permesso della band. Il titolo di questa versione venne considerato di pessimo gusto, in quanto distribuito appena un anno dopo la tragedia dell'incendio del nightclub The Station accaduta durante un concerto dei Great White. La band fece causa all'etichetta discografica per la stampa di quest'album e chiese ai propri fan di non comprarlo. La Horizon, per sua risposta, promise di cambiare il titolo in \"Love Removal Machine\".\nLa Deadline Records ha pubblicato un'edizione deluxe dell'album nel 2007, con in allegato un CD bonus contenente altre cover e tracce prese da alcuni dischi dei Great White."}
{"id": "1263332", "revid": "767487", "url": "https://it.wikipedia.org/wiki?curid=1263332", "title": "Piove sul nostro amore", "text": "Piove sul nostro amore (\"Det regnar p\u00e5 v\u00e5r k\u00e4rlek\") \u00e8 un film del 1946 diretto da Ingmar Bergman, registrato negli studi Sandrew di Stoccolma e distribuito dalla Nordisk Tonefilm. Il film venne commissionato da Lorens Marmsted, titolare della piccola casa di produzione Terrafilm, dopo l'insuccesso di \"Crisi\" (\"Kris\"), film di esordio di Bergman, uscito nel febbraio del 1946.\nTrama.\nDue giovani si incontrano casualmente: lui \u00e8 stato in carcere a causa di un piccolo furto, lei \u00e8 oppressa da una gravidanza dovuta all'avventura con uno sconosciuto. I due faticano a risolvere i problemi quotidiani della sopravvivenza e soprattutto quella dell'abitazione. Dopo diverse avventure il giovane, imbrogliato dal suo padrone di casa e ostacolato dalla volont\u00e0 di sposarsi da un'ottusa burocrazia, picchia un messo comunale che gli aveva intimato lo sfratto e subisce quindi un processo, nel quale viene tuttavia assolto.\nAnalisi del film.\nIl film, la cui prima si tenne il 9 novembre 1946 venendo accolto freddamente dal pubblico e con moderato favore dalla critica, possiede elementi interessanti come la coppia di vagabondi molto simili al gatto e alla volpe di Pinocchio visti in chiave pre-felliniana, il suono insistente di un \"carillon\" all'inizio della storia che si riveler\u00e0 essere un oggetto importante nella vicenda, il contrasto tra il dramma e l'ironia che in esso \u00e8 diffusa, l'attenzione posta ai volti spesso ripresi in primo piano, la figura di un pastore burocrate che rispecchia l'immagine del padre e l'attenzione posta al problema sociale dei giovani e al loro inserimento nella societ\u00e0. Motivo questo che, in questa fase dei film bergmaniani, \u00e8 sfondo ricorrente alla sua poetica.\nQuest'opera, come la precedente \"Crisi\", \u00e8 influenzata dalla filmografia francese dell'epoca, in particolare da Marcel Carn\u00e9. Racconta Bergman che il produttore Marmstedt \u00abcriticava senza scrupoli e mi costringeva a rifare le scene che riteneva brutte\u00bb, ricordandogli che \u00abBirger Malmsten non \u00e8 Jean Gabin e tu non sei Marcel Carn\u00e9\u00bb. Malgrado le frequenti critiche che lo umiliavano, Bergman ammise che il produttore aveva ragione e gli insegn\u00f2 diverse cose, come a mantenere un distacco critico dalla propria opera, evitando di \u00abimpegnare i sentimenti su ci\u00f2 che vedi. Allora sarai in grado di vedere tutto\u00bb.\n\"Piove sul nostro amore\", che fa anche riferimento a \"L'uomo del Sud\" di Renoir, riesce a trascendere l'aneddoto dando \u00abun ritratto assai crudele e \"nero\" di una Svezia sconosciuta, lebbrosa e farisea\u00bb. I personaggi positivi del film sono i poveri e gli emarginati, capaci di solidariet\u00e0 e ricchi di umana simpatia - oltre ai due protagonisti, i due vagabondi e la vicina di casa signora Ledin - mentre in luce negativa sono visti gli \u00abuomini d'ordine\u00bb e delle istituzioni, come i personaggi di Carn\u00e9. A differenza del regista francese, per\u00f2, in questo film Bergman non condanna senza appello i suoi protagonisti: \u00abci\u00f2 \u00e8 dovuto probabilmente a un ottimismo di fondo, a una sorta di agonismo individuale contro le convenzioni sociali che \u00e8 presente in molti dei pi\u00f9 cupi lavori di Bergman\u00bb.\nPrimo \u00abfilm sulla coppia\u00bb di Bergman - i seguenti saranno \"Citt\u00e0 portuale\", \"La prigione\" e \"Sete\" - ha un gusto per la favola con un angelo custode e un proprietario-demone che \u00abdisegnano una parabola morale pi\u00f9 che religiosa\u00bb. Essendo la societ\u00e0 repressiva responsabile delle avversit\u00e0 che i protagonisti devono affrontare, il film illustra \u00abl'aspetto proletario/populista dell'estetica bergmaniana, che diverr\u00e0 sempre pi\u00f9 raro a partire dagli anni Sessanta, per poi riapparire nei film in cui non lo si attendeva (\"Il flauto magico\", \"L'uovo del serpente\")\u00bb."}
{"id": "1263334", "revid": "21079", "url": "https://it.wikipedia.org/wiki?curid=1263334", "title": "Tensore di Ricci", "text": ""}
{"id": "1263336", "revid": "33277", "url": "https://it.wikipedia.org/wiki?curid=1263336", "title": "Gianelline", "text": ""}
{"id": "1263337", "revid": "21079", "url": "https://it.wikipedia.org/wiki?curid=1263337", "title": "Campo tensoriale", "text": ""}
{"id": "1263342", "revid": "3082", "url": "https://it.wikipedia.org/wiki?curid=1263342", "title": "Legio XVIIII", "text": ""}
{"id": "1263343", "revid": "22612", "url": "https://it.wikipedia.org/wiki?curid=1263343", "title": "Scholar Google", "text": ""}
{"id": "1263347", "revid": "1573940", "url": "https://it.wikipedia.org/wiki?curid=1263347", "title": "Bos (zoologia)", "text": "Bos \u00e8 un genere appartenente alla famiglia Bovidae, che include la gran parte dei grossi bovini asiatici, con una sola specie europea. Una specie si trova anche allo stato domestico.\nTassonomia.\nDi seguito l'elenco delle specie e sottospecie riconosciute:\nSecondo recenti test sul DNA nucleare-ribosomale il genere \"Bos\" \u00e8 parafiletico rispetto al genere \"Bison\" e deve essere unito con quest'ultimo."}
