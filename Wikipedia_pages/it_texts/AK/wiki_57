{"id": "1331327", "revid": "110157", "url": "https://it.wikipedia.org/wiki?curid=1331327", "title": "Serpollet", "text": "Il nome Serpollet \u00e8 stato utilizzato per pi\u00f9 societ\u00e0 francesi appartenenti all'era pionieristica dell'industria automobilistica: tutte queste societ\u00e0 erano dedite alla produzione di autoveicoli spinti da motori a vapore ed hanno avuto come denominatore comune l'intraprendenza del fondatore L\u00e9on Serpollet. Complessivamente le attivit\u00e0 di queste aziende hanno coperto un periodo che va dal 1887 al 1907.\nStoria.\nQuesta azienda \u00e8 appartenente a pieno titolo all\u2019epoca pionieristica dell\u2019automobile, quando ancora l\u2019idea di mobilit\u00e0 autonoma era ancora agli albori, senza che si potessero conoscere gli effettivi sviluppi che una simile invenzione potesse avere, ma neppure quale sarebbe stato il tipo di tecnologia pi\u00f9 efficace per poter spingere quelle che di fatto erano carrozze motorizzate.\nGli albori.\nQuella della Serpollet \u00e8 una storia che ebbe inizio e che termin\u00f2 con le vite dei fratelli Henri e L\u00e9on Serpollet. Entrambi dimostrarono fin da bambini una notevole attitudine per le invenzioni di attrezzi utili. Dopo il servizio militare, in cui fra l\u2019altro partecip\u00f2 anche alla presa di Roma del 1870, Henri Serpollet (1848-1915) cominci\u00f2 a lavorare nell\u2019azienda di famiglia, una piccola bottega adibita a falegnameria e carpenteria situata nella cittadina natale di Culoz, non lontana dalla Svizzera e in particolare da Ginevra. Assieme a lui cominci\u00f2 a lavorare anche il fratello L\u00e9on (1858-1907), di dieci anni pi\u00f9 giovane, ma ancora pi\u00f9 intraprendente di Henri. Tanto pi\u00f9 che, mettendo a frutto la loro naturale inclinazione per le invenzioni, nel 1878 i due riuscirono a realizzare un motore a vapore con sistema di vaporizzazione istantanea che avrebbe potuto permettere l\u2019accensione quasi immediata della macchina sulla quale esso sarebbe stato eventualmente montato. Un primo brevetto venne registrato il 25 ottobre 1879. Tale brevetto fu valido solo per la Francia e il Belgio, anche se in seguito altri brevetti relativi allo stesso motore vennero registrati con estensione anche ad altri paesi stranieri. Ma nonostante la registrazione del brevetto il motore era ancora molto inaffidabile e necessitava di numerose migliorie prima di poter trovare applicazioni sia per macchine statiche che per mezzi di locomozione. Purtroppo tali migliorie richiedevano ulteriori spese, che i due fratelli non riuscirono pi\u00f9 a sostenere, senza contare che le conoscenze tecnico-scientifiche di Henri e L\u00e9on Serpollet cominciarono a mostrare i loro limiti. Come se non bastasse, di l\u00ec a breve L\u00e9on dovette interrompere la sua collaborazione con Henri perch\u00e9 chiamato ad assolvere il servizio militare. Dopo un anno, al momento di tornare a lavorare con il fratello, L\u00e9on dichiar\u00f2 la sua ferma intenzione di recarsi a Parigi per seguire un corso di formazione meccanica ed uno di elettrotecnica al Conservatoire des arts et m\u00e9tiers di Parigi, entrambi i corsi erano gratuiti, condizione ideale per un giovane di buona volont\u00e0 ma dalle scarse risorse finanziarie. Di giorno, dalle ore 6,30 alle 17,30, L\u00e9on lavorava in una bottega di carpenteria sita nella capitale francese, mentre nel tardo pomeriggio si recava a lezione e di sera, nella piccola ed economica stanza d\u2019albergo in cui alloggiava, si dedicava alla messa a punto di una piccola macchina a vapore completa. In questo modo poteva mettere da parte il denaro necessario per poter permettere al fratello Henri di proseguire lui stesso con il lavoro e nello stesso tempo acquisire ulteriori conoscenze per poterlo aiutare. Ma una vita cos\u00ec sfiancante non impieg\u00f2 molto a far crollare il pur volenteroso L\u00e9on. A tal punto che contatt\u00f2 il fratello Henri per pregarlo di raggiungerlo a Parigi in modo tale da unire gli sforzi come una volta. Henri prov\u00f2 ad aiutare L\u00e9on raggiungendolo a Parigi nell\u2019ottobre del 1881, ma non riusc\u00ec a stare lontano dalla sua famiglia, che a quel punto comprendeva anche due figli. Per questo, nel marzo del 1882 Henri Serpollet torn\u00f2 a Culoz. L\u00e9on torn\u00f2 a lavorare da solo, ma nel giro di breve tempo, scoraggiato dagli scarsi risultati e dalla cronica mancanza di fondi per poter proseguire oltre con le sperimentazioni, abbandon\u00f2 il progetto per circa un anno.\nNasce la \"Serpollet &amp; Cie.\".\nNel frattempo, il brevetto giunse a scadenza, ragion per cui l\u2019invenzione divenne accessibile a chiunque. L\u00e9on Serpollet trov\u00f2 quindi il coraggio di riprendere in mano il progetto della caldaia a vaporizzazione istantanea per apportare modifiche e migliorie per poter in seguito ottenere un secondo brevetto. Ci vollero ancora alcuni anni di costante dedizione: fu infatti solo nel corso del 1886 che la nuova caldaia venne brevettata. A quel punto, per\u00f2, si ripresent\u00f2 nuovamente il problema di trovare dei finanziatori: L\u00e9on Serpollet tent\u00f2 di cercarli anche fra aziende gi\u00e0 avviate, come la De Dion-Bouton &amp; Trepardoux, che per\u00f2 non furono interessate. La soluzione arriv\u00f2 nell\u2019agosto del 1887, quando un amico di L\u00e9on Serpollet gli fece conoscere alcune persone interessate a sovvenzionare lo sviluppo e la produzione della caldaia, che si mostr\u00f2 adatta a numerose tipologie di applicazioni. Si arriv\u00f2 immediatamente alla costituzione di una societ\u00e0 in nome collettivo, denominata \"Soci\u00e9t\u00e9 des Moteurs Serpollet fr\u00e8res\", con ragione sociale \"Serpollet &amp; Cie\". Oltre a L\u00e9on Serpollet, che percepir\u00e0 il 40% degli utili della societ\u00e0, parteciparono anche l\u2019architetto Auguste Avezard e il rappresentante Georges Laroge: ognuno di questi ultimi percepir\u00e0 invece il 20% degli utili societari. Il restante 20% degli utili fu destinato ad una cassa comune per poter essere riutilizzato allo scopo di far evolvere i successivi progetti. Henri Serpollet, rimasto fuori dalla societ\u00e0, in quanto dedito alla famiglia, verr\u00e0 chiamato a prendere il posto del fratello in caso di decesso di quest\u2019ultimo e solo se Henri lo desiderer\u00e0. Come sede operativa, verr\u00e0 inizialmente scelto un capannone a Montmartre, mentre la sede sociale verr\u00e0 fissata nell\u2019abitazione di Georges Laroge, in rue Parmentier 100, sempre a Parigi.\nL\u2019incontro con Armand Peugeot.\nIl 1888 fu l\u2019anno della svolta: all\u2019inizio di quell\u2019anno L\u00e9on Serpollet ultim\u00f2 la realizzazione di un triciclo a vapore avviata gi\u00e0 negli ultimi mesi dell\u2019anno precedente, subito dopo la registrazione della nuova azienda. Questo triciclo era caratterizzato dalla presenza di una caldaia cilindrica montata posteriormente a sbalzo, la quale andava a fornire il vapore necessario per spingere il motore monocilindrico da un solo cavallo di potenza massima e montato sotto l\u2019unico sedile di cui il triciclo era provvisto. Le autorit\u00e0 concedono a Serpollet il permesso di guidare il triciclo su strada, ma a condizione che non si superino i 16\u00a0km/h. Nello stesso anno, il mondo mediatico e scientifico di quel periodo cominciarono ad interessarsi alle invenzioni di Serpollet, che ricevette cifre cospicue per l\u2019acquisto dei diritti di fabbricazione da parte di altri piccoli costruttori, anche stranieri. Ma il vero incontro decisivo fu quello con Armand Peugeot, all\u2019epoca dedito alla produzione di biciclette e utensili per la casa e per la falegnameria. L\u2019incontro fra Serpollet e Peugeot non avvenne casualmente: fu infatti Armand Peugeot a contattare Serpollet dapprima per via epistolare, anche se ben presto si arriv\u00f2 anche ad un faccia a faccia durante il quale venne stretto un accordo per la costruzione di una vettura a tre ruote con motore a vapore. Durante questi primi incontri, ma molto probabilmente anche durante lo scambio epistolare, Armand Peugeot si rivolse a L\u00e9on Serpollet ponendogli delle curiose domande, come ad esempio il dubbio se una donna che prendesse posto a bordo dell\u2019autovettura dovesse rischiare o meno danni al suo vestito o alla sua stessa persona. In ogni caso, dall\u2019incontro fra Serpollet e Peugeot si arriv\u00f2 ben presto alla realizzazione di un nuovo triciclo con motore a vapore. Quest\u2019ultimo fu montato sulla vettura da Serpollet stesso, il quale impiant\u00f2 nel motore stesso l\u2019ormai famosa caldaia a vaporizzazione istantanea; Armand Peugeot, coadiuvato dal suo fidato collaboratore Louis Rigoulot, costru\u00ec il resto, ossia il telaio e l\u2019intero corpo vettura, sulla base di due precedenti prototipi approntati in via sperimentale dallo stesso Serpollet. Il triciclo derivante da tale progetto viene oggi indicato a volte come Peugeot Type 1 o altre volte come triciclo Serpollet-Peugeot (o viceversa) e venne presentato all\u2019Esposizione Universale di Parigi del 1889, nella cui occasione venne anche inaugurata la celeberrima Torre Eiffel. In ogni caso, questo triciclo pu\u00f2 essere storicamente visto indifferentemente come il primo modello della produzione Serpollet o della produzione Peugeot. Ma mentre L\u00e9on Serpollet rimase fedele alla sua invenzione, Armand Peugeot se ne distacc\u00f2 in breve tempo, anche perch\u00e9 durante l\u2019Esposizione Universale del 1889 ebbe modo di toccare con mano la Daimler Stahlradwagen, convincendosi cos\u00ec della maggior bont\u00e0 progettuale. L\u00e9on Serpollet, rimasto nuovamente senza partner commerciali, ma con una maggior dose di notoriet\u00e0, continu\u00f2 a far evolvere il progetto relativo al triciclo a vapore. Oltre ai quattro esemplari prodotti in collaborazione con la Peugeot, ne vennero realizzati altri, venduti a caro prezzo a clienti facoltosi, fra cui un dirigente della stessa Peugeot.\nDi nuovo solo.\nRimasto nuovamente solo con il suo progetto, sebbene ormai quasi completamente concretizzato, L\u00e9on Serpollet e il suo amico Ernest Archdeacon decisero di intraprendere nel 1890 un viaggio da Parigi a Lione con il suo nuovo veicolo, sia allo scopo di testarne l\u2019affidabilit\u00e0, sia a scopo pubblicitario. Il viaggio fu piuttosto avventuroso e si protrasse per ben cinque giorni, ad una media di circa 50\u00a0km al giorno. Dopo un\u2019ulteriore messa a punto, L\u00e9on Serpollet intraprese un secondo viaggio, questa volta fino a Rossillon, vicino al suo paese natale di Culoz, dove ad attenderlo si sarebbero fatti trovare il fratello Henri e il figlio di quest\u2019ultimo, Auguste. Oltre ad una nutrita schiera di pubblico, curioso di vedere la carrozza senza cavalli in azione. Tra questi vi furono anche alcune personalit\u00e0 di spicco, come il sindaco di Rossillon, che non si fece scappare l\u2019occasione di fare un giro a bordo della vettura, ovviamente sempre condotta da Serpollet. Raggiunto un buon livello di affidabilit\u00e0, Serpollet fece evolvere il progetto relativo al triciclo a vapore, montando un bicilindrico a vapore su telaio e scocca di un triciclo pi\u00f9 grande, a sette posti. Tale vettura venne inaugurata nel 1891 con altri viaggi nella Francia centro-settentrionale. Il suo motore erogava una potenza massima di 4 CV, con la possibilit\u00e0 di raggiungerne per breve tempo anche due in pi\u00f9. La velocit\u00e0 massima era invece di 25\u00a0km/h. Nel luglio del 1891 venne presentata la prima Serpollet a quattro ruote. Nella fabbrica parigina, l\u2019attivit\u00e0 cominci\u00f2 gradualmente ad avviarsi, i passanti divennero di giorno in giorno sempre pi\u00f9 curiosi di sapere cosa stava accedendo nell\u2019officina Serpollet. Un ragazzino di 14 anni si appost\u00f2 per diversi giorni vicino all\u2019ingresso per aspettare l\u2019uscita di qualche vettura. Un bel giorno riusc\u00ec ad ottenere di fare un giro su una vettura guidata dal vulcanico L\u00e9on Serpollet. Questo giovane diverr\u00e0 a sua volta molto famoso alla fine di quello stesso decennio: questo giovane era Louis Renault.\nL\u2019affermazione sul mercato: dalle auto ai tram.\nL\u2019ultimo decennio del XIX secolo vide accendersi la disputa su quale sarebbe stato il tipo motore che nel tempo avrebbe prevalso sugli altri: tre furono infatti le tipologie di propulsione in uso all\u2019epoca: oltre al motore a vapore, si stava affermando anche il motore a scoppio, anche se pure le vetture a motore elettrico stavano calamitando le attenzioni di una parte non trascurabile di pubblico. L\u00e9on Serpollet non si fece intimidire da questo clima, anzi, visse quest\u2019epoca come un periodo di grandi sfide e per questo nel 1892 fece evolvere nuovamente la gamma: proponendo un nuovo triciclo a sette posti ed una phaeton a quattro ruote e a due file di sedili. Per entrambi questi modelli, Serpollet propose un nuovo motore a vapore dotato di un dispositivo per la raccolta del vapore in uscita, vapore che sarebbe stato convogliato in un condensatore in maniera da essere riconvertito in acqua e riutilizzato. Questi modelli utilizzavano ancora ruote in legno con coperture in ferro simili a quelle delle carrozze ma dal 1895 cominciarono ad essere utilizzate coperture in gomma. Sono di quel periodo anche i primi mezzi motorizzati assegnati alle forze armate dell\u2019epoca, utilizzati prevalentemente per il trasporto di personale da un luogo ad un altro.\nNel 1893 la gamma si ampli\u00f2 ulteriormente con l\u2019arrivo di una vettura cabriolet (o \"cab \", come venivano denominate all\u2019epoca questo genere di vetture). Tale modello fu derivato direttamente dal triciclo a 7 posti del 1891, da cui si differenziava sostanzialmente per il fatto di avere un vero e proprio asse anteriore a due ruote.\nFacciamo a questo punto un breve salto indietro di alcuni anni: nel 1890 L\u00e9on Serpollet fece un viaggio a Londra in cui si rese conto che uno dei possibili sbocchi commerciali del motore a vapore stava nel trasporto pubblico. Per questo, mentre la produzione arriv\u00f2 a comprendere i modelli citati poc'anzi, L\u00e9on Serpollet si mise al lavoro per progettare quelli che all\u2019epoca erano i primi tram senza cavalli. Il motore a vapore fu oggetto di numerosi perfezionamenti volti ad ottimizzarne il livello di affidabilit\u00e0 e robustezza. I primi tram motorizzati da Serpollet furono inaugurati dalla \"Compagnie des Tramways\" di Parigi nel 1893 sulla linea Porte de Champerret-Saint Denis. Di l\u00ec a poco le richieste si moltiplicarono, diffondendosi per quasi tutta la Francia e attraversando anche i confini nazionali, arrivando nel 1895 in Germania, in Svizzera ed in seguito addirittura in Giappone! Questi mezzi incontrarono un grande successo per le loro prestazioni rimarchevoli, addirittura superiori a quelle di una normale autovettura dell\u2019epoca, basti pensare che riuscivano a trasportare dieci persone pi\u00f9 il conducente ad una velocit\u00e0 di 75\u00a0km/h, un risultato assolutamente straordinario per un convoglio di fine Ottocento e che con tale carico arrivava a pesare circa 18 tonnellate. \nNel 1897, il motore a vapore venne perfezionato ulteriormente con l\u2019installazione di un bruciatore a petrolio che consent\u00ec di evitare le continue operazioni di alimentazione della caldaia spalando continuamente carbone. Unico svantaggio era l\u2019odore di petrolio bruciato, ma il vantaggio in termini di praticit\u00e0 divenne considerevole.\nLa Gardner-Serpollet.\nIl periodo d\u2019oro di Serpollet fu per\u00f2 di breve durata: alla fine la rivalit\u00e0 fra motori elettrici, a scoppio e a vapore si risolse in maniera sfavorevole per quest\u2019ultimo, in quanto il settore dei trasporti pubblici fin\u00ec con il preferire le prime due modalit\u00e0 di propulsione. Nel corso del 1898 gli ordini si fecero sempre meno frequenti, fino ad azzerarsi del tutto. Ci\u00f2 provoc\u00f2 una grossa crisi finanziaria per l\u2019azienda di L\u00e9on Serpollet, tale da dover convocare il consiglio di amministrazione per decidere soluzioni alternative. Alla fine si approv\u00f2 la proposta di ritornare al settore automobilistico, lasciato da parte in quell\u2019ultimo periodo di grandi affari nel settore dei tram e degli omnibus. A tale scopo, per recuperare il distacco, in termini di evoluzione tecnologica, nei confronti degli altri costruttori, si decise l\u2019acquisto di tutti i brevetti disponibili all\u2019epoca per l\u2019ottimizzazione delle proprie autovetture. Per riuscire a compiere questo passo, Serpollet e soci dovettero per\u00f2 trovare un nuovo alleato commerciale. Tale alleato venne presto individuato in Frank Gardner, ricchissimo magnate statunitense che nel corso degli anni precedenti riusc\u00ec ad accumulare un\u2019immensa fortuna grazie alla gestione di varie miniere auree sparse in tutto il mondo. Nel 1899 nacque cos\u00ec la \"Soci\u00e9t\u00e9 Gardner-Serpollet\" con nuove sedi operative in rue Stendhal, nel XX arrondissement di Parigi. Si assistette cos\u00ec ad un\u2019evoluzione gi\u00e0 nelle strutture di base, nei telai, nei componenti del motore, nei generatori di vapore e nelle carrozzerie, che divennero finalmente pi\u00f9 simili a quelle delle contemporanee vetture con motori elettrici o a scoppio. E non si costruirono pi\u00f9 tricicli, oramai decisamente obsoleti gi\u00e0 in quei primi anni di automobile. Gli unici costruttori che continuarono a proporne furono solo alcuni fra quelli dediti tradizionalmente anche alla produzione di motocicli, come ad esempio la Peugeot. Ma se escludiamo il primo triciclo del 1889, sviluppato come gi\u00e0 visto proprio in collaborazione con Serpollet, si trattava in ogni caso di veicoli che sul piano strutturale non avevano niente in comune con i tricicli a vapore della casa parigina. \nAlla realizzazione di tutte le migliorie partecip\u00f2 questa volta anche Henri Serpollet, spesso poco o per niente menzionato in questa fase della storia della Serpollet, ma di fatto assai presente. Dopo vari anni i due fratelli tornarono a collaborare. Questa fase evolutiva si concretizz\u00f2 con un nuovo grande successo commerciale, grazie alla semplificazione della tecnica dei motori a vapore, che divennero anche pi\u00f9 compatti e leggeri. Tali motori continuarono ad essere montati anche su quelli che furono i primi veicoli per trasporto merci, i primi camion della storia, ma trovarono applicazione anche nelle imbarcazioni. Il successo raggiunse anche le alte sfere della societ\u00e0 dell\u2019epoca. Persino il Principe del Galles si rivolse alla Serpollet per avere il suo mezzo a vapore ed affrancarsi cos\u00ec dalle carrozze ippotrainate. Fra il 1900 e il 1902 la gamma Serpollet fu composta di tre telai differenti, con motori da 6, 10 e 12 CV. Per i modelli di base i prezzi erano compresi fra 8.000 e 12.000 franchi, mentre per i modelli di punta si stava fra i 20.000 e i 25.000 franchi.\nAl Salone di Parigi del 1903 venne presentata la nuova versione top di gamma, dotata di un motore da ben 40 CV di potenza massima, disponibile in due varianti di passo, ossia 2,4 o 2,8 metri e in due varianti di carrozzeria, cio\u00e8 double-phaeton o landaulet. Grazie ai continui affinamenti al sistema di condensazione dell\u2019acqua, questo modello poteva raggiungere un\u2019autonomia di marcia di 400\u00a0km.\nAnche tale versione, inutile dirlo, era destinata a persone assai facoltose o anche a teste coronate. Lo stesso Sci\u00e0 di Persia, dopo aver assistito alla vittoria di una Serpollet in una gara a Parigi durante una sua visita nella capitale francese, ordin\u00f2 un esemplare da 40 CV pi\u00f9 un altro da 15 CV, nel frattempo inserito anch\u2019esso in gamma. Quest\u2019ultimo era esteriormente molto simile al modello da 40 CV. La grossa differenza stava ovviamente nel motore meno potente, che tuttavia poteva offrire prestazioni notevoli per l\u2019epoca, con velocit\u00e0 massime che a seconda delle carrozzerie utilizzate potevano raggiungere ben 90\u00a0km/h, un valore che in quegli anni era raggiungibile solo da alcune vetture da competizione con motore a scoppio o elettrico. Nel 1904, assieme a questi modelli venne introdotta anche il modello da 9 CV, particolarmente apprezzato per la sua semplicit\u00e0 costruttiva, tale da rendere pi\u00f9 leggero il telaio di base e, di conseguenza, anche il corpo vettura nella sua interezza, con un miglioramento generale nelle prestazioni: la velocit\u00e0 massima raggiungeva cos\u00ec i 60\u00a0km/h. L\u2019anno seguente fu la volta della \"12/15 CV\", con cui la Serpollet raggiunse l\u2019apice della sua qualit\u00e0 costruttiva, grazie ad una saggia disposizione degli organi meccanici che consent\u00ec alla vettura di presentarsi finalmente come una vera vettura elegante e moderna (per quei tempi). Particolarmente apprezzata fu nella sua configurazione con carrozzeria phaeton. Durante il 1905 fu ancora accesa la disputa fra motori a vapore e a scoppio: nonostante alcuni anni prima, come gi\u00e0 spiegato, il mercato dei mezzi pubblici si fosse orientato nettamente a favore dei motori endotermici. Le vetture per uso privato godevano ancora di particolari consensi, ma L\u00e9on Serpollet non perse l\u2019occasione di rilanciare ancora una volta le sue applicazioni per tram e omnibus, organizzando una dimostrazione in pubblico in cui un omnibus da 3,8 tonnellate con 17 persone a bordo riusc\u00ec a percorrere sena problemi una percorso in salita nella citt\u00e0 di Parigi. Tale dimostrazione ebbe un successo notevole, cos\u00ec come anche il viaggio da Parigi a Rouen intrapreso alcuni mesi prima, nel dicembre del 1904.\nLa Darracq-Serpollet.\nNonostante i consensi ottenuti, le vendite tornarono ancora una volta a stagnare per arrestarsi del tutto durante il 1906. Ci\u00f2 port\u00f2 ad un clima di nervosismo fra L\u00e9on Serpollet e Frank Gardner. Quest\u2019ultimo, sempre nel corso del 1906, decise quindi di ritirarsi dal business delle auto a vapore e vendette le proprie partecipazioni ad Alexandre Darracq, un altro esponente di spicco dell\u2019era pionieristica dell\u2019automobilismo francese e non solo (forn\u00ec infatti le basi per la nascita e l\u2019affermazione di case automobilistiche oggi ben note come la Opel e l\u2019Alfa Romeo).\nNacque cos\u00ec la societ\u00e0 \"Darracq-Serpollet\", ancora una volta salutata con entusiasmo dalla stampa dell\u2019epoca. Ma in realt\u00e0 un capitolo importante della storia della Serpollet si stava per chiudere: infatti, la neonata societ\u00e0 aveva in programma di utilizzare i motori a vapore unicamente per i veicoli industriali e per il trasporto pubblico, date le loro caratteristiche di erogazione, pi\u00f9 adatte a mezzi pesanti, ma anche per non interferire commercialmente con la normale produzione automobilistica Darracq, improntata invece sui motori a scoppio. L\u00e9on Serpollet accett\u00f2 comunque di buon grado e vicino allo stabilimento Darracq di Suresnes venne eretto un nuovo stabilimento per la realizzazione di camion ed omnibus.\nLa morte di Serpollet e la fine dell\u2019azienda.\nLa nuova alleanza non ebbe tempo di svilupparsi appieno: gi\u00e0 da qualche tempo L\u00e9on Serpollet era gravemente malato. La diagnosi fu impietosa: cancro alla gola: l\u201911 febbraio 1907 l\u2019ultimo paladino della propulsione a vapore scomparve prematuramente a soli 48 anni. Dopo tale triste evento, la Serpollet praticamente scomparve del tutto: il fratello Henri non riprese in mano le redini dell\u2019azienda, ma rimase nell\u2019ombra per poi passare anch\u2019egli a miglior vita nel 1915. Con la morte dei due fratelli Serpollet si chiuse definitivamente l\u2019era delle auto a vapore in quanto essi costituivano l\u2019ultimo baluardo a sostegno di tale tecnologia. Rimarranno per\u00f2 celebrati nei decenni a venire in quanto facenti parte del novero di quelle grandi personalit\u00e0 della gloriosa era pionieristica dell\u2019automobile.\nL\u2019attivit\u00e0 sportiva.\nDurante i suoi vent'anni di attivit\u00e0, il marchio Serpollet riusc\u00ec ad ammantarsi anche di una consistente aura di sportivit\u00e0 data dai significativi successi in campo agonistico, in quelle che all'epoca furono le primissime competizioni automobilistiche della storia. Di seguito vengono elencate le principali vittorie e piazzamenti di rilievo ottenuti dalla Serpollet in campo sportivo:"}
{"id": "1331328", "revid": "1652635", "url": "https://it.wikipedia.org/wiki?curid=1331328", "title": "Segretario federale", "text": "Il segretario federale \u00e8, in alcuni partiti politici, chi dirige una \"federazione\", articolazione organizzativa di livello intermedio, che riunisce pi\u00f9 organizzazioni di livello inferiore (sezioni o simili).\nSimilmente a quella di segretario generale, la denominazione ha la sua origine nei partiti comunisti e socialisti ed \u00e8 stata in seguito adottata anche da partiti di diversa ideologia.\nItalia.\nPartito Nazionale Fascista.\nErano dirette da un \"segretario federale\" (comunemente noto come \"federale\") le \"federazioni dei fasci di combattimento\", articolazioni organizzative del Partito Nazionale Fascista (P.N.F.) che inquadravano a livello provinciale i \"fasci di combattimento\", struttura organizzativa di base del partito.\nIl \"federale\", che secondo lo statuto del P.N.F. era al quarto posto tra i gerarchi del partito, era nominato e revocato dal Capo del Governo Primo Ministro Segretario di Stato su proposta del Segretario del P.N.F.; proponeva a quest'ultimo la nomina dei componenti il \"direttorio federale\", che lo affiancava e nel cui ambito designava i \"vice segretari federali\"; nominava i gerarchi subordinati, tra cui i segretari politici ed i componenti i direttorii dei fasci di combattimento; era membro di diritto del Consiglio nazionale del partito e, quindi, della Camera dei Fasci e delle Corporazioni.\nLo statuto del P.N.F. del 1921 pose inizialmente a capo della federazione il \"segretario politico provinciale\", eletto dal direttorio provinciale, a sua volta eletto dal congresso provinciale. Nel 1923 venne sostituito dal \"fiduciario provinciale\", la cui elezione, ad opera del congresso provinciale, doveva essere ratificata a livello centrale. Lo statuto del 1926, infine, introdusse la figura del \"segretario federale\", non pi\u00f9 eletto ma nominato dal centro.\nNella Repubblica.\nIn Italia vari partiti della Prima Repubblica, tra cui PCI, PSI e MSI, erano divisi in federazioni, con ambito territoriale solitamente provinciale, dirette da un segretario federale. L'articolazione in federazioni \u00e8 stata mantenuta da qualche partito della Seconda Repubblica (ad esempio, Sinistra Ecologia Libert\u00e0, La Destra e PRC) mentre nella Lega Nord il titolo di \"segretario federale\" \u00e8 utilizzato con un diverso significato: non \u00e8 attribuito ad un dirigente locale ma al leader del partito e corrisponde, quindi, a quello che altrove \u00e8 il segretario generale."}
{"id": "1331331", "revid": "767487", "url": "https://it.wikipedia.org/wiki?curid=1331331", "title": "Luigi Griffanti", "text": "Carriera.\nCrebbe nella Vercellese e, in seguito, nell'Ambrosiana-Inter. Dopo un paio di stagioni in Serie C nel Vigevano, disputa 33 gare nel campionato di Serie B del 1938-39 ed altre 125 dal 1939-40 al 1945-46 (torneo del centro-sud) in Serie A, sempre con la maglia della , con la quale conquista anche la Coppa Italia 1939-1940.\nDebutta con la maglia della Nazionale a Genova il 5 aprile 1942, nella vittoria per 4-0 contro la Croazia. Il 19 aprile gioca un'altra partita a Milano contro la Spagna, conclusasi con lo stesso risultato in favore degli azzurri.\nDal 1946-47 al 1949-50 disputa due campionati di Serie A, per un totale di 37 partite, ed altrettanti di Serie B, scendendo in campo 56 volte."}
{"id": "1331335", "revid": "1318658", "url": "https://it.wikipedia.org/wiki?curid=1331335", "title": "Fugitive Slave Law", "text": "La legge sugli schiavi fuggitivi del 1850 (in inglese: \"Fugitive Slave Law\", o \"Fugitive Slave Act)\" fu una legge statunitense approvata dal Congresso degli Stati Uniti il 18 settembre 1850, nell'ambito del Compromesso del 1850 tra gli interessi schiavistici degli Stati del sud del Paese e il Partito del Suolo Libero del nord. Questo provvedimento, promulgato durante la presidenza di Millard Fillmore, fu una delle pi\u00f9 controverse tra le leggi adottate nell'ambito del Compromesso, e fece aumentare le paure del nord rispetto a una \"cospirazione del potere schiavista\".\nContesto.\nLa legge sugli schiavi fuggitivi del 1793 era una legge federale che applicava una sezione della Costituzione degli Stati Uniti, la quale prevedeva il ritorno coatto degli schiavi fuggiti ai propri padroni. Puntava a costringere le autorit\u00e0 degli stati abolizionisti a far tornare gli schiavi presso i loro padroni. Nei fatti, la legge era applicata raramente, vista l'opposizione allo schiavismo diffusa negli Stati del nord. Alcuni di questi stati avevano adottato leggi sulla libert\u00e0 personale, che richiedevano un pronunciamento di una giuria in un processo prima che fosse possibile riportare gli schiavi ai padroni, temendo che i fuggitivi fossero rapiti; altri stati vietarono l'uso delle prigioni locali o l'assistenza di ufficiali dello Stato per arrestare, detenere o riconsegnare ai padroni coloro che erano stati schiavi ed erano scappati. In alcuni casi, le giurie rifiutavano di togliere la libert\u00e0 personale a individui accusati in base alla legge federale. Inoltre, in alcune aree erano gli stessi abitanti a combattere attivamente il rapimento e la deportazione delle persone di colore.\nLa Corte Suprema del Missouri sostenne a pi\u00f9 riprese che trasferire schiavi in uno Stato abolizionista rendeva automaticamente liberi gli schiavi. Nella sentenza \"Prigg contro Pennsylvania\" del 1842, la Corte Suprema degli Stati Uniti stabil\u00ec che gli Stati non erano tenuti a collaborare alla caccia o alla cattura degli schiavi fuggitivi, indebolendo fortemente la legge del 1793.\nLa nuova legge.\nIn risposta a questa politica, la legge sugli schiavi fuggitivi del 1850 rese punibili con una multa di 1.000 dollari ogni ufficiale di polizia federale (\"marshal\") che non procedeva all'arresto di un presunto fuggitivo. Gli ufficiali avevano, adesso, il dovere di arrestare chiunque fosse sospettato di essere uno schiavo fuggito, in base anche ad una semplice dichiarazione giurata di propriet\u00e0 da parte del ricorrente. Lo schiavo sospettato non avrebbe potuto chiedere un processo con una giuria o rilasciare una testimonianza in proprio favore. Inoltre, qualsiasi persona avesse aiutato un fuggitivo, fornendogli cibo o alloggio, sarebbe stata punita con una multa di 1.000 dollari e con la prigione fino a sei mesi. Agli agenti che catturavano uno schiavo fuggito sarebbe stato conferita una gratifica aggiuntiva. Agli schiavisti bastava sporgere denuncia, per ottenere la cattura di un fuggitivo. Ci\u00f2 port\u00f2 anche molte persone di colore, non fuggitive, a essere catturate e ridotte in schiavit\u00f9.\nConseguenze.\nLa legge riport\u00f2 la questione dello schiavismo all'interno degli Stati liberi, in quanto i loro abitanti e le loro istituzioni erano resi responsabili dell'applicazione dello schiavismo. Anche gli abolizionisti pi\u00f9 moderati erano messi davanti all'immediata necessit\u00e0 di scegliere se opporsi alla legge o rinunciare ai propri ideali.\nIl reverendo Luther Lee, pastore della Chiesa Metodista Wesleyana, nel 1855 scrisse:\nAltri attivisti, come la leader afroamericana Harriet Tubman, considerarono la legge semplicemente come un'altra complicazione alle loro attivit\u00e0. Il Canada divenne la principale destinazione degli schiavi fuggiti.\nAbrogazione.\nNell'agosto 1861, durante la guerra di secessione, il Congresso vot\u00f2 la legge detta \"Confiscation Act\", che impediva ai proprietari di schiavi di recuperare i loro diritti su schiavi fuggitivi catturati. La legge, sostenuta da Lyman Trumbull, fu approvata con un voto quasi all'unanimit\u00e0 e stabil\u00ec l'emancipazione per via militare come una politica ufficiale dell'Unione, ma si applicava comunque solo agli schiavi che sarebbero stati usati dai proprietari schiavisti ribelli per favorire la Confederazione. Le forze dell'esercito dell'Unione avevano talvolta restituito fuggitivi ai loro presunti proprietari fino al marzo 1862, quando il Congresso vot\u00f2 una legge proibendo alle forze armate di rimandare chiunque in uno stato di schiavit\u00f9. Nonostante queste leggi avessero in pratica posto fine alla restituzione di schiavi fuggitivi, la legge del 1850 fu abrogata solo nel giugno 1864."}
{"id": "1331339", "revid": "1305772", "url": "https://it.wikipedia.org/wiki?curid=1331339", "title": "Ostmark", "text": "\"Ostmark\" \u00e8 una parola tedesca che si pu\u00f2 riferire a:"}
{"id": "1331341", "revid": "110157", "url": "https://it.wikipedia.org/wiki?curid=1331341", "title": "Eneide travestita (Kotljarevskij)", "text": "Eneide travestita (in lingua ucraina, originale \"\u0412\u0438\u0440\u0433\u0438\u043b\u0456\u0435\u0432\u0430 \u042d\u043d\u0435\u0438\u0434\u0430\", moderno \"\u0412\u0435\u0440\u0433\u0456\u043b\u0456\u0454\u0432\u0430 \u0415\u043d\u0435\u0457\u0434\u0430\") \u00e8 una versione burlesca dell\"Eneide\" di Virgilio opera dello scrittore ucraino Ivan Petrovy\u010d Kotljarevs'kyj, pubblicato a Pietroburgo nel 1798.\nNel 1991 venne rilasciata una trasposizione animata dell'opera, \"\u0415\u043d\u0435\u0457\u0434\u0430,\" diretta da Vladimir Dakhno."}
{"id": "1331342", "revid": "262457", "url": "https://it.wikipedia.org/wiki?curid=1331342", "title": "Omicida", "text": ""}
{"id": "1331349", "revid": "212348", "url": "https://it.wikipedia.org/wiki?curid=1331349", "title": "William Henry Phelps Jr.", "text": "Era figlio di William Henry Phelps."}
{"id": "1331350", "revid": "1543377", "url": "https://it.wikipedia.org/wiki?curid=1331350", "title": "Phocoena spinipinnis", "text": "La focena spinipinne (Phocoena spinipinnis) \u00e8 una specie di focena endemica delle coste del Sudamerica. Venne descritta per la prima volta da Hermann Burmeister nel 1865.\nPopolazione e distribuzione.\nNonostante la focena spinipinne sembri essere relativamente comune nel suo areale, per questa specie sono stati compiuti pochi studi di monitoraggio. Il suo areale sembra essere continuo e va dalle acque costiere del Per\u00f9 settentrionale, nel Pacifico, attraverso la Terra del Fuoco, fino al Brasile meridionale, nell'Atlantico. La popolazione totale \u00e8 di qualche decina di migliaia di individui. Nonostante venga solitamente descritta come una specie che risiede molto vicino alla costa, alcuni individui sono stati avvistati a 50 km di distanza da essa ed anche nelle acque dolci del fiume Valivia, nel Cile meridionale.\nDescrizione fisica.\nLa maggior parte delle fotografie di focene spinipinne sono state scattate ad esemplari morti e mostrano questi animali con una colorazione nera. Questo fenomeno ha dato a questa specie il vecchio nome comune inglese di focena nera. Gli individui vivi sono comunque di colore grigio scuro. Diventano neri appena pochi minuti dopo la morte. Le regioni inferiori sono di colore variabile, ma solitamente sono di un grigio pi\u00f9 chiaro. Alla piena maturit\u00e0 le focene sono lunghe circa 150 cm e pesano 50-75 kg. Il peso massimo registrato era quello di una femmina di 105 kg. Hanno un leggero solco in corrispondenza dello sfiatatoio, che \u00e8 situato proprio davanti agli occhi. La forma e la posizione della pinna dorsale sono insolite per un cetaceo - \u00e8 triangolare, piuttosto che ricurva, e invece di essere rivolta verso l'alto \u00e8 rivolta pi\u00f9 che altro all'indietro. \u00c8 situata circa a tre quarti del margine del dorso - pi\u00f9 indietro che in ogni altro delfino o focena. Queste caratteristiche sono sufficienti per distinguere questa focena dal cefalorinco eutropia, che \u00e8 di dimensioni simili e vive nello stesso areale pacifico della focena.\nComportamento.\nLa focena spinipinne \u00e8 difficile da osservare. Sembra essere piuttosto timida, quando \u00e8 in superficie mostra poco del suo corpo e fugge via velocemente quando si avvicinano delle imbarcazioni. Generalmente vengono avvistate da sole o in coppia, ma formano occasionalmente gruppi pi\u00f9 grandi. Una fonte proveniente dal Cile parla di un gruppo di 70 esemplari. Questa focena si nutre di vari pesci pelagici, come acciughe, gadidi e sgombri.\nConservazione.\nCome tutte le focene, anche la spinipinne \u00e8 vulnerabile alle catture accidentali nelle reti da pesca. Queste sono comuni in Uruguay, Per\u00f9 e Cile. Il maggior numero annuale di queste catture, 2000 individui, si ha in Per\u00f9. Vengono anche arpionate deliberatamente per la carne o per usarle come esca per gli squali.\nNelle annate di El Ni\u00f1o piuttosto severe, l'ecosistema della corrente di Humboldt viene distrutto. Le acciughe muoiono o lasciano la zona e sembra che molte focene ed altri mammiferi marini muoiano di conseguenza di fame.\nLa IUCN classifica quest'animale come prossimo alla minaccia nella sua Lista Rossa delle Specie Minacciate. Le previsioni a lungo termine per questa specie sono sconosciute."}
{"id": "1331353", "revid": "339392", "url": "https://it.wikipedia.org/wiki?curid=1331353", "title": "Hermann Burmeister", "text": ""}
{"id": "1331356", "revid": "92719", "url": "https://it.wikipedia.org/wiki?curid=1331356", "title": "Focena di Burmeister", "text": ""}
{"id": "1331357", "revid": "765341", "url": "https://it.wikipedia.org/wiki?curid=1331357", "title": "Henning Berg", "text": "Carriera.\nClub.\nDopo aver giocato con V\u00e5lerenga e Lillestr\u00f8m nel campionato norvegese, nella stagione 1992-93, venne acquistato per 400.000 sterline dal , dove sar\u00e0 cruciale nella stagione 1994-95 vinta proprio dal Blackburn.\nNel 1997 il Manchester United lo acquist\u00f2 per 5 milioni di sterline e con la maglia dei \"Red Devils\" Berg vinse due titoli (1998-99, 1999-2000), una F.A. Cup (1999) e la Champions League nel 1999. Memorabile la sua partita contro l' nei quarti di finale della Champions.\nLe scarse possibilit\u00e0 di avere una maglia da titolare per la stagione 2000-01, costringono Berg a ritornare al con i \"Rovers\" vinse la F.A. Cup nel 2002 da capitano. Nel 2003 si trasfer\u00ec in Scozia dove contribuisce al secondo posto dei Rangers.\nNazionale.\nA livello internazionale vest\u00ec la maglia della dal 1992 al 2004 partecipando ai Mondiali di calcio del 1994 del 1998 e al . Con 100 partite giocate \u00e8 il secondo giocatore con il maggior numero di presenze in Nazionale.\nAllenatore.\nDal 2005 al 2008, ha allenato il Lyn Oslo, formazione di Tippeligaen, la massima serie del calcio norvegese. Nel 2009, \u00e8 diventato tecnico del Lillestr\u00f8m, fino al 27 ottobre 2011, quando \u00e8 stato esonerato.\nIl 19 dicembre 2013, divent\u00f2 allenatore dei polacchi del Legia Varsavia, a cui si leg\u00f2 con un contratto valido per due anni e mezzo."}
{"id": "1331358", "revid": "33689", "url": "https://it.wikipedia.org/wiki?curid=1331358", "title": "Gaio Mesio Tiziano", "text": "Biografia.\nTiziano proveniva da una famiglia che diede molti alti ufficiali all'amministrazione imperiale. Di Tiziano \u00e8 noto solo il consolato per l'anno 245, esercitato assieme all'imperatore Filippo l'Arabo.\nTiziano potrebbe essere identificato con il \"Gaius Maesius Aquillius Fabius Titianus\" citato da un'iscrizione ritrovata a \"Thermae Himeraeae\" (moderna Termini Imerese), in cui viene descritto come \"clarissimus vir\" e \"consul\", che a sua volta potrebbe essere stato figlio di un certo \"Maesius Fabius Titianus\", \"clarissimus puer\" nel 197 o 198. Tiziano potrebbe essere anche il padre dell'omonimo consolare citato nell'iscrizione ."}
{"id": "1331370", "revid": "1318658", "url": "https://it.wikipedia.org/wiki?curid=1331370", "title": "A casa di Ida Rubinstein", "text": "A casa di Ida Rubistein \u00e8 un album di Giuni Russo, pubblicato nel novembre del 1988 su 33 giri e CD dall'etichetta \"L'Ottava\" (distribuzione EMI), di propriet\u00e0 di Franco Battiato.\nL'album raggiunger\u00e0 la posizione #2 della classifica DVD della FIMI, nel 2005, in quanto parte di un cofanetto intitolato \"Giuni Russo Mediterranea Tour\". \nIl disco.\nIl nuovo cambio di rotta, scelto da Giuni Russo quanto a genere musicale e tipo di brani interpretati, rende questo album molto importante nella carriera della cantante, anche se non venne premiato da vendite eccezionali.\nQuando Giuni decise di dedicarsi ad un repertorio d'autore, con brani di alta qualit\u00e0, e non pi\u00f9 \"canzonette estive\", trov\u00f2 serie difficolt\u00e0 a proporsi presso le varie case discografiche; soltanto l'amico Franco Battiato credette in lei, permettendole di pubblicare questo album, attraverso la sua etichetta discografica \"L'Ottava\".\nUn album rimasto nel limbo della discografia italiana nonostante rappresenti il primo esempio in assoluto della cosiddetta \"musica di confine\": un cocktail di musica da camera, blues, jazz e musica lirica.\nLa Russo interpreta in modo originale note arie e romanze di Bellini, Gaetano Donizetti e Giuseppe Verdi, efficacemente rielaborate dal direttore d'orchestra Alessandro Nidi.\nQuesto nuovo repertorio conferma la naturale vocazione dell'interprete a voler guardare avanti, ad essere considerata all'avanguardia.\nEdizioni.\nResosi ben presto irreperibile sul mercato dopo la sua prima uscita nel 1988, l'album \u00e8 stato poi ripubblicato postumo in due diverse edizioni a cura di Maria Antonietta Sisini. "}
{"id": "1331371", "revid": "729019", "url": "https://it.wikipedia.org/wiki?curid=1331371", "title": "Stazione di Citt\u00e0 del Vaticano", "text": "La stazione di Citt\u00e0 del Vaticano (detta anche stazione del Vaticano o stazione Vaticana) \u00e8 la piccola stazione ferroviaria della Citt\u00e0 del Vaticano; si trova al termine della ferrovia Vaticana, nelle vicinanze dell'importante stazione di Roma San Pietro, della ferrovia Tirrenica e punto di diramazione per la Roma-Viterbo.\nStoria.\nI lavori di costruzione incominciarono il 3 aprile 1929 e il suo collaudo avvenne nel marzo 1932. Il 12 settembre 1934 la propriet\u00e0 pass\u00f2 dalle Ferrovie dello Stato italiane al Vaticano, cui venne ufficialmente consegnata il 2 ottobre 1934, alla presenza dei rappresentanti del Ministero dei Lavori pubblici del Regno d'Italia.\nLa stazione \u00e8 stata utilizzata in maniera saltuaria e in occasioni speciali: l'11 aprile 1959 part\u00ec dalla stazione vaticana la salma di Pio X, che venne temporaneamente portata a Venezia per volere di Giovanni XXIII.\nPapa Giovanni XXIII, il 4 ottobre 1962, per il suo pellegrinaggio a Loreto e ad Assisi fu il primo papa a usare la stazione di Citt\u00e0 del Vaticano. Il papa part\u00ec per Loreto e ritorn\u00f2 da Assisi col treno presidenziale italiano messo a sua disposizione.\nL'8 novembre 1979, papa Giovanni Paolo II ha usufruito della stazione e del treno ETR.250 \"Arlecchino\" delle Ferrovie dello Stato nel corso della XXI Giornata del Ferroviere, per l'incontro con i ferrovieri allo scalo di smistamento delle Ferrovie dello Stato al Salario, via Roma San Pietro, Roma Trastevere e Roma Termini.\nA fine anni ottanta il salone \u00e8 diventato l'ufficio Merci e tagliato in due per far posto al primo piano al Museo Filatelico Numismatico.\nGiovanni Paolo II, il 24 gennaio 2002, ha usato nuovamente la stazione, con un treno delle Ferrovie dello Stato, per recarsi ad Assisi, alla basilica di Santa Maria degli Angeli, in occasione della giornata di preghiera comune per la pace nel mondo assieme ai rappresentanti delle altre religioni.\nPapa Benedetto XVI ha utilizzato la stazione il 27 ottobre 2011, partendo per Assisi.\nPer il traffico regolare di passeggeri, prima dell'apertura definitiva nel 2015, \u00e8 stata usata poche volte, ad esempio per un treno di malati organizzato dall'UNITALSI per un gruppo di turisti di Perugia che hanno ottenuto un treno speciale delle Ferrovie dello Stato per poter visitare la Cappella Sistina, per un treno verde, per una vaporiera che portava ragazzi in giro per l'Italia e, il 2 ottobre 2008, per una visita della Societ\u00e0 tedesca di storia ferroviaria.\nL'11 settembre 2015 la stazione venne ufficialmente aperta al servizio viaggiatori con il treno delle Ville Pontificie, effettuato con materiale storico, e dal 12 settembre 2015, la localit\u00e0 \u00e8 collegata ogni sabato alle stazioni di Castel Gandolfo e Albano Laziale, per permettere al pubblico di raggiungere le residenze papali, in particolare la \"Galleria dei ritratti dei Pontefici\" del Palazzo Pontificio. Il servizio \u00e8 stato attivato pensando al Giubileo straordinario della misericordia.\nIl 21 maggio 2016 un treno storico a vapore composto da una Locomotiva FS 625 del 1918 e con sei carrozze del 1928 per raccogliere fondi in occasione del trentennale dell'Onlus CasAmica ha trasportato in 45 minuti 500 pellegrini dalla stazione di Roma Termini a quella del Vaticano; assieme ai pellegrini erano presente l'AD di Trenitalia Barbara Morgante e il Ministro dei Beni e delle Attivit\u00e0 Culturali e del Turismo Dario Franceschini che hanno incontrato il presidente del Pontificio Consiglio della Cultura, il cardinale Gianfranco Ravasi.\nStrutture e impianti.\nLa stazione dispone di un fabbricato viaggiatori e un corpo avanzato coperto dal lato dell'entrata che consente un parziale riparo ai veicoli in sosta. Su un lato sono presenti i locali destinati al servizio di manovra e a quello di sorveglianza.\nIl piazzale dell'impianto \u00e8 lungo e presenta due binari passanti, il primo di corretto tracciato e il secondo su tracciato deviato, e un tronchino, con un'unica banchina che si estende dal territorio vaticano fino a quello italiano che serve solamente il primo binario. La linea si conclude poco oltre la stazione in una galleria lunga oltre .\nArchitettura.\nL'edificio della stazione sorge a poco pi\u00f9 di venti metri dall'ingresso nello Stato Vaticano e fu costruito su progetto dell'ingegnere Giuseppe Momo, architetto di fiducia di papa Pio XI e incaricato della costruzione della stazione nel 1929.\nInaugurata nel 1933, ha una lunghezza di 61 ed una larghezza di ; l'altezza varia dai 16,85\u00a0m della parte centrale per scendere ai 5,95\u00a0m delle due ali. La progettazione ha anche tenuto conto del fatto che avrebbe dovuto ospitare personalit\u00e0 importanti e, di conseguenza, vi si trovano all'interno arredi sontuosi e decori in marmo, mentre l'esterno \u00e8 rivestito quasi interamente di travertino ad eccezione del lato binari dove il travertino non \u00e8 originale.\nSono presenti anche alcune sculture opera di Eduardo Rubino, lo stemma di Pio XI sorretto da due figure rappresentanti il Pensiero e l'Azione e due grandi bassorilievi, il primo che rappresenta la pesca miracolosa di San Pietro ed il secondo il profeta Elia su un carro di fuoco.\nL'edificio della stazione ospita il centro commerciale della Citt\u00e0 del Vaticano."}
{"id": "1331378", "revid": "1543377", "url": "https://it.wikipedia.org/wiki?curid=1331378", "title": "NBA All-Star Weekend 2007", "text": "L'NBA All-Star Weekend 2007, svoltosi a Las Vegas, vide la vittoria finale della Western Conference sulla Eastern Conference per 153 a 132.\nKobe Bryant, dei Los Angeles Lakers, fu nominato MVP della partita. Gerald Green,dei Boston Celtics, si aggiudic\u00f2 l'NBA Slam Dunk Contest. Jason Kapono, dei Miami Heat vinse l'NBA Three-point Shootout.\nL'NBA Rookie Challenge venne vinto dai \"Sophomores\" (giocatori al 2\u00ba anno) sui \"Rookies\" (giocatori al 1\u00ba anno) per 155 a 114. MVP della partita fu David Lee dei New York Knicks.\nL'NBA Skills Challenge venne vinto, per il secondo anno consecutivo, da Dwyane Wade dei Miami Heat; mentre l'NBA Shooting Stars Competition venne vinto dai Detroit Pistons."}
{"id": "1331380", "revid": "86341", "url": "https://it.wikipedia.org/wiki?curid=1331380", "title": "Stadio Gino Cannarsa", "text": "Lo stadio Gino Cannarsa \u00e8 un impianto sportivo ubicato nella zona nord di Termoli (CB), \u00e8 adibito a campo di calcio delle gare interne dell'U.S. Termoli.\nStoria.\nLa struttura fu inaugurata nel 1962 ed inizialmente contava 1000 posti tutti scoperti poi portati a 3000 coperti. La struttura fu necessaria a causa della chiusura del vecchio stadio comunale chiuso nel 1962 e trasformato in parcheggio a seguito delle modifiche urbanistiche della citt\u00e0. Nel 2010 sono stati realizzati dei lavori di ampliamento della capienza: in particolare \u00e8 stata costruita una tribuna coperta (Tribuna Ovest) di fronte alla vecchia Tribuna Centrale che ha una capienza di 300 persone, quindi avendo una capienza totale di 3300 posti tutti al coperto.\nNel 1968, qui corse nelle sue prime competizioni nazionali il futuro campione di atletica Pietro Mennea. A lui \u00e8 stata dedicata, nel 2021, una via vicina allo stadio.\nStruttura.\nIl campo di gioco misura 105 x 67,5 metri ed \u00e8 in manto erboso. Gli spogliatoi, che si trovano in una struttura distaccata dalla tribuna, ospitano anche la sala medica e il magazzino. Dal 2004 \u00e8 presente un grande impianto di illuminazione. La Tribuna Centrale ha una capienza di 2500 posti a sedere tutti al Coperto pi\u00f9 500 Posti a sedere della Curva \"Marco Guida\" e 300 Posti a sedere della tribuna Ovest anche questi tutti al coperto per un totale di 3300 posti a sedere.\nIl 3 dicembre 2008 con la cerimonia di riapertura si sono conclusi i lavori di rifacimento del manto erboso e dell'impianto d'irrigazione. Il campo ora vanta un tappeto erboso di bermuda grass \"Tifway 419\", lo stesso installato allo stadio Olimpico di Roma.\nLo stadio \u00e8 inoltre provvisto di pista di atletica con le varie attrezzature, pista per il salto in lungo, salto in alto, getto del peso e lancio del giavellotto.\nNei locali sottostanti la Tribuna Centrale si trova il \"Termoli Store\" negozio che vende i prodotti ufficiali del .\nEventi.\nNel corso degli anni, numerosi sono stati gli eventi pubblici di discreta importanza ospitati nello stadio, tra questi:"}
{"id": "1331385", "revid": "392652", "url": "https://it.wikipedia.org/wiki?curid=1331385", "title": "Kaiser Wilhelm II", "text": "La Kaiser Wilhelm II \u00e8 stato un transatlantico a vapore tedesco.\nStoria.\nCostruita per la Norddeutscher Lloyd nei cantieri di Stettino (oggi in Polonia, allora porto dell'Impero tedesco) nel 1903. La nave misurava 215,3 metri di lunghezza per 21,95 metri di larghezza e una stazza di 6.353 t, capace di trasportare 1.200 passeggeri pi\u00f9 l'equipaggio. I suoi potenti motori a vapore le consentivano di viaggiare ad una velocit\u00e0 di 16 nodi e fu impiegata sulla linea Bremerhaven-New York.\nIl 3 agosto del 1914 con lo scoppio della prima guerra mondiale si trovava in navigazione nell'Atlantico e due giorni dopo entr\u00f2 nel porto di New York sfuggendo agli incrociatori inglesi. Requisita dalla marina militare americana fu ribattezzata dapprima \"USS Kaiser Wilhelm II\", in seguito \"Agamemnon\", e impiegata nel trasporto truppe verso la Francia sino al termine della guerra nel 1918.\nNegli anni '20 era ancora in servizio nella marina americana e nel 1927 fu ribattezzata \"Monticello\". Fu demolita nel 1940."}
{"id": "1331389", "revid": "33689", "url": "https://it.wikipedia.org/wiki?curid=1331389", "title": "Fulvio Emiliano", "text": "Emiliano era un italico e un patrizio: suo padre era Lucio Fulvio Gavio Numisio Petronio Emiliano, console per l'anno 206. Emiliano fu nominato console per il 244.\nIn passato si riteneva che Emiliano avesse poi esercitato un secondo mandato nel 249, pratica che implicava solitamente la nomina a \"praefectus urbi\" tra i due mandati; considerando la difficolt\u00e0 che due consolati siano stati esercitati in appena sei anni, si ritiene oggi che il console per il 249 sia stato suo fratello Lucio Fulvio Gavio Numisio Emiliano."}
{"id": "1331390", "revid": "767487", "url": "https://it.wikipedia.org/wiki?curid=1331390", "title": "Wild Gift", "text": "Wild Gift \u00e8 il secondo disco del gruppo punk californiano degli X. prodotto da Ray Manzarek.\nParte delle canzoni erano gi\u00e0 state scritte prima dell'uscita del precedente disco. \"We're desperate\" e\" Adult Books\" erano comparse nel primo singolo del gruppo nel giugno del 1978 per l'etichetta Dangerhouse."}
{"id": "1331392", "revid": "729019", "url": "https://it.wikipedia.org/wiki?curid=1331392", "title": "Presidente Wilson (transatlantico)", "text": "La Presidente Wilson \u00e8 stata una nave a vapore, costruita nel 1911 nel Cantiere Navale Triestino a Monfalcone per la Unione Austriaca di Navigazione con il nome di Kaiser Franz Joseph I. Stazzava 12.567 tonn., e misurava 145,53 metri di lunghezza e 18,35 di larghezza.\nPossedeva eliche doppie e sviluppava una velocit\u00e0 di 17 nodi. Poteva trasportare 125 passeggeri in prima classe, 550 in seconda e 1.230 in terza. Fu varata il 9 settembre del 1911 e fece il suo viaggio inaugurale il 25 maggio del 1912 sulla rotta Trieste-Buenos Aires.\nIl 13 giugno del 1914 effettu\u00f2 per la prima volta la linea Trieste-Patrasso-Palermo-Algeri-New York. A causa dello scoppio della grande guerra rimase bloccata nel porto di Trieste dal 1915 al 1918 e poi fu trasferita alla compagnia di navigazione Cosulich dove venne ribattezzata General Diaz e poi Presidente Wilson.\nNel 1930 pass\u00f2 al Lloyd Triestino e fu ribattezzata Gange; nel 1936 fu acquistata dalla Compagnia Adriatica e cambi\u00f2 ancora nome in Marco Polo. Nel 1944 fu affondata dai tedeschi nelle acque della Spezia. Recuperata nel 1949, fu disarmata l'anno dopo."}
{"id": "1331393", "revid": "2187", "url": "https://it.wikipedia.org/wiki?curid=1331393", "title": "Drukpa", "text": "Drukpa, o Drukpa Kagyu (in lingua tibetana \"druk\" = \"Drago del Tuono\", \"pa\" = \"persona\", sottinteso \"scuola\") \u00e8 una delle scuole maggiori all'interno della tradizione Kagyu del Buddhismo tibetano.\nAll'interno del lignaggio Drukpa vi sono altre sotto-scuole, la pi\u00f9 importanti delle quali \u00e8 quella che si \u00e8 sviluppata nel Kham, una regione storica del Tibet orientale. In Bhutan il lignaggio Drukpa \u00e8 la scuola dominante ed \u00e8 la religione di Stato.\nLa scuola fu fondata nel Tibet occidentale da Tsangpa Gyare (1161-1211).\nIn Bhutan la scuola \u00e8 guidata dal Re del Bhutan e dallo Je Khenpo, il capo della comunit\u00e0 monastica.\nMonasteri.\nImportanti monasteri della scuola Drukpa sono:"}
{"id": "1331395", "revid": "74801", "url": "https://it.wikipedia.org/wiki?curid=1331395", "title": "Wappingers Falls", "text": "Wappingers Falls \u00e8 una localit\u00e0 (\"village\") degli Stati Uniti d'America, nella Contea di Dutchess nello Stato di New York. La cittadina \u00e8 conosciuta turisticamente per le cascate del torrente Wappingers. Prende il nome dagli indiani Wappinger che hanno vissuto per secoli nel territorio che comprende l'attuale Contea di Dutchess e lungo il corso del fiume Hudson prima che vi arrivassero i coloni europei. Dista 251 miglia da Washington e 73 da New York.\nAttualmente la popolazione di abitanti ( maschi e femmine), \u00e8 costituita da discendenti di ex emigranti europei nelle seguenti percentuali: 27,3 % da italiani, 20,5 % da irlandesi, 14,9 % da tedeschi, 5,6 % da inglesi e 3,7 % da americani. Il 3,2 % della popolazione \u00e8 disoccupata mentre il 6,1 % \u00e8 laureata o vanta diplomi professionali. \u00c8 amministrata da un soprintendente e da un consiglio eletto dalla cittadinanza. Il suo territorio \u00e8 per met\u00e0 nel comune di Wappinger e per met\u00e0 in quello di Poughkeepsie.\nStoria.\nSecondo le leggende locali, verso la fine del Seicento, Francis Rombout e Giulian Verplanck, mercanti di New York, comprarono con l'inganno il territorio dagli indiani Wappinger.\nRomboult contratt\u00f2 per tutta la terra che poteva vedere poi, come racconta la tradizione, furbescamente si arrampic\u00f2 sulla cima del Monte Beacon. La sua concessione terriera includeva quel territorio che ora appartiene alla citt\u00e0 di Beacon, di Wappingers Falls, Fishkill e East Fishkill e fu riconosciuta ufficialmente con un brevetto rilasciato dal re Carlo II d'Inghilterra nel 1685.\nNel 1840 il piccolo villaggio era diviso in due parti che occupavano l'insenatura del torrente: il lato orientale sorgeva attorno allo stabilimento \u201cFranklindale\u201d con una chiesa episcopale, una scuola, un grande mulino per la macinatura del grano e circa 30-40 case; il lato ovest denominato Ednamville sorgeva nelle immediate vicinanze di una grande fabbrica di cotone, una scuola e 30 case. Nel 1846 con la costruzione del ponte ferroviario sul fiume Hudson arrivarono i primi immigrati irlandesi e italiani.\nTra il 1860-'70 si apr\u00ec un periodo di grande sviluppo economico per il villaggio: fu fondato il primo giornale, la biblioteca pubblica, la scuola di Drake, le segherie di Johnson, e l'istituzione di Sweet Orr e di Company e ben 18 saloons. Nel 1785 assunse il titolo amministrativo di citt\u00e0.\nNel 1885 lo storico cotonificio \u201cFranklindale\u201d che impiegava oltre 130 operai veniva distrutto da un furioso incendio e nello stesso anno la fabbrica di pettini \u201cIndipendent Comb Factory\u201d con l'abolizione dei dazi doganali fu costretta a chiudere in quanto non pi\u00f9 competitiva con l'intraprendente produzione tedesca. Fu meta predileta degli emigranti di Magasa alla fine dell'Ottocento."}
{"id": "1331396", "revid": "93556", "url": "https://it.wikipedia.org/wiki?curid=1331396", "title": "Iranistica", "text": "L'iranistica \u00e8 la disciplina che studia la cultura persiana e iranica nel suo complesso, dall'ambito storico a quello artistico, linguistico-letterario, filosofico-religioso e giuridico-istituzionale.\nDal momento che essa abbraccia un periodo plurimillenario, muovendo dalle culture dell'antica Persia (essenzialmente meda e achemenide), della Persia partica e sasanide, nonch\u00e9 della Persia moderna (islamica), il termine pi\u00f9 adeguato a comprendere tutti questi momenti \u00e8 sembrato essere quello dell'\"iranistica\", dal momento che \"persianistica\" avrebbe avuto un'accezione senz'altro pi\u00f9 limitata."}
{"id": "1331402", "revid": "977364", "url": "https://it.wikipedia.org/wiki?curid=1331402", "title": "Amerique (nave passeggeri)", "text": "L'Amerique \u00e8 stata una nave a vapore, costruita nel 1878 per la \"Soci\u00e9t\u00e9 G\u00e9n\u00e9rale de Transports Maritimes \u00e0 Vapeur S.a.\" di Marsiglia. Affond\u00f2 il 24 marzo del 1904, dopo una collisione con il piroscafo italiano \"Solferino\" al largo delle coste siciliane, nei pressi di Torre Faro. Il relitto, detto il \"Relittino\" dai sommozzatori locali, si trova ad una profondit\u00e0 di circa 22 m."}
{"id": "1331406", "revid": "729019", "url": "https://it.wikipedia.org/wiki?curid=1331406", "title": "La Savoie (transatlantico)", "text": "La Savoie \u00e8 stata una nave a vapore, costruita nei cantieri di Penhoet, di St.Nazaire in Francia nel 1901. Stazza 11.168 tonn., 580x60 piedi di dimensione e 1.055 passeggeri. In servizio sulla linea Le Havre-New York, nel 1914, con lo scoppio della Grande Guerra fu riconvertita dalla marina militare francese in nave ausiliaria.\nDal 1919 al 1927 riprese servizio sulla linea abituale fino al suo disarmo a Dunkerque nel 1927."}
{"id": "1331410", "revid": "115533", "url": "https://it.wikipedia.org/wiki?curid=1331410", "title": "Westernland", "text": "La Westernland \u00e8 stata una nave a vapore, costruita nel 1883 per la Red Star Line.\nAveva una stazza di 5.736 tonnellate ed era lunga 139 metri. Aveva quattro alberi e due fumaioli.\nFu disarmata in Italia nel 1912."}
{"id": "1331412", "revid": "1910023", "url": "https://it.wikipedia.org/wiki?curid=1331412", "title": "Valle San Martino", "text": "La Valle San Martino (\"\u00c0l San Mart\u00ec\" in dialetto bergamasco, \"V\u00e0l San Mart\u00ecn\" in dialetto lecchese) \u00e8 una valle della Lombardia amministrativamente divisa tra le province di Lecco e Bergamo.\nGeografia.\nI comuni che la costituiscono sono 9: 4 appartenenti alla provincia di Bergamo e 5 appartenenti alla provincia di Lecco.\nLa valle si sviluppa da nord sulla sinistra orografica del fiume Adda, che nasce dal ramo orientale del Lago di Como proprio in prossimit\u00e0 di Vercurago, alle porte della citt\u00e0 di Lecco.\nCon andamento da nord-ovest verso sud-est prosegue il suo corso affiancando il fiume, abbandonato nei pressi del confine amministrativo tra le due province. Qui assume le connotazioni proprie di una valle, stretta a sinistra tra le pendici del monte Albenza, che la separa dalla Valle Imagna, ed a destra dai declivi del Monte Canto.\nDopo aver oltrepassato il centro abitato di Pontida, la valle si disperde poi nella grande piana di Almenno, nei pressi di Ambivere e Prezzate (sulla provinciale Bergamo-Lecco).\nStoria.\nI primi segni della presenza umana sono molto antichi, come si evince dai ritrovamenti rinvenuti ad Erve (un teschio appartenuto ad un Homo sapiens) ed a Somasca (piccolo insediamento abitativo risalente all'Et\u00e0 del bronzo).\nIl territorio della valle venne poi interessato in epoca romana dalla presenza di un'importante strada di collegamento che univa la citt\u00e0 di Bergamo con quella di Como. Lungo il tragitto della stessa si verificarono piccoli insediamenti abitativi, senza che questi assumessero carattere rilevante.\nAnche i successivi secoli non portarono episodi degni di nota, se non la presenza nelle zone limitrofe di insediamenti longobardi prima e dei Franchi poi.\nQuesti ultimi instaurarono l'istituzione politica del Sacro Romano Impero, con cui nacque il feudalesimo. Ed \u00e8 in questo periodo che sul territorio cominciarono a svilupparsi insediamenti abitativi di una certa consistenza dei quali si hanno notizie gi\u00e0 prima del X secolo.\nIl toponimo sembra derivare da un luogo di culto dedicato a San Martino, vescovo di Tours, presente nel territorio di Calolzio nel XIII secolo.\nNel periodo medievale sul territorio nacquero numerose fortificazioni tra cui numerosi castelli che, sfruttando le posizioni predominanti, furono oggetto di contesa tra le fazioni guelfe e ghibelline.\nAl termine di questo periodo vi fu un periodo nel quale la zona fu al centro delle mire espansionistiche sia della Repubblica di Venezia che del Ducato di Milano, venendo sovente divisa dalle due entit\u00e0 politiche, con frequenti passaggi di propriet\u00e0.\nA questa difficile situazione si aggiunsero alcune carestie e ondate epidemiche di peste (citate da Alessandro Manzoni ne \"I Promessi Sposi\") che misero in seria difficolt\u00e0 la popolazione, la quale tuttavia seppe sempre rialzarsi e riprendere le proprie attivit\u00e0.\nNel 1797 la totalit\u00e0 della valle divenne parte della Repubblica Cisalpina, restando territorio unito anche nei successivi passaggi del periodo Napoleonico (Repubblica sorella di Francia prima e Regno d'Italia Napoleonico poi) fino al 1815, quando and\u00f2 sotto gli Austriaci che instaurarono il Regno Lombardo-Veneto; l'ultima variazione di nazionalit\u00e0 avvenne nel 1859, quando divenne parte del Regno d'Italia dei Savoia, mutato al termine del secondo conflitto mondiale - anche attraverso la Repubblica Sociale Italiana - nell'odierna Repubblica Italiana, membro dell'Unione europea.\nL'unione amministrativa a livello provinciale della valle dur\u00f2 fino al 1992, quando l'istituzione della neonata provincia di Lecco inglob\u00f2 parte del territorio dalla provincia di Bergamo dividendo in due la valle.\nSociet\u00e0.\nLingue e dialetti.\nOltre alla lingua italiana che rimane quella maggiormente utilizzata, nella Valle San Martino \u00e8 parlato il dialetto bergamasco, una variante appartenente al ramo orientale della lingua lombarda, che si \u00e8 diffuso grazie al legame di lunga data che lega la Valle a Bergamo. Le parlate locali nella zona occidentale della Valle, risentono della vicinanza a Lecco e di conseguenza il vernacolo locale presenta delle affinit\u00e0 con il dialetto lecchese del quale riprende diverse parole.\nReligione.\nAd eccezione della parrocchie di Pontida e Roncallo-Gaggio (che, appartenendo al vicariato di Mapello-Ponte San Pietro, sono di rito romano), le altre venti parrocchie della Valle San Martino fanno parte del vicariato di Calolzio-Caprino, che pur appartenendo alla diocesi di Bergamo segue il rito ambrosiano (rito liturgico caratteristico della diocesi di Milano).\nToponomastica.\nUna caratteristica della toponomastica della zona \u00e8 la presenza di diversi toponimi inizianti per \"Grom-\" (dal latino \"gr\u016bmus\"), indicante un poggio o un'altura: \"Grombosco\", \"Gromlongo\", \"Gromfaleggio\" (\"collina delle felci\")."}
{"id": "1331416", "revid": "406204", "url": "https://it.wikipedia.org/wiki?curid=1331416", "title": "Parco nazionale del Monte Olimpo", "text": "Il parco nazionale del Monte Olimpo \u00e8 un'area protetta istituita nel 1938 e comprende il medesimo monte, che secondo la mitologia greca era la dimora degli d\u00e8i. \u00c8 situato nella parte nord-orientale della Grecia, al confine tra la Tessaglia e la Macedonia e pi\u00f9 precisamente nella prefettura della Pieria.\nIl parco occupa una superficie di circa 120\u00a0km quadrati ed \u00e8 caratterizzato dalla presenza di foreste di pino, faggio e piante sempreverdi; il monte affianca la stretta Valle di Tempe, attraversata dal fiume Peneo che sfocia nel golfo di Salonicco.\nVegetazione.\nLa distribuzione della vegetazione pu\u00f2 essere suddivisa in quattro zone:\nLa prima zona di latifoglie sempreverdi si trova ad un'altitudine compresa tra 300 e 500 metri. La zona \u00e8 dominata da arbusti e alberi bassi come il leccio (Quercus ilex), il corbezzolo greco (Arbutus andrachnae), la quercia spinosa (Quercus coccifera), il corbezzolo (Arbutus unedo), il ginepro rosso (Juniperus oxycedrus), ecc. \nI boschi di faggio-abete e di conifere di montagna si estendono dai 600 ai 1400 metri, dove dominano i boschi di pino nero (Pinus nigra). In gruppi si possono incontrare abete bulgaro (Abies borissi-regis), faggio europeo (Fagus sylvatica), olmo montano (Ulmus glabra), tasso (Taxus baccata), nocciolo (Coryllus avellana), corniolo (Cornus mas) e una variet\u00e0 di piante erbacee.\nAd altitudini comprese tra 1400 e 2500 m, emerge la zona delle conifere resistenti al freddo. La specie di pino predominante \u00e8 il raro pino bosniaco (Pinus heldreichii), che fa la sua prima comparsa a 1100 m, sostituendo gradualmente il pino nero (Pinus nigra) e formando foreste miste fino a 2000 metri. Le aree con pino bosniaco sono generalmente aride con pendii rocciosi. La vegetazione che cresce in questa regione si adatta alle specifiche condizioni locali e comprende molte specie endemiche dei Balcani.\nAl di sopra dei 2500 metri, che \u00e8 anche il limite del bosco pi\u00f9 alto dei Balcani, si trovano i prati e le praterie di alta montagna non boscose. Sul Monte Olimpo, questi prati mostrano una grande diversit\u00e0 e la loro composizione floreale comprende molti fiori selvatici rari, la maggior parte dei quali sono endemici della Grecia e della penisola balcanica.\nFauna.\nSul monte Olimpo sono state registrate pi\u00f9 di 40 specie di mammiferi. Il camoscio balcanico \"(Rupicapra rupicapra balcanica)\" \u00e8 probabilmente il mammifero pi\u00f9 rappresentativo associato al Monte Olimpo, in quanto pu\u00f2 essere facilmente osservato da escursionisti e visitatori durante i mesi estivi nella zona alpina. Altre specie presenti sono il capriolo \"(Capreolus capreolus)\", la faina \"(Martes foina)\", il cinghiale \"(Sus scrofa)\", la volpe \"(Vulpes vulpes)\", lo scoiattolo \"(Sciurus vulgaris)\", il gatto selvatico \"(Felis sylvestris)\" e molte specie di pipistrelli.\nGrandi carnivori come l'orso bruno \"(Ursus arctos)\" e il lupo \"(Canis lupus)\" sono di passaggio in tutta la montagna e le sue colline.\nNumerosi gli uccelli. I rapaci trovano riparo sui ripidi pendii rocciosi delle montagne, tra cui l'aquila \"(Aquila chrysaetos)\", il biancone \"(Circaetus gallicus\"), la poiana \"(Buteo buteo)\", il falco pecchiaiolo \"(Pernis apivorus)\", ecc.\nAltri uccelli tipicamente alpini come il picchio muraiolo \"(Tichodroma muraria)\", il sordone alpino \"(Prunella collaris)\", l'allodola golagialla \"(Eremophila alpestris)\" e il gracchio alpino \"(Pyrrhocorax graculus)\" vivono nei prati alpini, nelle rocce e nei ghiaioni e sono adattati alle difficili condizioni di montagna.\nI fitti boschi ospitano una variet\u00e0 di picchi e specie di cincia. Tra gli abitanti delle foreste figurano anche l'astore \"(Accipiter gentilis)\" e l'aquila minore \"(Hieraaetus pennatus)\" mentre l'area, in generale, \u00e8 un importante passaggio migratorio per i rapaci."}
{"id": "1331417", "revid": "899609", "url": "https://it.wikipedia.org/wiki?curid=1331417", "title": "D\u00e1l gCais", "text": "I D\u00e1l gCais (), anche Dal Cais (\"Dalcassiani\" in lingua italiana), erano un gruppo dinastico di clan correlati del Munster del nord che acquistarono importanza politica in Irlanda nel corso dell'Alto Medioevo. Sostenevano di discendere da Cas mac Conall Echl\u00faath, sebbene in tempi successivi, per ragioni politiche, sostennero di discendere da Cormac Cas, fratello di \u00c9ogan M\u00f3r, e quindi dagli E\u00f3ganachta re del Munster.\nLa moderna storiografia considera tuttavia queste genealogie di scarso valore storico, e fa dei D\u00e1l gCais una setta dei D\u00e9isi Muman, un popolo stanziato nell'area della Contea di Waterford e legato da vincoli di vassallaggio agli E\u00f3ganachta\nAi primordi della storia dell'Irlanda erano un gruppo oscuro, uno dei molti popoli soggetti agli \u00c9oganacht. Nei secoli VII e VIII, quando il regno di U\u00ed Fiachrach Aidhne and\u00f2 in declino, loro mossero a nord e conquistarono Tuadh Mumhan (Thomond). La precedente parte del Connacht entr\u00f2 cos\u00ec a far parte del Munster.\nGenealogia dei D\u00e1l gCais.\n Conall Echl\u00faath\n |\n Cas\n |_____________________\n | |\n Caiss\u00e9ne Blat\n (U\u00ed Chaiss\u00e9ne) (U\u00ed Blait)\n | |_____________________\n C\u00e1irthenn | | \n 6 Br\u00e9nainn B\u00e1n C\u00e1irthenn Finn\n N\u00e1rgalach (Muinter Bruig) |____________\n (S\u00edl N\u00e1rgala\u00edg) (Ua Maol Dh\u00f3mhnaigh) | |\n |_________________ \u00d3engus Eochu Ballderg\n | | (U\u00ed \u00d3engusso) |\n | | | |__________________\n Corer\u00e1n Marc\u00edn R\u00f3nan | | \n (U\u00ed Chellaig) (U\u00ed S\u00edda) | | |\n (U\u00ed Cholm\u00e1in) (U\u00ed Rod\u00e1in) | Conall Conall C\u00e1em\n (U\u00ed Chiun\u00e1in) _________| | |\n (U\u00ed L\u00e1ega) | | | |\n | | F\u00ed\u00e1n \u00c1ed\n D\u00edmma M\u00e1el C\u00e1ith | | \n | (U\u00ed Fallamain) |\n | Aithirne\n R\u00f3ngaile |\n (U\u00ed R\u00f3ngaile) |\n | Cathal ?\n Dubh d\u00e1 Leithe |\n (U\u00ed Chormac\u00e1in) |\n (U\u00ed Loingsig) Tairdelbaig\n (U\u00ed Uainidi) (U\u00ed Thairdelbaig)\n _____________________________________________________________|\n | | | |\n Flann\u00e1n Eochu Ailgel Mathgamain\n Sanctus (U\u00ed Echach) (U\u00ed Aingile) | \n __________|__________________ Eochu Anulaun\n | | | |______________ |\n Conall Animchad Aurthuile | | Corc\n (\u00e1es Cluana) | | | | |\n | 6 3 F\u00f3carta Scandl\u00e1n |\n 4 | | U\u00ed Magair) (U\u00ed Scandl\u00e1n) Lachtna\n | (Meic C\u00e9tfada) (U\u00ed Chuinn) (U\u00ed \u00c1roth\u00e1in) | |\n \u00c9nna (Meic Cormaic) (U\u00ed Aichir) | \n (U\u00ed \u00c9nna) (U\u00ed Thaidc) Lorc\u00e1n\n _______________________________________________________________|\n | |\n Cenn\u00e9tig, R\u00ed Thuath Mumain, morto nel 951 Coscrach\n | _______________________|_______________________\n | | | |\n | Maine Aingid Aitheir\n | | | | \n | Cathal, abbot Killaloe, Coscrach, abbot Killaloe, Ogan\n | morto nel 1013 morto nel 1040 (Ua hOgain) \n |____________________________________________________________\n Brian, R\u00ed \u00c9ire, 1014 Marc\u00e1n, abate di Terryglass, Donncuan\n (Ua Briain) Inis Cealtra &amp; Killaloe; m. nel 1010 |\n |__________________ ______________________|_____________\n | | | | | |\n Tadc, m. 1023 Donnchad, m. 1064 C\u00e9ilchair Londgarg\u00e1n Cenn\u00e9tig Connaig\n | ab. Terryglass | | |\n | m. 1008 | | |\n Toirdhealbhach Ua Briain, High King, Annud Find D\u00fanadach\n m. 1086"}
{"id": "1331418", "revid": "729019", "url": "https://it.wikipedia.org/wiki?curid=1331418", "title": "Sarnia (transatlantico)", "text": "La Sarnia \u00e8 stata una nave a vapore, costruita da Charles Connell &amp; Company nei cantieri navali di Glasgow in Scozia nel 1882.\nStazza 3.726 tonnellate, 360x40 piedi di dimensione, 13 nodi di velocit\u00e0 e . Costruita per la Dominion Line entr\u00f2 in servizio nel 1882 sulla linea Liverpool-Montr\u00e9al.\nFu disarmata in Italia nel 1897."}
{"id": "1331420", "revid": "729019", "url": "https://it.wikipedia.org/wiki?curid=1331420", "title": "Burgundia (transatlantico)", "text": "La Burgundia \u00e8 stata una nave a vapore, costruita da T. Royden &amp; Sons nei cantieri navali di Liverpool nel 1892. Stazza 2.908 tonn., 328x40 piedi di dimensione, 11 nodi di velocit\u00e0 e 1.218 passeggeri (18 in prima classe e 1200 in terza).\nEntr\u00f2 in servizio per la societ\u00e0 marittima francese Fabre Line sulla linea Mediterraneo-New York. Fu disarmata nel 1905."}
{"id": "1331421", "revid": "1005847", "url": "https://it.wikipedia.org/wiki?curid=1331421", "title": "Francesco Dall'Ongaro", "text": "Biografia.\nOrdinato sacerdote, smise l'abito talare e dal 1848-49 prese parte ai moti rivoluzionari di Venezia e Roma, entrando in contatto con Giuseppe Mazzini.\nNel 1849 ripar\u00f2 a Lugano, collabor\u00f2 alla redazione dell\"Archivio triennale\" edito dalla Tipografia Elvetica di Capolago. Entr\u00f2 in contrasto con gli esuli federalisti di Carlo Cattaneo.\nNel 1853 venne espulso dalla Svizzera, perch\u00e9 coinvolto nelle insurrezioni mazziniane, e ripar\u00f2 in Belgio.\nNel 1859 rientr\u00f2 in Italia, stabilendosi a Firenze, dove divenne docente di letteratura drammatica e apr\u00ec la sua casa a rinomati letterati e artisti. \nI suoi lavori, in particolar modo \"Stornelli italiani\", hanno un valore di canto patriottico popolare, rievocando in chiave di affettuosa semplicit\u00e0 la storia del Risorgimento.\nEbbe un affetto paterno per Mario Rapisardi che, riconoscente, gli rese onore nell'XI canto del \"Lucifero\" e gli indirizz\u00f2 il suo concittadino Giovanni Verga, col quale subito intrecci\u00f2 una sincera amicizia.\nEra \"notoriamente Massone\", almeno secondo Giordano Gamberini.\nIl poeta provenzale Fr\u00e9d\u00e9ric Mistral, premio Nobel per la letteratura (1904), gli dedic\u00f2 un'ode \"(Au Pou\u00e8to Italian Dall'Ongaro)\" nell'opera \"Lis Isclo d'Or\" (Le isole d'oro), (1875)."}
{"id": "1331422", "revid": "439868", "url": "https://it.wikipedia.org/wiki?curid=1331422", "title": "Hans Karl August Simon von Euler-Chelpin", "text": "Di origine tedesca, vinse il premio Nobel per la chimica nel 1929 insieme con Arthur Harden per i loro studi sulla fermentazione dello zucchero e sugli enzimi fermentativi.\nOttenuto il dottorato in chimica nel 1895, quattro anni dopo ottenne anche l'abilitazione all'insegnamento e inizi\u00f2 quindi l'attivit\u00e0 di docente privato in chimica fisica. Nel 1902 ottenne la cittadinanza svedese, insegn\u00f2 chimica generale e chimica organica all'Universit\u00e0 di Stoccolma negli anni 1906-1941 e fu direttore dell'Istituto per la ricerca chimico-organica della stessa universit\u00e0 durante gli anni 1938-1948.\nVon Euler-Chelpin era sposato in prime nozze con Astrid Cleve, figlia di Per Theodor Cleve e anche lei chimico, e il loro figlio Ulf Svante von Euler fu vincitore del premio Nobel per la medicina nel 1970 per i suoi studi sulla noradrenalina. Ebbero in totale cinque figli. Nel 1913 spos\u00f2 la baronessa Elisabeth von Ugglas, dalla quale ebbe quattro figli.\nAttivit\u00e0 scientifica.\nIl lavoro che gli valse il Nobel, insieme con Arthur Harden, riguard\u00f2 lo studio della fermentazione alcolica e il ruolo degli enzimi che ne prendono parte. Egli not\u00f2 anche che l'enzima zimasi per poter esplicare la propria azione catalitica necessita della presenza del coenzima co-zimasi. Le indagini di von Euler-Chelpin riuscirono anche, mediante l'applicazione di metodologie e concetti di chimica fisica, a chiarire la conoscenza dei processi che permettono la produzione di energia nei muscoli mediante l'utilizzo dei glucidi.\nL'attivit\u00e0 scientifica di von Euler-Chelpin riguard\u00f2 diversi concetti e composti naturali attinenti alla biochimica, quali per esempio le vitamine, ormoni, enzimi e coenzimi, anticorpi, geni e virus. Tra i collaboratori italiani il biochimico Mario Bracco, in particolare nello studio degli acidi nucleici."}
{"id": "1331425", "revid": "116419644", "url": "https://it.wikipedia.org/wiki?curid=1331425", "title": "Psicodiagnostica", "text": "La psicodiagnostica \u00e8 la disciplina che si occupa della valutazione e della diagnostica psicologica, personologica e psicopatologica, attraverso l'uso di un repertorio integrato di questionari, inventari di personalit\u00e0, batterie e tecniche testistiche (psicometriche e proiettive), colloqui clinici, esami neuropsicologici e valutazioni osservative; il tipo di tecniche e strumenti usati variano di volta in volta, in base al contesto e dallo scopo della valutazione, all'et\u00e0 ed al tipo di eventuali difficolt\u00e0 dei soggetti valutati, ed all'orientamento teorico e formazione specialistica del valutatore.\nAnche se tutti gli psicologi (in particolare, ma non solo, quelli clinici) hanno una formazione tecnica di base e la relativa autorizzazione di Legge (\"L.56/89\") per lo svolgimento dell'attivit\u00e0 psicodiagnostica, la complessit\u00e0 ed articolazione tecnica di alcuni dei suoi sottosettori applicativi e/o di diverse tecniche psicodiagnostiche consiglia, a volte, il conseguimento di un'ulteriore formazione specialistica post-lauream negli specifici ambiti di interesse (ad es., nell'ambito neuropsicologico, psicoterapeutico, giuridico, per l'uso di specifici proiettivi, etc.).\nDescrizione.\nValutazione psicologica e psichiatrica.\nSi deve in primo luogo chiarire la distinzione tra valutazione \"psichiatrica\" e \"psicologica\".\nIn ambito psichiatrico, la valutazione \"classica\" \u00e8 solitamente di tipo nosologico e psicopatologico, ed \u00e8 effettuata attraverso un colloquio clinico ed anamnestico, eventualmente integrato dalla somministrazione di scale di rilevazione della sintomatologia psichiatrica. L'obbiettivo \u00e8 quello di definire una \"diagnosi psichiatrica\", spesso secondo i criteri nosografici delle classificazioni internazionali del DSM-5 o dell'ICD-10.\nLa diagnostica psicologica pu\u00f2 essere invece di tipo pi\u00f9 ampio: oltre che alla rilevazione di sintomatologia psicopatologica, infatti, la psicodiagnosi pu\u00f2 essere riferita anche alla valutazione di aspetti e processi della personalit\u00e0, alla valutazione di atteggiamenti, modalit\u00e0 relazionali, livello e tipologia di competenze cognitive, struttura di personalit\u00e0, ecc. Per questi fini, i due test maggiormente utilizzati in psicodiagnostica psicologica e psichiatrica sono il test di Rorschach, che rileva la struttura della personalit\u00e0 e il test di appercezione tematica che rileva il modo in cui un individuo struttura le relazioni interpersonali. Non solo; quest'ultimo fa luce anche sui bisogni, sugli interessi, le aspirazioni e i valori di un individuo. \nFrequentemente, nei modelli della diagnostica psichiatrica classica si integrano quindi strumenti e tecniche mutuate dalla pratica diagnostica di matrice psicologico-clinica.\nGli aspetti relazionali del processo psicodiagnostico.\nL'uso dei test, e pi\u00f9 in generale dei presidi psicodiagnostici, rappresenta spesso uno dei versanti funzionali principali nella fase d'avvio del lavoro clinico. Ma, oltre ad essere uno dei momenti di avvio degli assetti relazionali che sottendono la costituzione dell'alleanza terapeutica, i presidi psicodiagnostici possono avere un ruolo funzionale ben articolato anche in molte delle fasi successive del lavoro clinico, sia come rivalutazioni in itinere, che come \"follow-up\" nel periodo posteriore alla conclusione della presa in carico.\nLa semplice \u201ccompetenza tecnica\u201d nell'uso di test e reattivi non \u00e8 per\u00f2 sufficiente per garantire un'adeguata attivazione della fase diagnostica del processo clinico; prima ed accanto alla \u201ccompetenza tecnica\u201d \u00e8 necessaria un'attenta \u201ccompetenza relazionale\u201d nel loro uso, ovvero la capacit\u00e0 di costituire relazionalmente una \u201ccornice di significato\u201d adeguata, sia per il terapeuta che per il paziente, in merito all'uso di tali presidi ed all'esecuzione di tali procedure.\nL'assetto psicodiagnostico non deve quindi mai essere condotto in maniera acritica o meccanica, perch\u00e9 la sua semplice esecuzione, con gli spazi di dubbio, perplessit\u00e0, aspettativa o ansia che suscita nel paziente, incide direttamente sullo spazio relazionale che si sta costituendo tra terapeuta e paziente, e la sua cattiva gestione pu\u00f2 causare effetti negativi sulla successiva costituzione dell'alleanza di lavoro.\nLa stessa somministrazione non pu\u00f2 mai essere ritenuta un atto \u201coggettivo\u201d, emotivamente neutrale: la semplice esecuzione di un reattivo o una batteria testistica, e le riflessioni, rappresentazioni e fantasie che questo pu\u00f2 suscitare nel paziente che vi si sottopone, divengono materiali clinici di una certa rilevanza, che possono e devono essere discussi col paziente prima e/o dopo la somministrazione. \nIn altri termini, anche il semplice atto di somministrazione di un test non \u00e8 mai \u201crelazionalmente neutrale\u201d, ed il clinico deve esserne ben consapevole e pronto a discutere, insieme al paziente, i processi psicologici che questa valutazione pu\u00f2 avere implicitamente attivato.\nL'assessment in psicologia clinica.\nPer \"assessment\" s'intende la valutazione globale e differenziale del paziente, nell'unicit\u00e0 e complessit\u00e0 psicologica che lo caratterizza, considerando anche le sue risorse e i suoi limiti.\nLa parola \"assessment\" deriva dal latino \"assidere\", \"sedere come giudice\" e anche da \"assise\", \"sessione di giudici nei municipi\", infatti tradotta dall'inglese significa appunto \"valutare, stimare, giudicare\"; si pu\u00f2 anche rendere come: \"accertare il valore (di qualcosa), fare il bilancio (di qualcosa)\" per enfatizzare l'aspetto processuale (in termini psicologici) e non immediato della valutazione.\nIn psicologia clinica l'accento dato all'assessment \u00e8 pi\u00f9 spostato sul rapporto individuale clinico-paziente, si parla infatti di personality-assessment per indicare principalmente un \u00abprocesso informale di acquisizione di conoscenza, di comprensione e di descrizione delle persone\u00bb ma anche \u00abun tipo particolare di attivit\u00e0 scientifica e professionale, caratterizzata dall'utilizzo delle metodiche di analisi e misurazione della personalit\u00e0\u00bb. In altre parole, nella valutazione individuale, l'assessment costituisce un processo di valutazione, documentazione delle competenze e del potenziale, governato dalla peculiare capacit\u00e0 dello psicologo di comprendere empaticamente lo stato emotivo, il vissuto interiore della persona e di ricostruirne cos\u00ec un profilo a 360\u00b0 che comprenda aspetti profondi, relazionali e sociali.\nLa prassi dell'assessment comporta due fasi:\nRisultano molto utili i test situazionali o di role-playing, che simulano una situazione (direttamente o indirettamente collegata all'ipotesi circa l'eziopatogenesi del disturbo) nella quale viene richiesto al cliente di elaborare una strategia, trovare una soluzione, oppure si misura la sua risposta emotiva per capire meglio il suo vissuto interiore, esistenziale, se sussiste un rapporto a livello profondo con il problema e il suo grado di fissazione.\nSecondo gli psicologi Francesco Rovetto e Paolo Moderato questa prassi standard dovrebbe consentire di:\nTecniche psicodiagnostiche.\nQuestionari.\nI questionari possono essere del tipo pi\u00f9 vario, sia come lunghezza (numero di item), che come struttura (anche se sono solitamente a risposta multipla o su \"Scala Likert\"). Per la loro flessibilit\u00e0 operativa vengono utilizzati per esplorare un gran numero di ambiti: aspetti clinici, relazionali, di atteggiamento, di competenza. Possono essere specificatamente diretti per lo studio di particolari costrutti teorici (ansia, aggressivit\u00e0, etc.).\nLa preparazione e validazione dei questionari richiede sempre un lavoro preparatorio di tipo psicometrico, ed un loro adeguamento in base agli esiti delle somministrazioni pilota (standardizzazioni, tarature, semplificazioni basate su estrazioni di fattori, eventuali traduzioni con \"back-translation\", riformulazione e riorganizzazione degli item, etc.).\nScale psicopatologiche.\nLe \"scale psicopatologiche\" sono solitamente questionari auto o etero-somministrati, con un numero di \"item\" (\"domande\") assai variabile, che rilevano la presenza, la frequenza e l'intensit\u00e0 di sintomatologie di interesse psicopatologico o psichiatrico, sia isolate che sotto forma di sindromi.\nEsempi classici: il \"Mini-Mental Test\", la \"Symptom Checklist-90\" (SCL-90), l\"'MMPI-1/2\".\nSono spesso usati per un primo screening di massa, o per un rapido monitoraggio \"ad ampio spettro\" dell'eventuale sintomatologia presentata da un paziente in un contesto psichiatrico o di consultazione.\nIn altri casi, le scale vengono costruite in maniera specifica per evidenziare un particolare costrutto o sindrome psicopatologica: in questo caso sono utilizzati in maniera \"mirata\" per approfondire frequenza ed intensit\u00e0 dei sintomi nei soggetti che si ritengono manifestare il problema. \nEsempi: \"Beck Depression Inventory\" (BDI), \"Mississippi Scale for Post-Traumatic Stress Disorder\".\nTest psicologici.\nTest di Livello.\nI Test di Livello sono test psicologici a forte base psicometrica, che vengono utilizzati per valutare il livello e la tipologia di capacit\u00e0 cognitive e di \"livello intellettivo\" (da cui il nome) del soggetto. I principali test di livello sono internamente costituiti da vari \"subsets\" di \"item\" (domande), che valutano differenti tipi di capacit\u00e0 cognitive (logiche, linguistiche, numeriche, spaziali, etc.).\nVengono usati soprattutto nella valutazione attitudinale, nell'ambito selettivo ed educativo, ed occasionalmente in ambito clinico, soprattutto nella clinica dei disturbi cognitivi.\nI pi\u00f9 noti sono la \"WAIS\" (\"Wechsler Adult Intelligence Scale\"), le \"Matrici di Raven\" e la \"WISC-R\".\nTest di personalit\u00e0.\nI Test di Personalit\u00e0 sono strumenti clinici utilizzati per valutare costrutti e dimensioni relative alla personalit\u00e0. Ne esistono di tipi e categorie molto differenziati, in base sia al tipo di \"paradigma personologico\" che li ha generati (e sulla cui matrice teorica quindi si basano, pi\u00f9 o meno implicitamente), sia al tipo di costrutti che vengono valutati: costrutti o tratti di personalit\u00e0 specifici (tipicamente \u00e8 il caso delle valutazioni di area cognitiva), o valutazioni globali (pi\u00f9 frequentemente associate a valutazioni di tipo psicodinamico).\nInventari e scale di personalit\u00e0.\nNell'ambito dei test di personalit\u00e0, gli \"Inventari di Personalit\u00e0\" sono solitamente test di valutazione piuttosto ampi, basati su un paradigma personologico di ambito cognitivo o di \"teoria dei tratti\". Sono utilizzati sia per la valutazione personologica nella ricerca, sia nelle valutazioni cliniche. Esempi tipici sono il \"California Personality Inventory\" (CPI) ed il \"Millon Adolescent Personality Inventory\" (MAPI).\nL'MMPI-2, solitamente presentato come \"test di personalit\u00e0\", lo \u00e8 solo in maniera molto marginale, e solo nella prospettiva di una riduttiva \"teoria dei tratti\" (essendo maggiormente un test di screening psicopatologico).\nLe Scale di Personalit\u00e0 sono simili agli Inventari, ma sono solitamente pi\u00f9 ridotte sia come dimensioni che come \"focus di analisi\" (solitamente poche dimensioni, tratti o costrutti di personalit\u00e0). Tra le pi\u00f9 note: il 16PF (\"16 Personality Factors\") di Cattell; l'EPQ (\"Eysenck Personality Questionnaire\"); l'MBTI (\"Myers-Briggs Type Indicator\").\nTest di personalit\u00e0 proiettivi.\nI test proiettivi di personalit\u00e0 sono una tipologia di test di personalit\u00e0 che si basa su meccanismi di tipo \"proiettivo\", attraverso la proposizione di materiale non strutturato o scarsamente strutturato al soggetto, e minori vincoli nella produzione di risposte da parte sua. Nonostante l'apparente \"destrutturazione\" degli stessi, sono solitamente accompagnati da modalit\u00e0 ben definite e standardizzate di codifica ed analisi delle risposte fornite (\"siglatura\"), e da specifici criteri di valutazione, basati su ricerche empiriche.\nSono utilizzati soprattutto in contesto psicodinamico, per valutazioni globali di personalit\u00e0 (o l'approfondimento di specifiche tematiche personologiche, relazionali e/o psicopatologiche).\nTra i pi\u00f9 noti ed utilizzati test proiettivi vi sono il Test di Rorschach, il Thematic Apperception Test (TAT) ed il \"Children Apperception Test\" (CAT).\nTecniche per lo studio dei costrutti personali.\nLe tecniche diagnostiche dei costrutti personali sono tecniche di ambito teorico costruttivista, finalizzate all'elicitazione e studio della struttura del sistema dei costrutti personali del paziente. L'analisi dei sistemi di costrutti personali permette la comprensione del \"sistema di significati\" con cui il soggetto costruisce le proprie rappresentazioni valoriali, conative e relazionali. Le varie tecniche costruttiviste, pur avendo una marcata enfasi semantica e qualitativa, prevedono specifici criteri standardizzati di somministrazione ed interpretazione clinica. Le tre tecniche pi\u00f9 usate in quest'ambito sono: la \"Griglia di Repertorio\" (Repgrid), che, essendo basata su una matrice di correlazione, fornisce un risultato di tipo quantitativo; l\"'Autocaratterizzazione\", una tecnica di tipo narrativo che fornisce un risultato di tipo qualitativo; le \"Piramidi di Landfield\", che forniscono una rappresentazione gerarchica categoriale dei costrutti personali.\nColloquio clinico.\nI colloqui clinici sono lo strumento principale di impostazione, svolgimento e restituzione della valutazione psicodiagnostica. Solitamente, l'intero processo valutativo si articola su 2/4 incontri, detti di \"consultazione psicodiagnostica\"; questi sono spesso (anche se non sempre) strutturati con un primo colloquio di inquadramento e valutazione, 1-2 incontri per la somministrazione di reattivi e testistica, ed 1-2 incontri di ulteriore sintesi dei relativi risultati ed approfondimento clinico. Al termine di questa consultazione, il clinico si \u00e8 fatto un'idea della situazione e propone al paziente una \"restituzione\" e, se necessario, una proposta di trattamento o di invio a strutture diverse.\nI colloqui clinici possono essere impostati secondo diverse modalit\u00e0 di svolgimento, in base al contesto, alle necessit\u00e0 cliniche ed alla formazione teorica del clinico che lo esegue. Spesso, sono orientati in maniera non strutturata (ovvero, lasciando la persona libera di esporre le proprie problematiche, con un minimo intervento da parte del clinico) o semistrutturata (il clinico esplora alcune aree relative alla problematica esposta, alla situazione personale e contestuale del paziente, alla sua domanda di intervento, alla motivazione al trattamento, etc.). In entrambi i casi, il clinico raccoglie ed ordina gli elementi utili a comprendere al meglio il senso della richiesta del paziente, e gli aspetti fondamentali della sua situazione personale, per poi effettuare delle conseguenti proposte di presa di carico o di \"invio\" ad altri professionisti/strutture.\nTest neuropsicologici.\nL'assessment (valutazione) neuropsicologico \u00e8 finalizzato alla diagnosi di eventuali difficolt\u00e0 neurocognitive, derivanti da deficit e lesioni encefaliche (post-traumatiche, post-ictus, legate a tumori, etc.) o da forme di demenza (deterioramenti cognitivi, \"Mild Cognitive Impairment\"/MCI, malattia di Alzheimer, Malattia di Pick, etc.). Solitamente vengono somministrati vari test riuniti in \"batterie\", che esplorano i vari ambiti di elaborazione cognitiva dell'informazione, permettendo cos\u00ec una valutazione approfondita del tipo di eventuali difficolt\u00e0 cognitive (afasie, aprassie, alessie, amnesie, agrafie, agnosie, etc.), criteriando al meglio le strutture neurocognitive che potrebbero essere state coinvolte da deficit funzionali. L'uso pu\u00f2 quindi essere rivolto sia ad applicazioni di neuropsicologia clinica che di neuropsicologia sperimentale.\n\u00c8 spesso accompagnato o anticipato da altre valutazioni neurologiche e di neuroimaging, di tipo clinico e strumentale (visite cliniche, RX cranio, EEG, RMN Encefalo, TC encefalo, SPECT), ed a volte dall'applicazione di test di livello intellettivo (integrali o per subscale), quali la WAIS - \"Wechsler Adult Intelligence Scale\".\nAssessment psicofisiologico.\nL'assessment psicofisiologico \u00e8 una specifica parte dell'esame psicodiagnostico dedicata alla valutazione delle risposte psicofisiologiche del cliente. Comprende sezioni che misurano:\nAmbiti applicativi.\nAmbito psicotecnico/selettivo.\nL'ambito psicotecnico (ovvero di selezione e valutazione delle competenze lavorative) \u00e8 stato uno dei primi ambiti in cui storicamente sono stati sviluppati strumenti di assessment. Anche se viene considerato abitualmente un ambito applicativo proprio della psicologia del lavoro, spesso nei contesti di selezione o di valutazione del potenziale vengono utilizzati specifici strumenti psicodiagnostici cartacei (questionari, scale, test di livello), colloqui motivazionali e, molto spesso, strumenti di valutazione delle capacit\u00e0 gestionali e relazionali basati su forme di role-playing, di simulazione \"in-basket\" o su \"scenari realistici\", e di dinamiche di gruppo (a volte unificate nelle cosiddette procedure di \"Assessment Center\").\nAmbito educativo.\nIn psicologia dello sviluppo, dell'educazione e delle disabilit\u00e0 si ricorre di frequente all'uso di strumenti psicodiagnostici per la valutazione del livello intellettivo, delle capacit\u00e0 cognitive, delle competenze metacognitive e delle eventuali problematiche emotive e cognitive correlate a situazioni di problematicit\u00e0 e/o disabilit\u00e0 fisico/psichica.\nAmbito di ricerca clinica.\nL'ambito della \"ricerca clinica\" \u00e8 uno degli ambiti di maggiore rilevanza teorica. Con essa si intendono sia gli studi di validazione e taratura degli strumenti testistici (ricerca centrata sullo strumento), sia la ricerca clinica di approfondimento su processi psicologici e/o psicopatologici attraverso l'uso di strumenti psicodiagnostici. In entrambi questi casi, solitamente, l'attenzione non \u00e8 sull'approfondimento della situazione clinico-diagnostica individuale, ma sulla raccolta di dati aggregati da campioni sufficientemente ampi e rappresentativi, al fine di derivarne inferenze generalizzabili (ad esempio, nel contesto della ricerca sui fattori di rischio o protettivi di determinate problematiche, sulla loro epidemiologia, etc.)\nAmbito clinico/psicopatologico.\nL'ambito clinico-psicopatologico \u00e8 forse il pi\u00f9 conosciuto ambito applicativo della psicodiagnostica. L'attivit\u00e0 di diagnostica \u00e8 infatti essenziale, in tali contesti, per definire e delineare le problematiche portate all'attenzione del clinico, esplorandone l'articolazione funzionale, e facilitando la considerazione e valutazione degli aspetti strutturali delle eventuali difficolt\u00e0 psicologiche o dei disturbi psicopatologici del paziente. La pratica valutativa di ambito clinico \u00e8, per certi aspetti, la pi\u00f9 ampia e complessa, e prevede la possibilit\u00e0 di integrare numerosi tipi di strumenti e approcci in base alle aree da indagare: dai colloqui clinici fino alle scale di valutazione della sintomatologia psichiatrica.\nA differenza degli ambiti di selezione o di ricerca (caratterizzati da un approccio \"nomotetico\"), il focus della valutazione clinica \u00e8 pi\u00f9 \"idiografico\", ed \u00e8 concentrato sulla specificit\u00e0 del paziente, di cui vengono valutate in profondit\u00e0 le eventuali difficolt\u00e0 psicopatologiche e le caratteristiche di personalit\u00e0, al fine di pianificare al meglio la conseguente presa in carico clinica.\nOltre alla valutazione psicodiagnostica iniziale, si eseguono spesso anche delle rivalutazioni regolari nel tempo, per monitorare gli andamenti di un trattamento psicoterapeutico, le evoluzioni della sintomatologia, ecc.\nAmbito forense.\nLa valutazione psicologica a scopo legale, peritale o assicurativo (perizie civilistiche o penalistiche come Consulente Tecnico d'Ufficio (CTU) o Consulente Tecnico di Parte (CTP), valutazioni del danno esistenziale, valutazione delle capacit\u00e0 cognitive, valutazioni di idoneit\u00e0 per le adozioni e gli affidamenti, valutazioni di idoneit\u00e0 alla guida di autoveicoli, etc.), pur se risponde agli stessi criteri di base delle valutazioni psicodiagnostiche generali, si struttura secondo modalit\u00e0 differenti. In tali casi, infatti, la valutazione \u00e8 indirizzata a uno scopo \"legale\" e non \"clinico\", ed il soggetto valutato non \u00e8 il \"referente finale\" della valutazione stessa (che viene invece solitamente diretta o utilizzata a fronte dell'autorit\u00e0 giudiziaria, o a una commissione di valutazione medico-legale). Questo modifica alcuni degli assetti sia formali che deontologici della procedura psicodiagnostica, ed implica una serie di conseguenze a livello dei processi psicologici coinvolti nell'attivazione delle procedure diagnostiche stesse e della relazione psicologo valutatore / soggetto valutato.\nLa complessit\u00e0 e delicatezza di tali procedure, anche sotto un profilo normativo e professionale (le perizie, ad esempio, devono rispondere a particolari criteri formali e metodologici), implicano spesso, per gli psicologi che se ne interessano, la necessit\u00e0 di svolgere adeguati periodi formativi post-lauream nell'ambito della psicologia giuridica, ed il rispetto di specifiche linee-guida deontologiche e operative."}
{"id": "1331428", "revid": "123268154", "url": "https://it.wikipedia.org/wiki?curid=1331428", "title": "Maria Mancini", "text": "Biografia.\nInfanzia.\nMaria Mancini nacque il 28 agosto 1639 e crebbe a Roma. Suo padre era il Barone Michele Lorenzo Mancini, un aristocratico italiano che era anche negromante e astrologo, discendente da una famiglia originaria di Tivoli. Dopo la sua morte nel 1650, sua madre, Geronima Mazarino, port\u00f2 lei e le sue sorelle da Roma a Parigi nella speranza di usare l'influenza di suo fratello, il cardinale Mazzarino, ed ottenere per loro matrimoni vantaggiosi.\nLe altre sorelle Mancini furono:\nLe Mancini non furono gli unici membri femminili della famiglia che il cardinale Mazzarino port\u00f2 alla corte francese. Le altre furono le cugine di primo grado di Maria, le figlie della sorella maggiore di Mazzarino. La maggiore, Laura Martinozzi, spos\u00f2 Alfonso IV d'Este, duca di Modena e fu la madre di Maria Beatrice d'Este, seconda moglie di Giacomo II d'Inghilterra. La pi\u00f9 giovane, Anna Maria Martinozzi, spos\u00f2 Armando, Principe di Conti.\nMaria Mancini aveva anche tre fratelli: Paul, Philippe, e Alphonse.\nGiovinezza.\nIn Francia, il nome di Anna Maria fu francesizzato in Marie. \"Bruna, vivace e bella,\" Maria cattur\u00f2 il pi\u00f9 grande premio della corte francese: l'amore romantico di Luigi XIV. Secondo la biografia di Antonia Fraser \"Gli amori del Re Sole\", alla madre di Maria, Geronima, fu predetto da un oroscopo che Maria sarebbe stata fonte di preoccupazioni e sul letto di morte chiese che il Cardinale Mazzarino facesse, \"rinchiudere Maria per sempre in convento\".\nMaria non consum\u00f2 il suo rapporto con il Re Sole. Il suo amore per lei fu qualcosa di idealistico, ma era cos\u00ec infatuato che voleva sposarla. Infine, il Cardinale Mazzarino e la madre del giovane re, Anna d'Austria, separarono la coppia, allontanando Maria in esilio e organizzando per Luigi il matrimonio con sua cugina, Maria Teresa di Spagna.\nEsilio e matrimonio.\nNel 1661 Maria fu mandata via per sposare un nobile italiano, Lorenzo Onofrio Colonna, che osserv\u00f2, dopo la loro prima notte di nozze, di essere sorpreso di trovarla ancora vergine. Lo sposo non si aspettava di trovare \"l'innocenza fra gli amori di un sovrano.\" (dal libro di Antonia Fraser \"Gli amori del Re Sole\").\nFuga e morte.\nDopo la nascita del terzo figlio, i rapporti tra Maria e suo marito si deteriorarono. Il 29 maggio 1672, temendo che suo marito volesse ucciderla, Maria lasci\u00f2 Roma accompagnata da sua sorella Ortensia. Nel 1677, al fine di sostenersi, scrisse le sue memorie. Non fece ritorno in Italia fino alla morte del marito nel 1689.\nMor\u00ec a Pisa e fu sepolta nella chiesa del Santo Sepolcro. Ordin\u00f2 che sopra la sua tomba non si scrivesse altro che MARIA MANCINIA COLVMNA PVLVIS ET CINIS (Maria Mancini pilastro di polvere e cenere)\nDiscendenza.\nMaria Mancini e Lorenzo Onofrio Colonna ebbero tre figli:"}
{"id": "1331429", "revid": "767487", "url": "https://it.wikipedia.org/wiki?curid=1331429", "title": "Chisum", "text": "Chisum \u00e8 un film del 1970 diretto da Andrew V. McLaglen. La pellicola \u00e8 ispirata a una storia realmente accaduta e conosciuta come la Guerra della contea di Lincoln. Il protagonista che d\u00e0 il titolo al film \u00e8 anch'esso realmente esistito: si chiamava John Chisum, e la sua biografia si trova nel libro \"Lincoln County Cattle War\" di Andrew J. Fenady.\nTrama.\nNuovo Messico: John Chisum \u00e8 il maggiore allevatore e proprietario terriero dello stato, dato che controlla il corso del fiume Pecos; personaggio nostalgico e tutto d'un pezzo, incarna il cavaliere solitario della frontiera, mai sposatosi e giunto in quelle terre quando esse erano abitate solo da indiani ed avventurieri. Assieme all'amico Henry Tunstall, proprietario ed allevatore di origini inglesi, cerca di opporsi allo strapotere del ricco Lawrence Murphy, che grazie ai suoi capitali sta prendendo il controllo della contea di Lincoln, cacciandone i piccoli proprietari e commercianti e mettendo a libro paga lo sceriffo, per installare un impero economico.\nNonostante le iniziali scaramucce, quali piccole razz\u00ece di bestiame ordinate da Murphy ai danni dei nemici, e l'apertura d'un emporio e d'una banca concorrenti da parte di Chisum e Tunstall, la vita scorre tranquilla nella cittadina di Lincoln; ed uno dei mandriani di Tunstall, William Bonney detto \"Billy the Kid\", da lui accolto per carit\u00e0 cristiana al fine di poterlo redimere, cerca faticosamente di rifarsi una vita onesta, iniziando tra l'altro una platonica relazione con la nipote di Chisum. Intanto, si unisce ai mandriani di quest'ultimo uno straniero appena arrivato, Pat Garrett; cos\u00ec come fa il giovane avvocato di Murphy, McSween, disgustato dai metodi del suo principale, e diventa direttore delle attivit\u00e0 commerciali di Chisum.\nMa la situazione degenera: Tunstall, accusato ingiustamente di abigeato, viene assassinato da due vicesceriffi prezzolati da Murphy mentre si stava recando dal governatore del territorio per illustrargli la situazione. Billy the Kid decide, in seguito a questo fatto, di vendicare il suo defunto padrone, e cos\u00ec assassina sia i due vice che lo sceriffo, per poi darsi alla macchia segu\u00ecto da alcuni dei mandriani pi\u00f9 giovani. Murphy approfitta di questi fatti per prendere il controllo di Lincoln grazie ad una banda di fuorilegge, e all'elezione a nuovo sceriffo di un famigerato cacciatore di taglie. Si arriva dunque alla resa dei conti: gli uomini di Murphy intrappolano Billy nell'emporio di Chisum, e lo cingono d'assedio, uccidendo McSween; venuto a saperlo, Chisum corre con i suoi uomini in citt\u00e0, e con la spettacolare carica di una mandria di vacche, travolge le barricate che dovevano impedirne l'arrivo. Nella battaglia che ne segue, la banda al soldo di Murphy viene dispersa e Murphy stesso ucciso da Chisum dopo un duello a suon di pugni; lo sceriffo-bounty killer si d\u00e0 alla fuga, ma all'inseguimento si getta Billy Bonney, che fa cos\u00ec la sua scelta di tornare per sempre alla vita da ricercato.\nLa cittadina di Lincoln torna definitivamente alla pace, dopo che viene nominato nuovo governatore del Territorio del Nuovo Messico il generale Lew Wallace. Pat Garrett diventa il nuovo sceriffo e sposa la nipote di Chisum; mentre quest'ultimo non pu\u00f2 che tornare a contemplare malinconicamente i tempi che furono.\nProduzione.\nIl film fu girato tra il 6 ottobre e il dicembre 1969.\nLe riprese avvennero presso il 20th Century Ranch a Calabasas (in California) e il Eaves Movie Ranch a Santa Fe (Nuovo Messico); quelle in campo aperto vennero realizzate a Rancho Marley, in Messico, dove girarono anche a Yecona, Huachinera, Bacerac (tutte nello stato di Sonora), Janos, Parral (nei pressi di Chihuahua), Durango, Rio Bavispe e Granados. Altre scene futono realizzate in Arizona presso Sonorita e San Pedro River.\nSebbene realizzato per la 20th Century Fox, la pellicola venne poi venduta alla Warner Bros.\nQuando Chisum e Sally parlano sotto il portico, Chisum apre un orologio da tasca per vedere che ore sono e Sally osserva che l'immagine di un uomo e di una donna nella copertina dell'orologio sono i suoi genitori. L'uomo nella fotografia \u00e8 in realt\u00e0 il produttore del film Andrew J. Fenady, e la donna nella fotografia \u00e8 in realt\u00e0 l'attrice Lee Meriwether, che era apparsa con John Wayne nel film \"I due invincibili\" (1969), sempre diretto da Andrew V. McLaglen.\nNel film, famosa \u00e8 la frase \"Non c'\u00e8 legge oltre Dodge City, cos\u00ec come non c'\u00e8 Dio oltre il rio Pecos\".\nDistribuzione.\nLa prima del film avvenne il 24 giugno 1970 a Dallas, in Texas, dove era originario il vero Chisum; venne quindi distribuito nelle sale cinematografiche statunitensi il 29 luglio successivo.\nIn Italia venne distribuito al cinema nell'ottobre 1970."}
{"id": "1331431", "revid": "7969", "url": "https://it.wikipedia.org/wiki?curid=1331431", "title": "Sara Quin", "text": ""}
{"id": "1331432", "revid": "7969", "url": "https://it.wikipedia.org/wiki?curid=1331432", "title": "Tegan Quin", "text": ""}
{"id": "1331433", "revid": "7969", "url": "https://it.wikipedia.org/wiki?curid=1331433", "title": "Tegan &amp; Sara", "text": ""}
{"id": "1331437", "revid": "104458", "url": "https://it.wikipedia.org/wiki?curid=1331437", "title": "Cottabo", "text": ""}
{"id": "1331438", "revid": "129019", "url": "https://it.wikipedia.org/wiki?curid=1331438", "title": "Don Fanucci", "text": "Don Fabrizio Fanucci (27 Novembre 1869 - 16 Agosto 1920) \u00e8 un personaggio di finzione del romanzo di Mario Puzo \"Il padrino\". Nella trilogia di Francis Ford Coppola appare nel film \"Il padrino - Parte II\", in cui \u00e8 interpretato dall'attore Gastone Moschin.\nIspirazione.\nIl personaggio di Don Fanucci \u00e8 basato sulla figura di Ignazio Lupo, uno dei pi\u00f9 potenti e temuti boss di New York, dalla fine dell'Ottocento fino agli anni venti.\nFanucci presenta inoltre delle somiglianze con Giosu\u00e8 Gallucci, altro criminale newyorkese, visto che entrambi avevano l'abitudine di indossare abiti sgargianti e costosi e di estorcere denaro.\nBiografia del personaggio.\nFabrizio Fanucci \u00e8 un piccolo ma feroce estorsore, affiliato alla Mano Nera, che spreme gli italo-americani chiedendo il pizzo, indipendentemente che siano commercianti o piccoli criminali.\nAgisce nei quartieri di Hell's Kitchen e Little Italy. Un giorno viene aggredito e ferito alla gola da tre giovani banditi, come rappresaglia per i suoi metodi oppressivi, riesce a ucciderne solo uno, e accetta il compenso dagli altri due perch\u00e9 non vengano toccati. Agli occhi di Vito la mancata vendetta totale, unita al fatto che Fanucci \u00e8 sempre senza guardie del corpo (al contrario dei boss siciliani conosciuti da Vito), dimostrano che non \u00e8 un vero uomo d'onore, ma solo un piccolo delinquente isolato, senza contatti con la Mano Nera.\nTra i negozi che lo pagano vi \u00e8 la drogheria del padre di Genco Abbandando.\nFanucci ricatta a fine di estorsione anche i giovani Vito Corleone, che ha assistito al suo ferimento mentre lavorava come droghiere, Peter Clemenza e Salvatore Tessio, impegnati nella ricettazione di vestiti, imponendogli un alto tributo finanziario per le loro piccole attivit\u00e0, ma il giovane Vito, fingendo di assecondarlo, nel giorno della festa della patrona, lo uccide a colpi di pistola, prendendo il suo posto al comando del quartiere e iniziando la sua ascesa ai vertici di Cosa nostra.\nNel doppiaggio originale italiano del film \"Il padrino - Parte II\", il personaggio parla in dialetto napoletano, mentre nella versione originale inglese-italiano e nel ridoppiaggio italiano del 2008 il personaggio parla in siciliano.\nAccoglienza.\nNonostante sia un personaggio minore e compaia solo nel secondo dei tre film diretti da Coppola, Don Fanucci \u00e8 uno dei personaggi pi\u00f9 iconici della saga e la sua figura \u00e8 spesso omaggiata o parodiata. Nell'episodio \"Occhio per occhio, dente per dente\" della quarta stagione de \"I Simpson\", Homer si immagina nei panni di Don Fanucci mentre gira per il mercato e riceve in omaggio una ciambella (anzich\u00e9 un'arancia come nel film). Una citazione simile appare nell'episodio \"Destinazione Roma\" dell'ottava stagione di \"How I Met Your Mother\", dove il personaggio di Marshall Eriksen si immagina vestito da Don Fanucci mentre cammina per le vie di Roma."}
{"id": "1331443", "revid": "125038104", "url": "https://it.wikipedia.org/wiki?curid=1331443", "title": "Kottabos", "text": "Il kottabos o c\u00f2ttabo (; detto anche, in Albanese, \"gota bosh\") significa bicchiere vuoto oppure coppa vuota; era un gioco ampiamente diffuso nel mondo greco antico, uno degli intrattenimenti ludici e meno intellettuali dei simposi.\nLo scopo del gioco consisteva nel colpire un bersaglio, un piatto o un vaso, con il vino rimasto sul fondo della coppa. Generalmente il premio che spettava al vincitore era una mela, dei dolci, una coppa o il bacio della persona amata, cui era dedicato il lancio.\nLa popolarit\u00e0 del gioco, diffuso dal VI al III secolo a.C., \u00e8 testimoniata dalle raffigurazioni su vasi antichi e dalle citazioni negli autori classici, come nel caso della commedia di Amipsia, dal titolo \"\" (\"I giocatori di cottabo\").\nOrigine.\nL'origine del gioco viene fatta tradizionalmente risalire a un'area culturale non greca, anzi precisamente italica: gli inventori del gioco sarebbero stati infatti i Siculi, dai quali si sarebbe diffuso tra i coloni sicelioti per essere da questi rapidamente irradiato all'intera area culturale greca.\nCitazioni si ritrovano in Alceo e Anacreonte. Quest'ultimo ci fornisce la pi\u00f9 antica attestazione letteraria, tanto del gioco che della sua origine geografica. Ma sull'origine sicula si diffondono anche Crizia, che arriva a definirlo come la pi\u00f9 grande invenzione dell'umanit\u00e0, oltre che Callimaco e Dicearco.\nSvolgimento.\nL'intrattenimento consisteva in un gioco di abilit\u00e0 che prevedeva sostanzialmente due varianti.\nK\u00f3ttabos katakt\u00f3s.\nIl gioco, nella sua forma classica e pi\u00f9 complessa, consisteva essenzialmente nello scagliare le ultime gocce di vino (, \"l\u00e0tax\") rimaste nella coppa per colpire il piattello (, \"pl\u00e0stinx\") collocato su un'asta in bronzo (\"rh\u00e0bdos kottabik\u00e8\") alta circa 1,8 metri. A volte i piattelli erano posati in equilibrio precario e il successo consisteva nell'andare a segno con la goccia facendoli cadere gli uni sugli altri con un sonoro clangore.\nL'apparato descrittoci da Antifonte prevedeva che sulla sommit\u00e0 di un'asta verticale di lunghezza variabile venisse apposto in bilico il piattello-bersaglio. A mezz'asta, mantenuto da una ghiera o da un anello scorrevole, stava un disco pi\u00f9 grande (, \"m\u00e1nes\") a cui spettava il compito di ricevere fragorosamente il piattello caduto.\nK\u00f3ttabos en lek\u00e1ne.\nLa variante del , detta (\"di\u2019 oxyb\u00e1ph\u00f4n\") o (\"en lek\u00e1n\u00ea\") prevedeva, quale bersaglio, dei piccoli vasi galleggianti detti (\"oxyb\u00e1pha\") in un vaso pi\u00f9 grande: il successo arrideva a chi riusciva a farne affondare il maggior numero colpendoli con il lancio del residuo libatorio.\nIl gesto.\nLa \"kylix\" veniva appoggiata al polso con una presa imperniata sull'indice. La proiezione del liquido, da posizione quasi sdraiata sul fianco sinistro, era accompagnata da un calibrato gesto di lancio (\"ankil\u00e9\") il cui successo doveva richiedere una notevole destrezza se Sofocle, non a caso, arriva a riferire come tra i Siculi fossero in molti ad andar fieri pi\u00f9 di un successo al \"k\u00f3ttabos\" che di un riuscito lancio di giavellotto.\nValenza erotica.\nOltre a conservare chiare tracce dei significati augurali e sacri attribuiti agli antichi riti del versare per terra il vino, il gioco si connotava anche di una valenza erotica.\nIl gesto ludico infatti, oltre che da eleganti e precisi movimenti, era accompagnato dall'invocazione del nome della persona di cui si desideravano i favori. Callimaco nella sua \"Festa notturna\" scrive che al termine del gioco chi vince \u00abdia un bacio a chi vuole degli ospiti, uomo o donna che sia\u00bb.\nUna parodia della dedica all'amato \u00e8 attribuita a Teramene, il quale, dopo la condanna a morte inflittagli da Crizia, bevendo la cicuta avrebbe lanciato le gocce rimaste, esclamando \"Alla salute del bel Crizia\"."}
{"id": "1331444", "revid": "729019", "url": "https://it.wikipedia.org/wiki?curid=1331444", "title": "Tirapugni", "text": "Un tirapugni, chiamato anche pugno di ferro o noccoliere o noccoliera o rosetta (derivante dalle similarit\u00e0 con la rosetta, un tipo di pane) \u00e8 un'arma contundente.\nStoria.\nLe armi ad anello in metallo e stile nocche risalgono ai tempi antichi e sono state utilizzate in tutto il mondo per molte centinaia di anni. Ne erano a conoscenza i nuragici, come risulta dai numerosi bronzi di guerrieri rinvenuti nell'isola di Sardegna, soldati armati di paramano borchiati. Di seguito strumenti simili in pelle e metallo furono utilizzati da greci e romani, che indossavano particolari noccolieri chiamati cestus (Caestus) per competizioni di tipo religioso-sportive. In Asia i Nikh Sikh usarono una prima variante chiamata Sher Panja nel 18 \u00b0 secolo. Ghisa , ottone, piombo e legno nocche sono stati fatti negli Stati Uniti durante la guerra civile americana (1861-1865). I soldati acquistavano spesso nocche in ghisa o ottone. Se non fossero stati in grado di acquistarli, si sarebbero ritagliati i propri di legno o li avrebbero gettati al campo fondendo proiettili di piombo e usando uno stampo nella terra.\nAlcune articolazioni in ottone hanno anelli arrotondati, che aumentano l'impatto dei colpi da danni moderati a gravi. Altri strumenti (generalmente non considerati \"tirapugni\" o \"tirapugni\" in \"s\u00e9\") possono avere punte, punte acuminate e bordi taglienti. Questi dispositivi sono disponibili in molte varianti e sono chiamati con una variet\u00e0 di nomi, tra cui \"coltelli a snodo\".\nAlla fine del XIX secolo, i tirapugni furono incorporati in vari tipi di pistole come il revolver Apache usato dai criminali in Francia tra la fine del XIX e l'inizio del XX secolo. Durante la prima guerra mondiale l'esercito degli Stati Uniti ha emesso due diversi coltelli nocca, il modello degli Stati Uniti 1917 e degli Stati Uniti modello 1918 Mark I coltelli trincea . All'epoca anche le nocche e i coltelli da Knuckle venivano fabbricati in Inghilterra e acquistati privatamente dai soldati britannici. Dalla seconda guerra mondiale, le nocche e i coltelli da cucina erano abbastanza popolari tra i soldati americani e britannici. I coltelli da trincea modello 1918 furono ristampati ai paracadutisti americani. I Commandos britannici avevano persino il loro coltello da nocca \"Death's Head\", con un manico a forma di teschio in ottone.\nUn notevole coltello a snodo ancora in uso \u00e8 il Cuchillo de Paracaidista , rilasciato ai paracadutisti argentini . I modelli attuali presentano una lama di emergenza nella protezione trasversale\nCaratteristiche.\n\u00c8 composta da 4 anelli saldati assieme ad un pezzo di ferro, acciaio o bronzo, che impugnata sulla mano di un individuo potenzia la violenza del pugno. Si calza sulla mano di preferenza e consente di mantenere una discreta libert\u00e0 di movimento del polso. Il suo uso pu\u00f2 portare abrasioni alla pelle di chi lo indossa. Date le piccole dimensioni \u00e8 un'arma facilmente occultabile. Un colpo dato impugnando il tirapugni amplifica il potere contusivo del pugno chiuso.\nGeneralmente usato nel combattimento corpo a corpo, alcuni modelli sono anche dotati di spuntoni sugli anelli. Esistono perfino dei tirapugni con delle lame di supporto attaccate ai lati (anche smontabili), che diventano pertanto vere e proprie armi bianche, potendo ferire anche molto gravemente una persona, o addirittura ucciderla.\nNel mondo.\nItalia.\nIn Italia il tirapugni non viene considerato \"Arma impropria\" ma \"Arma Bianca Propria\" (art. 585 C.P.), in quanto \u00e8 costruito per il solo scopo di offendere la persona. Pertanto, come precisato nel sito della Polizia di Stato, per l'acquisto e la sua detenzione \u00e8 necessario essere titolari di apposita licenza di polizia (Porto D'armi o Nulla Osta), nonch\u00e9 denunciarlo all'ufficio di Pubblica Sicurezza competente per territorio. Inoltre essendo arma di cui \u00e8 vietato in assoluto il porto (averlo con se al di fuori dell'abitazione, art. 4 L. 110/1975), per l'importazione dello stesso \u00e8 necessaria una apposita licenza del Prefetto.\nRecentemente vi sono state molte variazioni nell'interpretazioni della L. 204/2010 con la quale sono state apportate molte modifiche in materia di armi. In merito si consiglia di consultare la circolare del Ministero Dell'Interno n. 557/PAS/10900(27)9 del 24/06/2011 che chiarisce le modifiche apportate, nonch\u00e9 precisa l'obbligo della denuncia della Armi Bianche Proprie ai sensi dell'art. 38 del T.U.L.P.S.\nIn caso si tratti di arma antica (prodotta prima del 1890) e presenti un difetto ineliminabile della punta e del taglio o comunque sia inidoneo a recare offesa, detenzione e trasporto sono consentiti senza licenza e senza autorizzazione."}
{"id": "1331445", "revid": "6923", "url": "https://it.wikipedia.org/wiki?curid=1331445", "title": "Torre del Leone", "text": "La torre del Leone era una delle antiche torri che si ergevano nelle mura medievali di Pisa.\nStoria e descrizione.\nOggi la torre si presenta alla stessa altezza delle mura, avendo subito la stessa sorte di altre torri cittadine con l'occupazione fiorentina del 1406: all'epoca era usuale abbattere le torri della citt\u00e0 presa in quanto simbolo di potere.\nIl nome deriva da una scultura probabilmente etrusca rappresentante un leone. Tale statua era posta originariamente in una nicchia fuori dalle mura a fianco alla torre stessa.\nLa torre si pu\u00f2 vedere dall'interno di piazza del Duomo, ed \u00e8 attigua alla porta omonima oramai chiusa."}
{"id": "1331450", "revid": "1745361", "url": "https://it.wikipedia.org/wiki?curid=1331450", "title": "Re del Munster", "text": "Il nome di Munster derivava dalla dea gaelica Muman. La provincia del Munster era un tempo divisa in sei regioni: Tuadh Mhuman (a nord), Des Mhuman (a sud), Aur/Ur Mumhan (a est), Iar mumhan (a ovest), Ernaibh Muman e Deisi Muman. Alla fine entrarono a far parte dei regni di Thomond (nord), Desmond (sud) e Ormond (est), che alla fine divennero earldom dei Pari d'Irlanda. I nomi esistono indirettamente oggi, soprattutto nel caso di Thomond. Le tre corone della bandiera del Munster rappresentano probabilmente questi tre regni.\nRe del Munster dal V al X secolo.\nDegli E\u00f3ganachta.\nRe del Munster dal 963 al 1119.\nDei D\u00e1l gCais, o degli E\u00f3ganacht (quando segnati con E)."}
{"id": "1331451", "revid": "37401", "url": "https://it.wikipedia.org/wiki?curid=1331451", "title": "Praenomen", "text": ""}
{"id": "1331454", "revid": "49022", "url": "https://it.wikipedia.org/wiki?curid=1331454", "title": "Conn delle cento battaglie", "text": ""}
{"id": "1331456", "revid": "33689", "url": "https://it.wikipedia.org/wiki?curid=1331456", "title": "Tiberio Pollenio Armenio Peregrino", "text": "Peregrino proveniva da una famiglia dell'alta nobilt\u00e0 italica, che aveva avuto esponenti dell'apparato statale nelle sue file gi\u00e0 dal II secolo, essendo stata in rapporti con la dinastia severiana.\nI suoi legami famigliari sono oggetto di dibattito. Era probabilmente figlio di Lucio Armenio Peregrino, pretore e membro del collegio degli Arvali nel 213; venne adottato da Pollieno Auspice, console suffetto sotto Commodo. Armenio Tiziano, che nel 240 era membro degli Arvali, era probabilmente suo fratello, mentre ebbe certamente una figlia di nome Pollenia Onorata."}
{"id": "1331462", "revid": "287204", "url": "https://it.wikipedia.org/wiki?curid=1331462", "title": "Dulverton", "text": "Dulverton \u00e8 una cittadina nel cuore del Somerset occidentale, in Inghilterra, vicino al confine con Devon. La popolazione cittadina \u00e8 di 1.630 abitanti, in base alle stime del 2002.\nCaratteristiche.\nDulverton ha diverse piccole imprese e l'architettura delle case \u00e8 vittoriana, mentre verso la parte settentrionale sorgono moderne costruzioni e bungalow. \u00c8 una popolare destinazione turistica soprattutto per la gente interessata all'esplorazione dell'Exmoor, ospitando la sede dell'autorit\u00e0 del Parco Nazionale di Exmoor. Nel centro di Dulverton si trova un ampio campo per il tempo libero."}
{"id": "1331463", "revid": "1745361", "url": "https://it.wikipedia.org/wiki?curid=1331463", "title": "Mongfind", "text": "La regina Mongfind fu la moglie del leggendario re supremo d'Irlanda Eochaid Mugmedon e madre dei tre figli maggiori del sovrano: Brion, Ailill e Fiachrae. Era sorella di Crimthann mac Fidaig, re del Munster, che sarebbe stato avvelenato da lei.\nFu la prima moglie di Eochaid, che prese poi una seconda moglie, Cairenn, da cui ebbe Niall dei Nove Ostaggi. Molti racconti mostrano Mongfind come un avversario del suo figliastro.\nSecondo il \"Glossario di Cormac\", era una dea pagana irlandese venerata a Samhain. In seguito la leggenda, come documentato dalla \"Storia sociale dell'antica Irlanda\" di PW Joyce, trasform\u00f2 Mongfind in una banshee.\n Mug Nuadat\n |\n Ailill Aulomm\n |\n E\u00f3gan M\u00f3r\n |\n Fiachu Muillethan\n |\n Ailill Flann Bec\n |____________________________ ???\n | |\n Lugaid D\u00e1ire Cearba\n | |__________________________\n | | |\n | Fidach U\u00ed Fidgenti &amp; U\u00ed Liath\u00e1in\n | |__________________________\n | | |\n | Crimthann mac Fidaig Mongfind = Eochaid Mugmed\u00f3n = Cairenn\n | | |\n Conall Corc Connachta Niall No\u00edgiallach"}
{"id": "1331464", "revid": "47767", "url": "https://it.wikipedia.org/wiki?curid=1331464", "title": "Blaine", "text": ""}
{"id": "1331469", "revid": "1305772", "url": "https://it.wikipedia.org/wiki?curid=1331469", "title": "Studenti biblici", "text": "Studenti biblici si riferisce ai seguaci del Movimento Studenti della Bibbia e un certo numero di comunit\u00e0 religiose correlati:"}
{"id": "1331470", "revid": "1573940", "url": "https://it.wikipedia.org/wiki?curid=1331470", "title": "Chiesa dei Santi Gervasio e Protasio (Parabiago)", "text": "La chiesa dei Santi Gervasio e Protasio \u00e8 la chiesa prepositurale di Parabiago, nonch\u00e9 sede della Pieve di Parabiago fino al 1972, anno in cui le pievi milanesi vennero sciolte.\nLa Pieve di Parabiago esisteva gi\u00e0 nel XIII secolo: da essa dipendevano le comunit\u00e0 di Arluno, Canegrate, Cantalupo (frazione di Cerro Maggiore), Casorezzo, Cerro Maggiore, San Vittore ed Uboldo.\nLa prepositura e la pieve vennero abolite nel 1582 per ordine di San Carlo Borromeo, e la chiesa divenne parrocchia sottoposta alla nuova pieve di Legnano. Nel 1841 il cardinale Carlo Gaetano di Gaisruck le restitu\u00ec il titolo prepositurale e 4 anni dopo istitu\u00ec nuovamente la pieve, comprendente le medesime comunit\u00e0 del medioevo, con l'aggiunta di San Giorgio su Legnano.\nLa Chiesa ospita uno storico organo Carrera del 1841, l'attuale organista ufficiale \u00e8 Pietro Ferrario, direttore del coro Ensemble vocale Calycanthus.\nStoria.\nUn primo edificio sacro \u00e8 ipotizzato fin dall'epoca di sant'Ambrogio (IV secolo), ma la prima sicura attestazione della chiesa risale al XIII secolo. Nel 1570 il cardinale Carlo Borromeo dopo una visita pastorale ne ordin\u00f2 la ricostruzione; tornato nel 1582 e ritrovandola nelle medesime declass\u00f2 la prepositura di Parabiago in curia, includendola sotto la nuova prepositura della chiesa di San Magno in Legnano e abolendo contestualmente anche la pieve, il parroco e i cittadini di Parabiago tentarono quindi un ricorso a Papa Gregorio XIII, che affid\u00f2 la questione al Cardinal Sfondrati di Cremona: in seguito alla sua relazione con la descrizione della chiesa il ricorso fu respinto nel 1585.\nSulla base del progetto gi\u00e0 commissionato nel 1570 da Carlo Borromeo Borromeo all'architetto Pellegrino Tibaldi (\"il Pellegrini\"), venne ricostruita a partire dal 1610 e consacrata dal cardinale Federico Borromeo, che tuttavia non restitu\u00ec a Parabiago il titolo di prepositurale. Nel XVIII secolo si ebbero altri arricchimenti dell'edificio e nel 1780 fu posta la prima pietra della nuova facciata, progettata dall'architetto Giuseppe Piermarini in stile neoclassico e nel 1775 fu inoltre ricostruito il campanile. Parallelamente veniva arricchita da Giocondo Albertolli la decorazione dell'interno (capitelli con foglie d'ulivo e modiglioni delle cornici).\nLa decorazione interna venne ancor arricchita in seguito: nel 1807-1808, per la cappella di San Giovanni Battista, a sinistra dell'ingresso, venne realizzata da Grazioso Rusca, statuario presso la \"Veneranda Fabbrica del Duomo\", la scultura in scagliola con il \"Battesimo di Ges\u00f9 Cristo\". Agli inizi del XX secolo il pittore David Begh\u00e8 affresc\u00f2 gli interni con episodi della vita di Ges\u00f9 (1906) e la cappella del Santo Crocifisso (1912) e nel 1928 vennero realizzate per la facciata delle statue raffiguranti la \"Madonna ed i santi Gervasio e Protasio\". Nel 1943 furono collocati nel transetto due dipinti ad olio del pittore cremonese Vincenzo Campi (XVI secolo), la \"Coronazione di Spine\" e la \"Flagellazione\". L'ebanista Giuseppe Maggiolini, \"fabbriciere\" della parrocchia, si incaric\u00f2 quindi di abbattere alcuni edifici per dare maggiore respiro alla nuova facciata con una nuova piazza semicircolare.\nNel 1841, il cardinale Carlo Gaetano di Gaisruck restitu\u00ec alla chiesa il titolo prepositutrale e nel 1845 ristabil\u00ec la pieve di Parabiago. L'abside venne ampliata su progetto dell'ingegner Franz Rossi di Legnano (1939-1942) e durante tali lavori vennero alla luce le fondazioni dell'antico coro, risalenti all'epoca medioevale."}
{"id": "1331471", "revid": "599013", "url": "https://it.wikipedia.org/wiki?curid=1331471", "title": "Dsc", "text": ""}
{"id": "1331475", "revid": "149485", "url": "https://it.wikipedia.org/wiki?curid=1331475", "title": "Glossario di Cormac", "text": "Il Glossario di Cormac (anche \"Sanas Chormaic\") contiene le etimologie e le spiegazioni di oltre 1400 parole irlandesi. Fu realizzato da Cormac mac Cuilenn\u00e1in (836\u2013908), re e vescovo del Munster. si tratta di un dizionario enciclopedico che contiene semplici spiegazioni (con sinonimi) in irlandese o latino di parole irlandesi. In alcuni casi cerca di dare una spiegazione etimologica delle parole e in altri casi si concentra sull'enciclopedicit\u00e0. \u00c8 considerato il primo dizionario linguistico dell'Europa post-classica."}
{"id": "1331487", "revid": "125059028", "url": "https://it.wikipedia.org/wiki?curid=1331487", "title": "Ortensia Mancini", "text": "Infanzia, famiglia e matrimonio.\nUna delle cinque sorelle note per la loro bellezza, nacque a Roma dal Barone Lorenzo Mancini, un aristocratico italiano. Dopo la sua morte nel 1650, sua madre, Geronima Mazarino, port\u00f2 lei e le sue sorelle da Roma a Parigi nella speranza di usare l'influenza di suo fratello, il cardinale Mazzarino, e ottenere per loro matrimoni vantaggiosi. Le quattro sorelle famose di Ortensia erano:\nAnche le due cugine, le sorelle Martinozzi, si trasferirono in Francia nello stesso momento e per lo stesso obiettivo di accasarsi in modo conveniente. La maggiore, Laura Martinozzi, spos\u00f2 Alfonso IV d'Este, duca di Modena e fu la madre di Maria Beatrice d'Este, seconda moglie di Giacomo II d'Inghilterra. La pi\u00f9 giovane, Anna Maria Martinozzi, spos\u00f2 Armando, Principe di Conti.\nOrtensia aveva anche tre fratelli: Paul, Philippe, e Alphonse.\nProposte matrimoniali.\nCarlo II d'Inghilterra, cugino di primo grado di Luigi XIV, propose ad Ortensia di sposarlo nel 1659, ma la sua offerta fu respinta dal cardinale Mazzarino che riteneva che l'esiliato re avesse poche prospettive. Mazzarino si rese conto del suo errore quando Carlo fu reinsediato come Re d'Inghilterra pochi mesi pi\u00f9 tardi. Allora Mazzarino divenne supplicante e offr\u00ec una dote di 5 milioni di \"livre\", ma Carlo rifiut\u00f2. Mentre un matrimonio non si concretizz\u00f2, le strade dei due si sarebbero incrociate in seguito.\nLa mano di Ortensia fu richiesta da Carlo Emanuele II, Duca di Savoia, un altro cugino di primo grado di Luigi XIV, ma l'accordo fall\u00ec quando il cardinale Mazzarino si rifiut\u00f2 di includere la fortezza-castello di Pinerolo nella dote. Per ragioni analoghe, l'offerta fatta dal Duca di Lorena fu anch'essa rifiutata.\nMatrimonio fallito.\nIl 1\u00ba marzo 1661, la quattordicenne Ortensia fu data in moglie ad uno degli uomini pi\u00f9 ricchi d'Europa, Armand Charles de La Porte duca de La Meilleraye. Dopo il matrimonio il matrimonio con Ortensia, egli fu appellato \"duca Mazzarino\". Alla morte del cardinale Mazzarino poco dopo, ottenne l'accesso alla grande eredit\u00e0 di sua moglie, che includeva il Palazzo Mazzarino a Parigi, sede di numerose opere d'arte.\nIl matrimonio non fu un successo. Ortensia era giovane, brillante, e popolare; Armand-Charles era miseramente ed estremamente geloso, per non parlare del fatto che fosse mentalmente instabile. Il suo strano comportamento includeva di mungere le mucche al posto delle serve (nella sua mente, le mammelle delle mucche avevano forti connotazioni sessuali); rompere alle stesse tutti i denti anteriori, per impedire loro di attirare l'attenzione maschile; grattar via o ridipingere tutti i \"pezzi indecenti\" della sua fantastica collezione d'arte. Proibiva a sua moglie di intrattenersi con altri uomini, faceva ricerche notturne di amanti nascosti, insisteva che lei trascorresse un quarto della sua giornata in preghiera, e la obblig\u00f2 a lasciare Parigi e a trasferirsi con lui in campagna.\nFu a quel punto che Ortensia intraprese una relazione lesbica con la sedicenne Sidonie de Courcelles. Nel tentativo di rimediare all'immoralit\u00e0 della moglie, suo marito mand\u00f2 entrambe le ragazze in convento. Questa tattica fall\u00ec, poich\u00e9 le due tormentarono le suore con degli scherzi: aggiungevano inchiostro all'acqua santa, infradiciavano i letti delle suore, cercavano di fuggire dal camino. \nNonostante le loro difficolt\u00e0 matrimoniali, Ortensia e suo marito ebbero cinque figli:\nFuga dal matrimonio.\nLasciandosi i suoi bambini piccoli alle spalle, Ortensia infine ebbe la possibilit\u00e0 di fuggire dal suo infernale matrimonio la notte del 13 giugno 1668, con l'aiuto di suo fratello, Philippe, duca di Nevers, che procur\u00f2 cavalli e accompagnatori per farla arrivare a Roma, e trovare rifugio presso loro sorella, Maria, sposata ad un principe Colonna.\nProtezioni sovrane.\nIl re Luigi XIV si proclam\u00f2 suo protettore e le assegn\u00f2 una pensione di 29.000 lire: Ortensia si stabil\u00ec a Chamb\u00e9ry in Savoia e fece della propria casa un punto d'incontro per scrittori, filosofi e artisti. Dopo la morte del duca Carlo Emanuele II di Savoia, che si era anch'egli dichiarato suo protettore, fu bandita dalla duchessa vedova, segno che le relazioni tra il Savoia ed Ortensia non erano state solo di tipo culturale.\nCarlo II.\nDopo la morte del Savoia, Ortensia si trov\u00f2 priva di reddito, anche perch\u00e9 il marito le aveva congelato tutti i beni, compresa la pensione di Luigi XIV. L'ambasciatore inglese in Francia, Ralph Montagu, informato della situazione disperata della donna, si offr\u00ec di aiutarla in modo da migliorare la propria posizione agli occhi di Carlo II: Ortensia sarebbe dovuta diventare l'amante del re, sostituendo Louise de K\u00e9rouaille. Disponibilissima, nel 1675 si rec\u00f2 a Londra con il pretesto di fare una visita a Maria Beatrice d'Este, figlia di sua cugina Laura e cognata di Carlo II: viaggi\u00f2 vestita da uomo, e la sua passione per questi travestimenti \u00e8 considerata un'espressione palese della sua bisessualit\u00e0.\nCirca alla met\u00e0 del 1676 Ortensia aveva raggiunto il suo scopo (e di Montagu): aveva preso il posto della de Kerouaille come amante di Carlo II, che provvide a dotarla di una pensione di 50.000 sterline, che misero la parola fine ai suoi molteplici problemi finanziari.\nMontagu scrisse:\nOrtensia avrebbe potuto aver trovato una soddisfacente condizione di vita, se non fosse stato per la sua eccessiva promiscuit\u00e0. In primo luogo aveva quasi sicuramente una relazione lesbica con Anne Lennard, figlia di lord Castlemaine (o meno probabilmente dello stesso Carlo II) e di Barbara Palmer. Ci\u00f2 culmin\u00f2 in uno scandalo di pubblico dominio quando le due donne furono trovate dal marito di Anne, il conte di Sussex, in camicia da donne a St James Park: dopo ci\u00f2 egli le ordin\u00f2 di lasciare il paese, ma la donna rifiut\u00f2 di fare alcunch\u00e9, ma rimase nel letto a baciare ripetutamente una miniatura di Ortensia.\nSecondariamente, inizi\u00f2 una relazione anche con il principe di Monaco: Carlo II per tutta reazione le cancell\u00f2 la pensione, bench\u00e9 solo per un paio di giorni. In ogni caso questo segn\u00f2 la fine della posizione di Ortensia come favorita del re, e Louise de Kerouaille ridivenne \"maitresse en titre\".\nOrtensia comunque mantenne buone relazioni con il sovrano fino alla sua morte: la domenica prima che ci\u00f2 avvenisse, il diarista John Evelyn scrisse:\nGli ultimi anni.\nDopo la morte di Carlo II, Ortensia pot\u00e9 comunque contare sul sostegno del nuovo sovrano Giacomo II d'Inghilterra, anche per i rapporti di amicizia e parentela con la nuova regina, Maria di Modena. Rimase sull'isola anche dopo la fuga di Giacomo II e la presa del potere da parte di Guglielmo III e Maria II, anche se con una pensione di appena 7.000 sterline. Continu\u00f2 a tenere un salotto intellettuale dove il suo amico Charles de St. Evremond, conduceva i migliori spiriti di Londra.\nEvelyn scrisse all'indomani della sua morte nel 1699:\nDopo Margherita di Valois, Ortensia e sua sorella furono le prime donne in Francia a dare alle stampe le proprie memorie: entrambe erano motivate anche dall'aiuto che queste avrebbe portato nella causa di separazione in corso dai loro mariti. Ortensia potrebbe essersi suicidata, aggiungendo un tocco drammatico alla sua fine, che sarebbe continuato anche in seguito: il marito infatti si appropri\u00f2 del suo corpo e portandoselo dietro viaggi\u00f2 per la Francia, fino a quando finalmente non fu sepolto nella tomba fatta costruire dallo zio cardinale Mazzarino.\nDiscendenti.\nIl figlio di Ortensia, Paul Jules de La Porte, Duca Mazarin e di La Meilleraye, ebbe due figli sopravvissuti. Sua figlia, Armande F\u00e9lice de La Porte (1691\u20131729), spos\u00f2 Louis de Mailly, marquis de Nesle et de Mailly, Principe d'Orange nel 1709. Da questo matrimonio, nacquero cinque figlie femmine, quattro delle quali diventarono amanti di Re Luigi XV di Francia:\nL'unica delle sorelle \"de Nesle\" a non diventare una delle amanti di Luigi XV fu la marquise de Flavacourt. Louise Julie fu la prima delle sorelle ad attrarre il re seguita da Pauline F\u00e9licit\u00e9, ma fu Marie Anne, la pi\u00f9 giovane e la pi\u00f9 carina, che ebbe pi\u00f9 successo nel manipolarlo e a diventare politicamente potente.\nArmande F\u00e9lice ebbe anche una figlia illegittima, Henriette de Bourbon (1725\u20131780), \"Mademoiselle de Verneuil\", dalla sua relazione con il \"duc de Bourbon\", Primo Ministro di Luigi XV dal 1723 al 1726.\nIl figlio di Paul Jules, Guy Jules Paul de La Porte, duc Mazarin et de La Meilleraye (1701\u20131738), spos\u00f2 Louise Fran\u00e7oise de Rohan nel 1716, figlia di Hercule M\u00e9riadec de Rohan, duc de Rohan-Rohan. La loro bisnipote, Louise F\u00e9licit\u00e9 Victoire d'Aumont, duchesse Mazarin et de La Meilleraye (1759\u20131826), spos\u00f2 Onorato IV, Principe di Monaco nel 1777. da questo matrimonio, tutti i Principe di Monaco, incluso Alberto II di Monaco, sono suoi discendenti."}
{"id": "1331488", "revid": "196390", "url": "https://it.wikipedia.org/wiki?curid=1331488", "title": "Movimento Comunista d'Italia", "text": ""}
{"id": "1331489", "revid": "118031", "url": "https://it.wikipedia.org/wiki?curid=1331489", "title": "Chiamber\u00ec", "text": ""}
{"id": "1331490", "revid": "39884", "url": "https://it.wikipedia.org/wiki?curid=1331490", "title": "Cormac mac Cuilenn\u00e1in", "text": "Biografia.\nCormac Mac Cuilenn\u00e1in fu uno studioso, vescovo di Cashel e re del Munster. \u00c8 l'autore del \"Glossario di Cormac\" e del \"Psalter di Cashel\" (Salterio di Cashel) che \u00e8 andato perduto.\nRegn\u00f2 sul Munster da Cashel, nella contea di Tipperary, per sette anni, che vengono considerati come un tempo di pace e prosperit\u00e0. Tuttavia egli prese ostaggi dal Connacht e dal Mide.\nAvrebbe sposato Gormlaith, figlia di Flann Sinna, da cui per\u00f2 divorzi\u00f2 per darsi alla vita ecclesiastica.\nDopo la sua morte fu considerato un santo. Fu molto apprezzato dagli studiosi irlandesi, specialmente da quelli del XVII secolo."}
{"id": "1331494", "revid": "736476", "url": "https://it.wikipedia.org/wiki?curid=1331494", "title": "Distretto di Salisbury", "text": "Salisbury fu un distretto locale del Wiltshire, Inghilterra, Regno Unito, con sede nella citt\u00e0 omonima.\nIl distretto fu creato con il Local Government Act 1972, il 1\u00ba aprile 1974 dalla fusione dei municipal borough di New Sarum (Salisbury) e Wilton col Distretto rurale di Amesbury, il Distretto rurale di Mere, il Distretto rurale di Tisbury e il Distretto rurale di Salisbury and Wilton.\nIl 30 giugno 2009 \u00e8 stato soppresso, come quelli di tutta la contea, creando un'Autorit\u00e0 unitaria del Wiltshire."}
{"id": "1331505", "revid": "89305089", "url": "https://it.wikipedia.org/wiki?curid=1331505", "title": "Gens Lollia", "text": "Lollius, nome di antica famiglia patrizia dell'antica Roma; si ha notizia dei Lollii gi\u00e0 dal 50 a.C., in quanto \"gens Lollia\", aristocrazia cittadina.\nDal nome Lollius derivano i cognomi Lolli, Lollia, Lollis, Lollio, Loglio, de Lollis \nNella storia di Roma ci imbattiamo in \"Marcus Lollius\" (Marco Lollio), console nel 21 a.C., considerato capostipite dei Lollius e citato nelle genealogie araldiche delle famiglie Lolli di Lusignano e de Lollis d'Abruzzo. Fu leale collaboratore di Augusto Imperatore, a cui dovette molto, sopraintendendo alla trasformazione del Regno di Galatia, provincia romana nel 24 a.C.\nCombatt\u00e9 in Tracia nel 19-18 a.C., ma nel 17 a.C. sub\u00ec una disastrosa sconfitta paragonabile a quella di Publio Quintilio Varo. Nel 1 a.C. accompagn\u00f2 in Oriente Gaio Cesare, erede di Augusto, nella spedizione in Armenia e ne fu consigliere.\nLe grandi ricchezze di Marco Lollio passarono alla nipote Lollia Paolina, che divenne imperatrice nel 38 d.C. Seppur gi\u00e0 posata a Publio Memmio Regolo, fu costretta a divorziare per soddisfare il capriccio dell'Imperatore Caligola, che la voleva in sposa a causa della sua notevole bellezza.\nAltra figura significativa dei Lollii fu Quinto Lollio Urbico, nato in Africa, console nel 138 d.C., il quale combatt\u00e9 nella seconda guerra giudaica e fu governatore della Britannia nel 139-142 d.C., dove ottenne un'importante vittoria sui barbari invasori provenienti dalla Scozia. Costru\u00ec un muro di torba, il famoso Vallo Antonino, tra il Firth ed il Clyde, e successivamente ricopr\u00ec la carica di prefetto urbano.\nBibliografia.\n\"Dizionario dei personaggi dell'antica Roma\", Newton Compton editori."}
{"id": "1331513", "revid": "106908", "url": "https://it.wikipedia.org/wiki?curid=1331513", "title": "West Wiltshire", "text": "Il West Wiltshire fu un distretto locale del Wiltshire, Inghilterra, Regno Unito, con sede a Trowbridge.\nIl distretto fu creato con il Local Government Act 1972, il 1\u00ba aprile 1974 dalla fusione dei distretti urbani di Bradford-on-Avon, Melksham, Trowbridge, Warminster e Westbury col Distretto rurale di Bradford and Melksham e il Distretto rurale di Warminster and Westbury.\nIl 25 luglio 2007 \u00e8 stata annunciata la soppressione del distretto, come quelli di tutta la contea, creando un'Autorit\u00e0 unitaria del Wiltshire."}
{"id": "1331517", "revid": "174852", "url": "https://it.wikipedia.org/wiki?curid=1331517", "title": "Orecchie", "text": ""}
{"id": "1331518", "revid": "767487", "url": "https://it.wikipedia.org/wiki?curid=1331518", "title": "Gideon van Zyl", "text": "Biografia.\nNato a Citt\u00e0 del Capo, figlio di un illustre procuratore, divenne membro dello studio di famiglia una volta conseguita l'abilitazione alla professione nel 1898. Durante la Seconda Guerra Boera (1899-1902) fu consigliere legale del War Office Britannico.\nDurante la Prima guerra mondiale (1914-1918) ebbe il ruolo di Direttore Aggiunto dell'Ufficio di Reclutamento, svolgendo il suo servizio presso il reggimento con il compito di guarnigione \"Penisola del Capo\".\nVan Zyl entr\u00f2 in politica nel 1915 diventando membro del Partito Unionista. Durante la sua carriera politica fu membro del Consiglio Provinciale del Capo (l'Assemblea legislativa della provincia) fino al 1918 e da allora fino al 1942 fu membro del Parlamento divenendo vicepresidente della Camera dal 1934 al 1942 (il Presidente in questo periodo fu il Dott. Ernest George Jansen, anche lui, pi\u00f9 tardi Governatore generale, successore proprio di van Zyl).\nDal 1942 al 1945 egli fu Amministratore della Provincia del Capo. In seguito fu nominato Governatore generale, carica che tenne dal 1\u00ba gennaio 1946 al 1\u00ba gennaio 1951. Nel 1945 fu nominato membro del Consiglio privato del sovrano. Nel 1947 ospit\u00f2 il Re Giorgio VI e la famiglia reale britannica nella loro visita il Sudafrica.\nMor\u00ec nel 1956.\nVita privata.\nVan Zyl spos\u00f2 Marie Fraser nel 1900. "}
{"id": "1331519", "revid": "767487", "url": "https://it.wikipedia.org/wiki?curid=1331519", "title": "Marq Torien", "text": "Ha partecipato anche ad altri gruppi come Ratt, Kagny &amp; the Dirty Rats, King Kobra, Sexual Chocolate, Ten-Cent Billionaires.\nBiografia.\nIn origine Marq esord\u00ec come chitarrista nei Ratt, tra il giugno e l'ottobre del 1982. Con la band non registr\u00f2 alcuna incisione, e suon\u00f2 solo per un breve periodo a sostituzione di Jake E.Lee, che all'epoca fond\u00f2, con altri ex membri dei Ratt, i Rough Cutt. Dopo l'esperienza nei Ratt, Torien partecip\u00f2 ad un'audizione per entrare nella band di Ozzy Osbourne dopo la morte di Randy Rhoads, ma fall\u00ec. In seguito incise un album con una band di New York, i Kagny &amp; the Dirty Rats pubblicando il disco \"Thunder (in my Heart)\" nel 1983.\nNel 1986 entr\u00f2 per un breve periodo nei King Kobra di Carmine Appice nel ruolo di cantante a sostituzione di Mark Free. Torien, assieme a Mick Sweda e Loni Black (altri due membri dei King Kobra), decisero poi di abbandonare i King Kobra nello stesso 1986, e formare pochi mesi dopo i BulletBoys. Prima di lasciare il gruppo, Torien, Sweda e Black incisero con la formazione alcune demo (di cui il brano \"\"Kissin' Kitty\" venne ripreso dai BulletBoys e inserito nel debutto). Nel 1986 nacquero i BulletBoys, che vennero completati dal giovane batterista Jimmy D'Anda. La band pubblic\u00f2 alcuni album col quale riuscirono a costruirsi la fama attorno a Los Angeles, fino al declino del pop metal nei primi anni '90. Dopo ci\u00f2, la formazione originale dei BulletBoys si sciolse, ma Torien volle continuare il progetto e reclut\u00f2 altri membri negli anni successivi. I nuovi BulletBoys non ottennero mai un rilevante successo, e pubblicarono un album sulla scia dell'alternative rock, genere in voga in quegli anni.\nNel 1997 Marq venne contattato da alcuni membri dei Love/Hate per completare un loro album che non riuscirono a terminare a causa dell'abbandono di alcuni componenti, tra cui il cantante Jizzy Pearl. Torien partecip\u00f2 al loro album \"Livin' Off Layla\" in qualit\u00e0 di cantante.\nNel 1998 Torien annunci\u00f2 una nuova formazione dei BulletBoys di cui fece parte per un breve periodo anche l'ex batterista dei Guns N'Roses Steven Adler. Dopo diversi cambi di formazione negli anni, Torien e compagni pubblicarono nel 2003 il quinto album, a cui partecip\u00f2 come ospite d'eccezione, l'ex cantante dei Skid Row Sebastian Bach. Torien, negli anni, porta ancora avanti il progetto BulletBoys, rimanendo l'unico membro originale.\nOltre ad aver intrapreso un progetto chiamato Ten-Cent Billionaires, Torien partecip\u00f2 come ospite in diversi album, come nel brano \"87 Days\"\" (scritto da lui stesso) contenuto nel disco degli Enuff Z'Nuff \"Welcome to Blue Island\" (2003). Egli compare anche nella raccolta dei King Kobra \"The Lost Years\" (1999), contenente vecchie tracce demo."}
{"id": "1331521", "revid": "736476", "url": "https://it.wikipedia.org/wiki?curid=1331521", "title": "Distretto di Kennet", "text": "Kennet fu un distretto locale del Wiltshire, Inghilterra, Regno Unito, con sede a Devizes.\nIl distretto fu creato con il Local Government Act 1972, il 1\u00ba aprile 1974 dalla fusione dei municipal borough di Devizes e Marlborough col Distretto rurale di Devizes, il Distretto rurale di Marlborough and Ramsbury e il Distretto rurale di Pewsey.\nIl 25 luglio 2007 \u00e8 stata annunciata la soppressione del distretto, come quelli di tutta la contea, creando un'Autorit\u00e0 unitaria del Wiltshire."}
{"id": "1331527", "revid": "287204", "url": "https://it.wikipedia.org/wiki?curid=1331527", "title": "Stamperia", "text": "Una stamperia \u00e8 l'officina in cui vengono eseguite stampe tipicamente su carta sia di carattere artistico che commerciale.\nLe stamperie meramente commerciali sono identificate col termine di Tipografie. Quelle invece, molto pi\u00f9 rare, destinate ad un indirizzo esclusivamente artistico, si identificano con il termine di stamperie d'arte.\nLe tecniche di stampa adottate sono le pi\u00f9 varie: tipografia, litografia, serigrafia, stampa offset e via di seguito.\nSi parla invece di \"stamperia d'arte\" o \"stamperia artistica\" quando vengono realizzate esclusivamente riproduzioni artistiche con tecniche come l'incisione, la litografia, la serigrafia o la xilografia.\nDifatti uno stampatore d'arte non \u00e8 solamente un tecnico ma un vero e proprio artista che lavora di fianco all'autore al fine di riproporre il risultato finale di una sua opera unica in multiplo."}
{"id": "1331529", "revid": "45927", "url": "https://it.wikipedia.org/wiki?curid=1331529", "title": "Gideon Brand van Zyl", "text": ""}
{"id": "1331533", "revid": "1543377", "url": "https://it.wikipedia.org/wiki?curid=1331533", "title": "BioLogos", "text": "BioLogos \u00e8 una fondazione \"non profit\", di una comunit\u00e0 di cristiani evangelici, creata nel 2007, che ha come intento la ricerca della riconciliazione tra la scienza e la fede cristiana.\nIl termine BioLogos \u00e8 composto dall'unione di due parole greche: bios, \u00abvita\u00bb, e logos, \u00abparola, ragione\u00bb ed \u00e8 stato coniato dallo scienziato genetista statunitense Francis Collins (gi\u00e0 direttore del Progetto Genoma Umano e attuale direttore del NIH).\nConcettualmente molto vicina al creazionismo evolutivo, anche detto evoluzionismo teista, il termine proposto da Collins ha lo scopo di evitare fraintendimenti con correnti di pensiero solo apparentemente simili (come il disegno intelligente) e al tempo stesso evitare di essere considerato come movimento di pensiero ateistico da parte di alcune comunit\u00e0 religiose che considerano tale il creazionismo evolutivo.\nIl movimento BioLogos riconosce in toto il metodo scientifico ed i risultati ottenuti dalla scienza stessa. Tra le convinzioni di base del movimento si ritrova un fondamentale concetto del creazionismo evolutivo, ovvero l\"'evoluzione\" come mezzo con cui Dio ha creato e continua a far evolvere l'universo e la vita.\nTra i sostenitori di questa corrente di pensiero si trovano anche figure di spicco del panorama cristiano, come il vescovo anglicano e teologo inglese Nicholas Thomas Wright.\nCritiche.\nIl movimento BioLogos \u00e8 stato criticato sia da parte di molti creazionisti americani, sia da parte di esponenti di movimenti ateisti. Dai primi perch\u00e9 BioLogos riconosce il procedimento scientifico e le scoperte da esso derivanti come unico corretto strumento di indagine del mondo naturale. Dai secondi viene invece ritenuto essere uno dei tentativi di conciliare forzatamente scienza e religione.\nLa visione dell'universo.\nL'evoluzionismo teista, di cui la corrente BioLogos fa parte, riconosce la teoria del Big Bang, secondo la quale l'universo ebbe origine 13,7 miliardi di anni fa a partire da una esplosione di spazio, tempo e materia. Grazie al preciso valore di una quindicina di costanti fisiche fondamentali, l'universo ha potuto evolversi cos\u00ec come ora lo vediamo. Secondo BioLogos questo \u00e8 uno dei motivi per cui l'inizio dell'universo debba essere stato innescato da una entit\u00e0 creatrice, ovvero Dio.\nIl processo evolutivo e di selezione naturale, come la stessa scienza moderna asserisce, avrebbe permesso, nel corso di milioni di anni, lo sviluppo della vita e della diversit\u00e0 biologica. Dio avrebbe preordinato, prima dello stesso Big Bang, il meccanismo evolutivo e continuerebbe ad operare tramite l'evoluzione per creare nuove forme di vita e far evolvere le forme di vita attuali.\nGli umani farebbero parte di questo processo e avrebbero avuto, come d'altra parte anche la scienza moderna asserisce, un predecessore comune con tutte le forme di vita terrestri. In particolare BioLogos riconosce la veridicit\u00e0, ricavata dagli studi scientifici sul genoma umano e degli scimpanz\u00e9, dell'antenato in comune dell'uomo con le scimmie antropomorfe.\nL'uomo si distinguerebbe per\u00f2 dal resto del mondo animale per alcune caratteristiche di tipo spirituale, come la morale, non spiegabile secondo i meccanismi evolutivi.\nTradotta in Italiano, la sezione delle \"Domande\", presente sul sito BioLogos.org, contiene una serie di domande frequenti, con le relative risposte, riguardo al creazionismo evolutivo."}
{"id": "1331534", "revid": "339392", "url": "https://it.wikipedia.org/wiki?curid=1331534", "title": "Reggia di Rivalta", "text": ""}
{"id": "1331536", "revid": "2134764", "url": "https://it.wikipedia.org/wiki?curid=1331536", "title": "Swiss Basketball League", "text": "La Swiss Basketball League \u00e8 la massima divisione del campionato svizzero maschile di pallacanestro.\nSi disputa sin dal 1933, organizzata dalla \"Federazione Svizzera di Basket-ball\". Tutte le squadre disputano in totale 28 partite di campionato.\nCollegamenti esterni.\n www.swissbasketball.ch"}
{"id": "1331538", "revid": "1953061", "url": "https://it.wikipedia.org/wiki?curid=1331538", "title": "North Wiltshire", "text": "Il North Wiltshire fu un distretto locale del Wiltshire, Inghilterra, Regno Unito, con sede a Chippenham.\nIl distretto fu creato con il Local Government Act 1972, il 1\u00ba aprile 1974 dalla fusione dei municipal borough di Calne, Chippenham, e Malmesbury col Distretto rurale di Calne and Chippenham, il Distretto rurale di Cricklade and Wootton Bassett e il Distretto rurale di Malmesbury.\nIl 25 luglio 2007 \u00e8 stata annunciata la soppressione del distretto, come quelli di tutta la contea, creando un'Autorit\u00e0 unitaria del Wiltshire."}
{"id": "1331542", "revid": "183114", "url": "https://it.wikipedia.org/wiki?curid=1331542", "title": "Geronima Mazarino-Mancini", "text": ""}
{"id": "1331545", "revid": "1573940", "url": "https://it.wikipedia.org/wiki?curid=1331545", "title": "Chiesa ed ex monastero di Sant'Ambrogio della Vittoria", "text": "La chiesa di Sant'Ambrogio della Vittoria \u00e8 una chiesa di Parabiago del XIV secolo.\nDurante la battaglia di Parabiago del 1339 Luchino Visconti era stato fatto prigioniero e legato ad un noce, ma gli sarebbe apparso Sant'Ambrogio che l'avrebbe miracolosamente liberato. In ringraziamento della grazia ricevuta fu decisa l'erezione di una chiesa intitolata al santo sul luogo della battaglia, la cui prima pietra fu posta dall'arcivescovo Giovanni Visconti. Terminata nel 1348, il tempio venne affidato a cappellani nominati dall'amministrazione cittadina di Milano ed ogni anno, nell'anniversario della battaglia (21 febbraio), vi si svolgeva una processione religiosa a cui partecipavano i nobili della citt\u00e0.\nNel 1481 su petizione dei nobili di Parabiago, la chiesa venne affidata ai Frati della congregazione di San Barnaba e Sant'Ambrogio \"ad nemus\". Nel 1586 i parabiaghesi si lamentarono nuovamente della gestione della chiesa da parte dei frati e nel 1647 il \"Consiglio dei LX decurioni\" la affid\u00f2 ai Padri cistercensi di Lombardia, che ne poterono prendere possesso solo nel 1668. La comunit\u00e0 monastica aveva possedimenti terrieri oltre il confine con Nerviano, fino al fiume Olona.\nNel 1606 era stato affidato all'architetto Alessandro Bisnati il progetto della ristrutturazione della chiesa, che tuttavia, prevedendo la demolizione dell'edificio esistente, fu giudicato troppo oneroso. I lavori di demolizione e ricostruzione iniziarono nel 1624, e nel 1647, quando l'edificio pass\u00f2 ai cistercensi, non erano ancora conclusi. Tra il 1708 e il 1713 si svolsero i lavori di costruzione della nuova chiesa e dell'annesso monastero, sotto la direzione dell'architetto Giovan Battista Quadrio. In seguito ad una visita di Elisabetta Cristina di Brunswick, promessa sposa del futuro imperatore Carlo VI d'Asburgo nel primo anno dei lavori, l'abate ottenne che una diramazione del \"Riale\" (\"R\u00f6ngia\"), detta \"R\u00f6ngieta\", venisse realizzata per irrigare le propriet\u00e0 cistercensi, partendo dalla piazza e costeggiando a destra la via che prendeva il nome dalla chiesa.\nIl campanile fu innalzato nel 1723-1725 su progetto dell'architetto Pietrasanta. Sempre nel XVIII secolo la chiesa si arricch\u00ec di dipinti e di un organo, del 1716.\nNel 1796, a causa della Rivoluzione francese i Cistercensi furono costretti a vendere le loro propriet\u00e0 e nel 1798 l'ordine venne inoltre soppresso.\nNel 1799 l'intero complesso venne adibito ad uso scolastico per i bambini poveri, ma sotto il regime rivoluzionario francese, precisamente nell'anno V Repubblicano (1806), venne acquistato da uno svizzero di nome Emanuele Odoni\n, sequestratogli subito dall\"'Amministrazione del Fondo di Religione\". Nell'anno VI Repubblicano (1807) il monastero ed altri beni religiosi furono comprati dal \"Cittadino\" Manara, personaggio per\u00f2 non ben identificato, e subito dopo da un tal Giovan Battista Litta Modignani; infine lo prese un prete di nome Don Carlo Rota, che volendo far concorrenza al \"Collegio Cavalleri per Nobili\", situato nella piazza antistante la chiesa Prepositurale di Parabiago, ne fece sede di un istituto scolastico simile, dur\u00f2 poco perch\u00e9 Don Agostino Peregalli, Parroco di Parabiago e rettore del Cavalleri, lo assorb\u00ec, spostando il collegio dalla sua sede storica in piazza, all'ex-Monastero, fino al 1857, anno in cui la rinomata scuola nobiliare chiuse per sempre.\nNel 1864 la signora Rachele Peregalli, pronipote del suddetto parroco, vendette tutto il complesso a Don Giovanni Spagliardi, che vi fond\u00f2 il \"Pio Istituto per fanciulli derelitti\", un riformatorio i cui \"ospiti\" in paese venivano soprannominati \"barabitt\", ovvero piccoli Barabba. Nel 1869 si fuse con l'Istituto Marchiondi di Milano, prendendo la denominazione di \"Opera Pia Marchiondi Spagliardi per l'assistenza minorile\". Ma nel 1924 la sede parabiaghese chiuse i battenti, trasferendosi definitivamente nella sede milanese.\nL'intero complesso fu dichiarato Monumento Nazionale nel 1913.\nNel novembre del 1932 l'Amministrazione Ospedaliera Provinciale, acquist\u00f2 l'ex-monastero per farne una sezione distaccata del \"manicomio\" di Mombello, nominandolo \"Ospedale psichiatrico per cronache incurabili Cerletti\" e dandolo in amministrazione alle \"Suore di Maria Bambina\". Smantellato il vecchio manicomio, oggigiorno \u00e8 sede dell'ASL.\nNell'anno 2006 \u00e8 iniziata una campagna, portata avanti dal \"Lions Club Parabiago\" e dall'Associazione Culturale locale \"El Bigatt\", per promuovere la conoscenza, il recupero ed il riutilizzo, religioso e non, del monumento in questione. Tale campagna, con incontri e un convegno svoltosi nell'anno 2007, cui hanno partecipato anche eminenti studiosi e critici d'arte, fra cui l'assessore alla cultura del comune di Milano di allora Vittorio Sgarbi e il Professore Emerito Maria Luisa Gatti Perer, ha raggiunto un primo traguardo con il restauro della torre campanaria, i cui lavori sono stati ultimati all'inizio dell'anno 2009.\nIl \"Lions Club Parabiago\" e l'Associazione Culturale \"El Bigatt\" , con l'intento di proseguire nell'opera e quindi realizzare anche il restauro della chiesa, hanno promosso il 23 aprile 2009 un convegno, che oltre ad illustrare i lavori gi\u00e0 svolti sulla torre, ha visto anche la presentazione della ristampa anastatica, curata dal \"Lions Club Parabiago\", di un importante testo storico dell'autrice Maria Luisa Gatti Perer riguardante proprio questo monumento."}
{"id": "1331547", "revid": "10918866", "url": "https://it.wikipedia.org/wiki?curid=1331547", "title": "Viola all'inglese", "text": ""}
{"id": "1331548", "revid": "287204", "url": "https://it.wikipedia.org/wiki?curid=1331548", "title": "Coppa Svizzera (pallacanestro)", "text": "La Coppa Svizzera di pallacanestro maschile \u00e8 un trofeo organizzato ogni anno in Svizzera dalla Federazione cestistica della Svizzera.\nLa prima edizione ha avuto luogo nel 1936. L'edizione 2020 \u00e8 stata interrotta e annullata a causa della pandemia di COVID-19."}
{"id": "1331554", "revid": "113880", "url": "https://it.wikipedia.org/wiki?curid=1331554", "title": "Montecatini Edison", "text": ""}
{"id": "1331558", "revid": "1953061", "url": "https://it.wikipedia.org/wiki?curid=1331558", "title": "Borgo di Swindon", "text": "Swindon \u00e8 un borgo e autorit\u00e0 unitaria del Wiltshire (contea cerimoniale), Inghilterra, Regno Unito, con sede nella citt\u00e0 omonima.\nL'autorit\u00e0 fu creata come distretto con il Local Government Act 1972, il 1\u00ba aprile, 1974 dalla fusione del borgo municipale di Swindon col Distretto rurale di Highworth.\nCitt\u00e0 e parrocchie.\nIl borgo copre, oltre a Swindon, la campagna circostante con la citt\u00e0 di Highworth e altri villaggi:\nLe parrocchie sono:"}
{"id": "1331559", "revid": "768068", "url": "https://it.wikipedia.org/wiki?curid=1331559", "title": "Salmo\u00e8", "text": "Il salmo\u00e8 \u00e8 un antico strumento ad ancia semplice, usato nel tardo XVII e nel XVIII secolo.\nTra i vari nomi con i quali esso \u00e8 stato indicato, vi sono \"scialum\u00f2\", \"schalamaux\", \"shalamo\", \"salm\u00f2\", \"chalimou\", tutte forme derivate di chalumeau (al plurale \"chalumeaux\"), termine che a sua volta deriva, attraverso il latino \"calamus\", dal greco (\"k\u00e0lamos\"), che significa \"canna\". Fu a partire da questo strumento che Johann Christoph Denner svilupp\u00f2 il clarinetto, cercando di ampliarne l'estensione nell'acuto.\nHanno scritto concerti per questo strumento, tra gli altri, Antonio Vivaldi, Christoph Graupner, Georg Philipp Telemann e suo fratello Heinrich Matthias (1672-1746), che ne sono stati pure suonatori; dopo un secolo di vita, tuttavia, lo strumento cadde in disuso e il termine ed i suoi derivati passarono ad indicare il registro grave del clarinetto."}
{"id": "1331560", "revid": "10918952", "url": "https://it.wikipedia.org/wiki?curid=1331560", "title": "Chalumeau", "text": ""}
{"id": "1331563", "revid": "1598666", "url": "https://it.wikipedia.org/wiki?curid=1331563", "title": "Regno di Mide", "text": "Il regno di Mide esistette come tale fino almeno all'inizio dell'et\u00e0 storica dell'Irlanda. Il suo nome significa \"mezzo\", che denota come fosse situato proprio al centro dell'isola, \nche comprendeva le contee di Meath, Westmeath e parti di quelle di Cavan, Dublino, Kildare, Longford, Louth e Offaly.\nSecondo la tradizione fu creato attorno al V secolo da Tuathal Teachtmhar. I suoi primi sovrani sarebbero stati gli U\u00ed Enechglaiss, che \u2014insieme agli U\u00ed Failge e agli U\u00ed Bairrche\u2014 sarebbero appartenuti agli \u00c9rainn/Fir Bolg. Una di queste divisioni razziali, i Fir Domnann, sono elencati dalla mappa dell'Irlanda di Claudio Tolomeo come Domnainn con capitale a Rheba.\nSul finire del 490 furono scacciati dalla loro terra originaria nel Kildare e oltre le montagne di Wicklow dagli U\u00ed N\u00e9ill, il cui clan, i Cholm\u00e1in, ne prese il posto. Gli U\u00ed Enechglaiss si trovavano attorno ad Arklow, la cui dinastia regnante prese in seguito il nome di O'Feary.\nNell'Irlanda medievale, i re di Mide appartenevano al clan dei Cholm\u00e1in, una parte degli U\u00ed N\u00e9ill. Molti di loro furono re supremi d'Irlanda. Dopo il collasso del regno nel XII secolo la sua dinastia, gli Ua Mael Sechlainn o O Melaghlins, furono costretti ad andare a ovest e a insediarsi sulla riva orientale del fiume Shannon."}
{"id": "1331564", "revid": "1598666", "url": "https://it.wikipedia.org/wiki?curid=1331564", "title": "Re di Mide", "text": "Durante il Medioevo in Irlanda i re di Mide facevano parte del clan Cholm\u00e1in, un ramo degli U\u00ed N\u00e9ill. Molti di loro furono sovrani supremi irlandesi. Dopo il collasso del regno nel XII secolo la sua dinastia, gli Ua Mael Sechlainn o \u00d3 Melaghlin, furono costretti ad andare a ovest ed a insediarsi sulla riva orientale del fiume Shannon.\nIl regno di Mide sembra essere esistito come regno (con diversa estensione) fino almeno all'inizio dell'et\u00e0 storica. Il suo nome significa \"mezzo\", che denota come fosse situato proprio al centro dell'isola (le contee di Meath Westmeath e parti di quelle di Cavan, Dublino, Kildare, Longford, Louth e Offaly).\nI suoi primi re potrebbero essere provenuti dai D\u00e1l Messin Corb, il cui clan, gli U\u00ed Garrchon, erano sovrani del Leinster. Tuttavia attorno al 400 furono scacciati dalla loro terra originaria nel Kildare e oltre le montagne di Wicklow dagli Ui N\u00e9ill, il cui clan, i Cholm\u00e1in, presero il posto di quelli."}
{"id": "1331565", "revid": "78273", "url": "https://it.wikipedia.org/wiki?curid=1331565", "title": "Sovrani supremi irlandesi", "text": ""}
{"id": "1331568", "revid": "49022", "url": "https://it.wikipedia.org/wiki?curid=1331568", "title": "Mide", "text": ""}
{"id": "1331571", "revid": "49022", "url": "https://it.wikipedia.org/wiki?curid=1331571", "title": "Re irlandesi", "text": ""}
{"id": "1331575", "revid": "746117", "url": "https://it.wikipedia.org/wiki?curid=1331575", "title": "Mario Alinei", "text": "Biografia.\nProfessore emerito all'Universit\u00e0 di Utrecht, dove ha insegnato dal 1959 al 1987, ha vissuto a Tavarnuzze, frazione di Impruneta. Fu fondatore dei \"Quaderni di Semantica,\" una rivista che tratta della semantica teorica e applicata. Fu anche presidente dell'\"Atlas Linguarum Europae\" (presso l'UNESCO) di cui era cofondatore con Anton Weijnen dell'Universit\u00e0 di Nijmegen.\nOpere.\nTra i suoi principali contributi in ambito linguistico e lessicale, la teoria della continuit\u00e0 linguistica (con le due ipotesi cronologiche: breve e lunga); teoria ampiamente sviluppata nella sua pubblicazione intitolata \"Origini delle lingue d'Europa\", edita in due volumi da Il Mulino, Bologna, (il I nel 1996 e il II nel 2000). Il I volume tratta principalmente del Paleolitico, approfondendo gli aspetti paleontologici, mentre il II volume tratta prevalentemente del Mesolitico e delle tre et\u00e0 dei metalli (rame, bronzo, ferro) approfondendo gli aspetti archeologici. Alinei, in questa teoria, sostiene tra l'altro che l'apparire in Europa degli Indoeuropei coincide in parte con il primo stabilimento regionale dell\u2019Homo sapiens e che vi \u00e8 quindi continuit\u00e0 etnolinguistica dal Paleolitico superiore (denominato anche \"Leptolitico\") fino ai nostri giorni. Inoltre, secondo Alinei, questa continuit\u00e0 linguistica sarebbe rilevabile anche (e specialmente) negli attuali dialetti europei, che hanno caratteristiche arcaiche pi\u00f9 numerose e pi\u00f9 evidenti delle lingue letterarie. Questa sua (e di pochi altri studiosi e accademici) visione della storia delle lingue e dei \"dialetti\" d'Europa contrasta con quella \"corrente\" ed \u00e8 rifiutata dalla maggior parte dei linguisti storici \u201ctradizionali\u201d.\nNel libro \"Etrusco: una forma arcaica di ungherese\" Alinei propone, in coerenza con la Teoria della continuit\u00e0, di identificare l'etrusco come una fase arcaica dell'attuale lingua ungherese e propone una lettura in questo senso di diversi testi etruschi. Il libro di Alinei viene definito dalla magiarista Angela Marcantonio un caso di 'fanta-linguistica\", e l'ipotesi di Alinei \"da rigettare senza indugio e senza riserve\".\nNel successivo libro \"Gli Etruschi erano Turchi\" Alinei, sulla base di presunte affinit\u00e0 genetiche, culturali e linguistiche, modifica questa tesi e identifica nei Turchi gli antenati degli Etruschi; tesi che sarebbe confermata, secondo Alinei, anche dall'etnonimo latino Tuscus &lt; *\"Tur-s-cu-s,\" umbro \"Turskum\". Inoltre spiega che le affinit\u00e0 etrusco-ungheresi sono anch'esse reali, ma sono dovute alla massiccia presenza di turchismi nell'ungherese, dovuta all'invasione preistorica dell'Europa sud-orientale da parte dei Turco-Altaici, i primi domesticatori del cavallo. La tesi di Alinei, ancora una volta, viene rigettata completamente dalla comunit\u00e0 scientifica sia su un piano genetico, culturale che linguistico. Gli antenati dei Turco-Altaici arrivarono in Ungheria e in Anatolia solo in epoca storica, intorno all'XI secolo d.C., ovvero 2000 anni dopo la nascita in Italia della civilt\u00e0 etrusca, e la lingua turca, appartenente al ceppo Oghuz, ha avuto origine in una regione dell'Asia orientale che va dalla Mongolia alla Cina nordoccidentale, e non \u00e8 considerata imparentata con quella etrusca."}
{"id": "1331579", "revid": "1543377", "url": "https://it.wikipedia.org/wiki?curid=1331579", "title": "Stampatore d'arte", "text": "Lo stampatore d'arte \u00e8 quella figura del mondo dell'arte visiva che si occupa della riproduzione di opere originali, insieme ed in collaborazione con l'autore dell'opera, con tecniche di stampa d'arte quali la calcografia, la litografia, la serigrafia, la xilografia, utilizzando esclusivamente procedure manuali, sia per la scomposizione dei colori sia per la stampa vera e propria, che deve essere effettuata con torchi manuali, senza ausilio di procedimenti fotomeccanici, nel rispetto della tradizione artigianale della grafica d'autore.\nTra i pi\u00f9 noti stampatori d'arte vi sono: Giorgio Upiglio, Milano; Roberto Bulla, Roma; Patrizio de Lollis Palermo."}
{"id": "1331582", "revid": "125254713", "url": "https://it.wikipedia.org/wiki?curid=1331582", "title": "Doyle Brunson", "text": "Nato nel Texas, gioca da oltre 50 anni. Nella sua lunga carriera pu\u00f2 annoverare la vittoria delle WSOP 1976 e 1977 oltre a 10 braccialetti delle WSOP. Nel 1988 \u00e8 stato inserito nel Poker Hall of Fame.\nLe sue carte preferite sono 2 e 10 non-suited.\nDoyle Brunson \u00e8 soprannominato \"Texas Dolly\" a causa dell'errore del commentatore delle WSOP Jimmy Snyder, che lo ha chiamato erroneamente cos\u00ec invece di \"Texas Doyle\".\nDal basket al poker.\nFin da giovane Doyle mostra grande predisposizione per gli sport praticando la corsa, nella quale ottiene il record sul miglio alle scuole superiori, e giocando a basket; viene nominato tra le migliori cinque promesse cestistiche dello stato del Texas. Dopo aver accettato l'offerta di iscrizione al college Hardin-Simmons, Brunson viene osservato dai Minneapolis Lakers (oggi Los Angeles Lakers) che si mostrano subito interessati a lui.\nUn incidente sul lavoro gli provoca la rottura del ginocchio in due punti diversi, e spezza la promettente carriera del giovane Doyle. Decide allora di dedicarsi completamente allo studio, ottenendo in breve tempo la laurea. Inizia a giocare a poker dando sfogo ad una passione cominciata gi\u00e0 alle scuole superiori.\nL'ascesa sul tavolo verde.\nA cavallo degli anni cinquanta e sessanta Doyle Brunson diventa un giocatore professionista ed in poco tempo ottiene grandi successi, girando i tavoli degli stati del Texas, dell'Oklahoma e della Louisiana. Qui conosce alcuni grandi campioni del Texas hold 'em come Amarillo Slim e Sailor Roberts. Con l'introduzione del poker a Las Vegas, Doyle decide di trasferirsi in Nevada.\nA met\u00e0 degli anni settanta la carriera di Doyle Brunson conosce il suo apice grazie alle due vittorie al Main Event delle WSOP 1976 e 1977. Doyle Brunson ha vinto i due Main Event delle WSOP con la stessa mano: aveva 10-2 ed in entrambe le edizioni ha completato un full di 10 al 2. Da allora la mano 10-2 \u00e8 stata soprannominata \"Doyle Brunson hand\" (\"la mano di Doyle Brunson\")\nNel 1979 pubblica il libro \"Super System\" (il titolo originale era \u201cCome ho guadagnato pi\u00f9 di un milione di dollari giocando a poker\", ma venne modificato per ragioni di marketing), ritenuto ancora oggi per i giocatori di tutto il mondo uno dei libri di riferimento nella bibliografia del poker. Nel 2004 ha pubblicato \"Super/System 2\", con i contributi tra gli altri di Daniel Negreanu, Bobby Baldwin, Johnny Chan, Mike Caro, Jennifer Harman, Steve Zolotow, Crandell Addington. Proprio nel \"Super System\" Doyle Brunson afferma di non amare la mano iniziale AQ, definendola una \"trouble hand\" (\"mano problematica\"). Curioso \u00e8 che al Main Event delle WSOP 2007 sia stato eliminato giocando proprio questa combinazione.\nNel corso degli anni successivi Doyle Brunson continua a vincere, arrivando a 10 braccialetti delle WSOP, ultimo dei quali alle WSOP 2005.\nDa ricordare anche la sua vittoria al World Poker Tour nell'evento \"Legend of Poker\", che gli ha fruttato pi\u00f9 di 1.000.000 di dollari.\nAl 2011 Doyle Brunson ha vinto pi\u00f9 di 6.000.000 $ in tornei live.\nVita privata.\nDoyle Brunson si \u00e8 sposato con Louise nel 1962. Hanno avuto quattro figli: Todd (divenuto professionista di poker), Pam, Cheryl e Doyla. Quest'ultima \u00e8 morta nel sonno per un problema cardiaco quando aveva diciotto anni. Doyle attualmente vive a Las Vegas."}
{"id": "1331583", "revid": "228587", "url": "https://it.wikipedia.org/wiki?curid=1331583", "title": "Silver Lake (Los Angeles)", "text": "Silver Lake \u00e8 un quartiere ad est di Hollywood tra i pi\u00f9 importanti della citt\u00e0 statunitense di Los Angeles, California. Quartiere molto diversificato dal punto di vista etnico, vista la coabitazione tra bianchi, neri, meticci e mulatti, pu\u00f2 essere considerato il centro della scena alternative rock statunitense.\nAbitato da circa 45.000 persone, secondo un sondaggio datato 2000, \u00e8 anche sede di una delle pi\u00f9 importanti comunit\u00e0 gay di tutti gli Stati Uniti d'America."}
{"id": "1331586", "revid": "1798099", "url": "https://it.wikipedia.org/wiki?curid=1331586", "title": "Cholm\u00e1in", "text": ""}
{"id": "1331592", "revid": "767487", "url": "https://it.wikipedia.org/wiki?curid=1331592", "title": "Fugato", "text": "Il fugato \u00e8 un procedimento compositivo o un frammento di un brano musicale strumentale o vocale, nel quale le varie voci entrano una dopo l'altra in stile imitativo, cio\u00e8 con una frase ritmica che imita la frase della voce precedente. Il richiamo \u00e8 al termine fuga, che \u00e8 la forma per antonomasia che segue le regole strette del contrappunto quanto a esposizione dei temi (detti soggetto e controsoggetto) e allo sviluppo (parti libere o divertimenti, riesposizione, pedale, stretti). Nel fugato questi elementi non si presentano, o almeno non sono tutti presenti oppure ancora vengono parzialmente accennati e/o sviluppati. La forma \u00e8 pi\u00f9 libera e dopo le entrate imitative spesso \u00e8 ricondotta ad una struttura omoritmica.\nUn celebre esempio \u00e8 dato dal preludio della suite n. 5 per violoncello solo in do minore di Johann Sebastian Bach, come anche nel secondo movimento (\"Allegretto\") della settima sinfonia in la maggiore op.92 di Ludwig van Beethoven, dove in quest'ultimo esempio il fugato \u00e8 addirittura inserito all'interno di una forma di tema con variazioni."}
{"id": "1331597", "revid": "110157", "url": "https://it.wikipedia.org/wiki?curid=1331597", "title": "Under the Big Black Sun", "text": "Under the Big Black Sun \u00e8 il terzo disco del gruppo punk californiano degli X. Anche questo disco, come i precedenti due, \u00e8 prodotto da Ray Manzarek."}
{"id": "1331601", "revid": "226458", "url": "https://it.wikipedia.org/wiki?curid=1331601", "title": "Conall Cremthainne", "text": "Era figlio di Niall dei Nove Ostaggi e uno degli antenati della dinastia degli U\u00ed N\u00e9ill. Era antenato del clan dei Cholm\u00e1in e dei S\u00edl n\u00c1edo Sl\u00e1ine."}
{"id": "1331602", "revid": "37401", "url": "https://it.wikipedia.org/wiki?curid=1331602", "title": "Mangrovie", "text": ""}
{"id": "1331603", "revid": "92719", "url": "https://it.wikipedia.org/wiki?curid=1331603", "title": "Baiji", "text": ""}
{"id": "1331604", "revid": "388006", "url": "https://it.wikipedia.org/wiki?curid=1331604", "title": "Il Giallo Mondadori dal 2601 al 2700", "text": ""}
{"id": "1331609", "revid": "124123", "url": "https://it.wikipedia.org/wiki?curid=1331609", "title": "James Lavelle", "text": "Ha prodotto un discreto numero di colonne sonore, tra cui quella di \"Sexy Beast - L'ultimo colpo della bestia\". Negli ultimi anni, ha remixato canzoni di gruppi musicali come i Garbage, The Verve, Massive Attack e Beck."}
{"id": "1331615", "revid": "45927", "url": "https://it.wikipedia.org/wiki?curid=1331615", "title": "Gideon Zyl", "text": ""}
{"id": "1331616", "revid": "287204", "url": "https://it.wikipedia.org/wiki?curid=1331616", "title": "Acquavite di genziana", "text": "Lacquavite di genziana \u00e8 un distillato che viene prodotto dalle radici della genziana maggiore (\"Gentiana lutea\"), raccolta nei pascoli tra i 1000 e i 2.500 m di altitudine. L'epoca del raccolto \u00e8 la tarda estate (agosto-settembre). Il prodotto viene lasciato fermentare e distillato con alambicco a bagnomaria; il calore viene fornito dalla combustione della legna. In seguito, il liquore viene tenuto a invecchiare in contenitori di vetro per almeno un anno."}
{"id": "1331619", "revid": "45927", "url": "https://it.wikipedia.org/wiki?curid=1331619", "title": "Ernest George Jansen", "text": ""}
{"id": "1331623", "revid": "767487", "url": "https://it.wikipedia.org/wiki?curid=1331623", "title": "More Fun in the New World", "text": "More Fun in the New World \u00e8 il quarto disco della band losangelina degli X. Non ci sono cambiamenti n\u00e9 nell aline up della band, n\u00e9 nella produzione, sempre affidata alle mani esperte di Ray Manzarek."}
{"id": "1331627", "revid": "729019", "url": "https://it.wikipedia.org/wiki?curid=1331627", "title": "Kira Kener", "text": "Suo padre \u00e8 originario della Norvegia e sua madre proviene dal Vietnam. Kira ha legalmente cambiato il suo nome.\nSecondo il sito IAFD, la sua carriera di attrice si \u00e8 svolta negli anni dal 1999 al 2007.\nBiografia.\nKira, prima di diventare un'attrice per adulti, lavorava come ballerina di lap-dance. Firm\u00f2 poi un contratto per la Vivid Video nel 1999, e debutt\u00f2 nel suo primo film intitolato \"Nurses\". Inoltre, \u00e8 stata Penthouse \"Pet of the Month for December 2002\" ed \u00e8 stata nella copertina del numero di Playboy del marzo 2002.\nHa anche contribuito alla scrittura del libro \"How to Have a XXX Sex Life: The Ultimate Vivid Guide\", pubblicato nel 2004. Kira \u00e8 stata anche inclusa tra le trenta pornostar nel libro \"XXX 30 Porn-Star Portraits\", di Timothy Greenfield-Sanders. Kira \u00e8 stata sotto contratto esclusivo con la Vivid Video dal 1999 al 2005.\nNel 2007 la \"Digital Playground\" ha pubblicato il DVD \"Virtual Sex With Kira Kener\". In quello stesso anno Kira \u00e8 stata in causa con la Vivid Video.\n vive in Carolina del Nord e continua il suo lavoro di ballerina di lap-dance in tutti gli Stati Uniti."}
{"id": "1331629", "revid": "287204", "url": "https://it.wikipedia.org/wiki?curid=1331629", "title": "Spandivoltafieno", "text": "Lo Spandivoltafieno \u00e8 una macchina agricola che serve a smuovere e voltare il fieno.\nIl fieno, precedentemente tagliato, viene raccolto in grosse fila (andane) alla sera e ridistribuito la mattina successiva al fine di accelerarne l'essiccazione, dopodich\u00e9 una volta correttamente essiccato viene raccolto con l'uso dell'apposita raccogli-imballatrice."}
{"id": "1331632", "revid": "767487", "url": "https://it.wikipedia.org/wiki?curid=1331632", "title": "Hunkpapa", "text": "Il termine Hunkpapa (\"Popolo Accampato a capo del Cerchio\") indica una trib\u00f9 indiana facente parte del ceppo linguistico dei Lakota Sioux; dopo i pi\u00f9 anziani He Topa (Quattro Corni) e Oni Sapa (Luna Nera), ne fu il capo pi\u00f9 famoso il celebre Tatanka Yotanka (Toro Seduto), e con lui Iromagaja (Pioggia sulla Faccia), Kangi Yatapika (Crow King) e soprattutto Piji (Fiele), che guidarono i guerrieri alla battaglia di Little Big Horn.\nAttualmente gli Hunkpapa vivono nel Dakota del Nord e nel Dakota del Sud, nella riserva \"Standing Rock Indian Reservation\"."}
{"id": "1331634", "revid": "767487", "url": "https://it.wikipedia.org/wiki?curid=1331634", "title": "Banyan (gruppo musicale)", "text": "I Banyan sono un gruppo musicale art rock, influenzato profondamente dal jazz e dal punk, nato a Los Angeles nel 1997 per iniziativa dell'ex batterista dei Jane's Addiction, Stephen Perkins e del bassista Mike Watt.\nIn dieci anni, la band ha realizzato tre album in studio, di cui il primo, l'omonimo \"Banyan\", con la collaborazione dei Dust Brothers e del tastierista Money Mark."}
{"id": "1331645", "revid": "126257", "url": "https://it.wikipedia.org/wiki?curid=1331645", "title": "Leone da perego", "text": ""}
{"id": "1331649", "revid": "110157", "url": "https://it.wikipedia.org/wiki?curid=1331649", "title": "Banyan (album)", "text": "Banyan \u00e8 il primo album in studio dei Banyan."}
{"id": "1331652", "revid": "1543377", "url": "https://it.wikipedia.org/wiki?curid=1331652", "title": "Dom Capuano", "text": "Biografia.\nNella sua carriera ha composto e prodotto diversi successi discografici di livello nazionale ed internazionale tra i quali, \"Let Me Be\" (1993), \"Take My Way\" (1994), \"Stay With Me\" (1995) dei Da Blitz, \"You Make me Cry\" (1995) dei Bliss Team, \"Move Your Body\" degli Eiffel 65 (2000) (per cui ha scritto, arrangiato e prodotto numerose tracce compresa \"Quelli che non hanno Et\u00e0\", SanRemo 2003), \"The Man in the Moon\" di Gabry Ponte, \"Wale (Tanto Wale)\" (2008) dei dARI di cui \u00e8 stato anche produttore artistico.\nHa studiato musica, in particolare il contrabbasso al conservatorio G. Verdi di Torino. Ha conseguito gli studi della musica elettronica con il Prof. Ruggero Taje ed inoltre approfondito gli studi del pianoforte, della composizione e della direzione d'orchestra.\nLa sua carriera musicale si divide in due percorsi paralleli: quello della discografia e quello del circuito accademico.\nDagli inizi anni novanta si \u00e8 affermato come compositore e produttore discografico ed \u00e8 considerato un produttore di \"successo e al passo con i tempi\" grazie alla sua continua ricerca maniacale e sperimentale del suono.\nNel 1993 insieme a Simone Pastore compone il suo primo disco \"Let me be\" dando il via cos\u00ec alla carriera artistica dei Da Blitz.(massima posizione numero 11 ).\nNel 1994 e la volta di \"Take My Way\".\nCome compositore e arrangiatore entra con i Da Blitz ripetutamente nella classifica Italiana con \"Let me Be\" e \"Stay with Me\" con cui raggiungono finalmente la posizione numero 1. I Da Blitz entreranno in classifica ancora con i brani \"Movin' on\" (massima posizione numero 4)\"Take Me Back\" (massima posizione numero 4, e \"I Believe\" (massima posizione numero 8).\nAl suo attivo diversi awards tra cui 3 dischi di platino con oltre 3 milioni di copie vendute negli USA (certificati RIAA), 2 di Platino e 3 dischi d'oro in Europa con oltre 1.500.000 copie per aver composto \"Move Your Body\" degli Eiffel 65, oltre a altri awards raggiungendo oltre 10 milioni di copie nel mondo.\nHa inoltre ricevuto dischi d'oro con i Da Blitz, Gabry Ponte, Karmah, e Eiffel 65.\nL'album \"Europop\" degli Eiffel 65 ottiene la Pos.# 4 delle classifiche USA vendendo un totale di 3.800.000 copie ottenendo anche buone recensioni sulla stampa americana (Ref: Pop Matters Entertainment Weekly Music, inoltre Europop riceve la Nomination ai Grammy Awards del 2001., World Music Award di Montecarlo nel 2000.\nHa inoltre collaborato, prodotto remixes per: Jean-Michel Jarre, Kool &amp; The Gang, Laura Pausini, 883, Max Pezzali, Aqua. Zucchero Fornaciari, Nek, Andreas Johnson, Alphaville, Toni Braxton, S Club 7, I Cugini di Campagna, Little Tony.\nPartecipa inoltre alla produzione di due album di successo del DJ Gabry Ponte ,\u201c\"Doctor Jeckyll\"\" and \"Mr. \"DJ\"\u201d e \u201cGabry Ponte\u201d entrambi pubblicati da Universal Italy, entrando nelle classifiche Nazionali.\nNell'estate 2007 conosce i dARI con cui inizia una collaborazione artistica come produttore artistico e coautore dei brani, cos\u00ec poco pi\u00f9 tardi nel febbraio 2008 insieme ai dARI raggiunge il successo con la canzone \"Wale (Tanto Wale)\". Dopo il successo di Wale tanto Wale insieme ai dARI e all'etichetta \"Fondazione Sonora\" riceve alcuni premi tra cui: premio Meeting delle Etichette indipendenti del 2008, Premio Videoclip Italiano del 2008 come \"Video Rivelazione dell'anno\" per \"Wale\" dei dARI. I dARI inoltre vincono 2 MTV TRL Awards nel 2008 come \"New Best Artist\" e nel 2009 come \"Best Look\".\nNel 2010 produce il gruppo salentino \"Fonokit\" con cui nel 2011 ottiene consenso in particolare dalla critica.\nCinema e Colonne sonore.\nNegli anni coltiva una forte passione per le colonne sonore grazie alla sua formazione accademica.\nNel 2006 comincia un nuovo periodo dove approfondisce lo studio della composizione per il cinema e nel 2008 compone la sua prima vera ed intera colonna sonora per un medio metraggio della durata di 45 minuti, Calibro 70 di Alessandro Rota.\nSegue nel 2009 la colonna sonora \"Hey Gi\u00f2\" per la serie TV intitolata \"Chiamatemi Gi\u00f2\" per Disney Channel.\nNel 2011 compone e produce la colonna sonora del film australiano \"\"The Sleeping Warrior\"\", un film dal tema filosofico-politico del regista Indiano Chayan Sarkar.\nNel 2012 compone e produce la colonna sonora per il film di produzione americana \"Solid State\" con protagonista Vivica A. Fox.\nNel 2015 compone e produce il secondo episodio della trilogia diretta dal regista Stefano Milla \"Richard The Lionheart: Rebellion\" un film che racconta le vicende e vicissitudini dell'ascesa al trono del futuro Re d'Inghilterra Riccardo Cuor di Leone. Nello stesso anno compone la colonna sonora del film per la TV \"Beautiful Destroyer\".\nIl 2016 \u00e8 l'anno di The Silent Lynx e Branded con protagonisti i gemelli London, Jeremy e James London noti in America per le numerosi serie TV che li hanno portati alla ribalta negli anni '90, Inoltre in Branded si pu\u00f2 notare la presenza di Christopher Showerman famosi per aver interpretato in passato \"Tarzan\" in \"George Re della giungla\" firmato Disney.\nContinua la produzione e composizione di colonne sonore e il 2017 \u00e8 la volta di Kingdom of Gladiators, the Tournament con protagonista l'eroe del Wresting WWF e WWE Solofa Fatu Jr. detto Rikishi interpretate con Massimo Boldi nel film \"Natale a Miami\".\nNel 2018 compone le musiche per il film \"Enter The Fire\" interpretato da Lou Ferrigno. Sempre vicino al mondo accademico negli anni compone numerosi film corti per gli studenti delle universit\u00e0 americane di USC University of Southern California, UCLA University of California Los Angeles, NYFA (New York Film Academy), (AFI) American Film Institute, (HIFA) Hollywood International Film Academy.\nLe sue musiche sono anche utilizzate in film trailers, spot televisivi e Serie TV americane.\nDiscografia.\nCanzoni.\nSelezioni dei brani con un importante riscontro commerciale dove ha partecipato come autore e/o compositore; (come Domenico Capuano)\nSelezioni dei brani con un importante riscontro commerciale dove ha partecipato come produttore;\nAlbum.\nDove ha partecipato come autore e produttore;"}
{"id": "1331661", "revid": "38120", "url": "https://it.wikipedia.org/wiki?curid=1331661", "title": "Francesco Saverio Costanzo", "text": "Biografia.\nLaureato in medicina e chirurgia nel 1979 a Napoli, ha seguito il \"post-doctoral fellow\" il Laboratorio Europeo Molecolare di Biologia di Heidelberg in Germania con il professor Federico Scicchitano. \u00c8 professore ordinario di Biochimica dal 1990 e primario dell'Unit\u00e0 operativa di Biochimica clinica. Svolge attivit\u00e0 di ricerca sui geni coinvolti nella predisposizione ai tumori ereditari della mammella, dell'ovaio e del colon e sui geni della ferritina umana. \u00c8 autore di numerose pubblicazioni.\nIl 24 maggio 2007 viene eletto rettore dell'Universit\u00e0 di Catanzaro, dopo la scomparsa di Salvatore Venuta."}
{"id": "1331664", "revid": "339392", "url": "https://it.wikipedia.org/wiki?curid=1331664", "title": "Violino in tromba marina", "text": ""}
{"id": "1331665", "revid": "486946", "url": "https://it.wikipedia.org/wiki?curid=1331665", "title": "Mimmo Capuano", "text": ""}
{"id": "1331668", "revid": "287204", "url": "https://it.wikipedia.org/wiki?curid=1331668", "title": "Pietro Antonio Locatelli", "text": "Biografia.\nLocatelli nacque a Bergamo, dove pot\u00e9 formarsi nelle \u2018cantorie\u2019 della Basilica di Santa Maria Maggiore, come violinista. Nel 1711 grazie alle sue eccezionali capacit\u00e0 viene inviato a Roma per approfondire lo studio della musica. Egli frequent\u00f2 probabilmente se non lo stesso Arcangelo Corelli, persone a quest'ultimo molto vicine come Giuseppe Valentini.\nRimase a Roma fino al 1723, dove godette del favore del cardinale Pietro Ottoboni e del maggiordomo del Papa, monsignor Camillo Cybo, dedicatario dei XII Concerti Grossi Opera I (1721).\nIn seguito a partire dal 1723 \u2013 probabilmente in concomitanza con la partenza dall'Urbe del suo protettore, monsignor Cybo \u2013 inizi\u00f2 a viaggiare soprattutto in Germania. Diventa tuttavia assai difficile ricostruire con precisione la vita del Locatelli in questi anni; alcuni indizi sono forniti da sue dediche o da scritti che attestano la sua presenza in questa o quella citt\u00e0: la dedica al patrizio veneto Girolamo Michiel Lini preposta ai Concerti dell'Arte del Violino (Op. III); i 12 fiorini d'oro ricevuti per un'esibizione a Monaco di Baviera presso la corte del Principe-Elettore Karl Albert; gli 80 talleri imperiali percepiti nel dicembre 1728 a Kassel per un servizio reso presso la corte del langravio Carlo I d'Assia-Kassel.\nNel 1729 Locatelli si stabil\u00ec ad Amsterdam, citt\u00e0 in cui visse fino alla morte, allontanandosene raramente. Qui diresse il \"Collegium Musicum\", composto da benestanti amanti della musica per i quali egli componeva e per i quali, ogni mercoled\u00ec con regolarit\u00e0, teneva un concerto presso la propria abitazione.\nAlla sua morte, nel 1764, lasci\u00f2 un discreto patrimonio, a riprova del successo da lui ottenuto nel gestire le proprie capacit\u00e0 e la propria fama.\nConsiderazioni sull'opera di Locatelli.\nLocatelli fu un mostro di tecnica violinistica: si diceva che non avesse mai suonato una nota sbagliata, tranne una volta in cui il suo mignolo scivol\u00f2 e tocc\u00f2 il ponticello dello strumento.\nLa maggior parte delle composizioni di Locatelli sono lavori per violino. La sua pubblicazione pi\u00f9 conosciuta \u00e8 l\"'Arte del violino\", opera III, una raccolta di dodici concerti per violino solista, archi e basso continuo. La raccolta include una serie di 24 \"Capricci\" per violino solo di grande difficolt\u00e0 tecnica, posti al termine del primo e terzo movimento di ciascun concerto come cadenza del solista; dato il loro interesse nello sviluppo della tecnica violinistica, a partire dal XIX secolo si \u00e8 susseguita una serie di pubblicazioni dei soli capricci, estrapolati dal contesto dei Concerti originari e utilizzati come brani concertistici a s\u00e9 stanti o come studi didattici di tecnica superiore.\nLocatelli scrisse inoltre sonate per violino e basso continuo, sonate a tre, concerti grossi e una raccolta di sonate per flauto (op.2). I suoi primi lavori mostrano l'influenza di Arcangelo Corelli, mentre la produzione pi\u00f9 matura ha un respiro pi\u00f9 internazionale, pi\u00f9 vicino al gusto galante.\nUno dei brani pi\u00f9 particolari e interessanti della sua produzione \u00e8 il concerto VI che chiude l'opera VII, intitolato \"Il Pianto di Arianna\". Nonostante sia destinato ad un organico esclusivamente strumentale (un gruppo di archi divisi in \"concertino\" e \"concerto grosso\", come nel concerto grosso, una forma ormai arcaica all'epoca di Locatelli perch\u00e9 di fatto sostituita da tempo dal concerto solistico), la scrittura \u00e8 tipicamente vocale e riproduce una sorta di cantata senza testo, divisa in recitativi ed arie. Le arie vocali erano all'epoca una fonte d'ispirazione costante per i compositori di brani strumentali, non cos\u00ec i recitativi; altri esperimenti di contaminazione erano stati gi\u00e0 provati da Antonio Vivaldi (ad esempio nel concerto per violino RV 208 \"Il Grosso Mogul\") e da Francesco Antonio Bonporti in varie sue opere per violino e basso continuo o per archi, ma mai si era pensato di trasporre per un insieme strumentale un'intera cantata. Il risultato \u00e8 una musica fortemente drammatica, di tormentata espressivit\u00e0.\nIl pubblico moderno conosce forse Locatelli per via di un pezzo che egli, in effetto, non ha mai composto. Infatti il romanzo \"Primo comando\", di Patrick O'Brian il primo della serie Aubrey-Maturin, comincia con la famosa frase: \u00abLa sala da musica dell'abitazione del governatore a Port Mahon, un ottagono alto, bello e ovattato, era riempita dai trionfi del primo movimento del quartetto in do maggiore di Locatelli.\u00bb In realt\u00e0, non \u00e8 mai stato documentato alcun quartetto scritto da Locatelli, anche se certi concerti grossi per archi possono essere eseguiti con un quartetto d'archi."}
{"id": "1331674", "revid": "729019", "url": "https://it.wikipedia.org/wiki?curid=1331674", "title": "Mary Carey", "text": "Biografia.\nHa studiato balletto e danza dall'et\u00e0 di sette anni fino ai diciannove anni. Si \u00e8 diplomata nel 1998 alla Pine Crest School. Ha fatto parte della squadra di danza del suo college. Dopo averne fatto parte per un anno, \u00e8 diventata una \"exotic dancer\".\nAl \"The Howard Stern Show\", ha rivelato che suo padre soffre di paralisi cerebrale.\nCarriera da attrice.\nMary Carey diventa conosciuta per le sue scene lesbiche ed appare nelle copertine di riviste e televisioni per adulti, come Playboy TV. Mary Carey deve molta della sua popolarit\u00e0 alle dimensioni del suo seno, e inizialmente aveva dichiarato che fosse naturale. Successivamente, ha ammesso il ritocco, ma ha sconsigliato di seguire il suo esempio. Mary ha lavorato per la \"Kick Ass Pictures\" per i primi tre anni, poi ha firmato un contratto biennale con la \"Legend Video\".\nCarriera politica.\nAlle elezioni politiche del 2003 si \u00e8 candidata, come indipendente, per la carica di Governatore della California e ha ottenuto 11.179 voti, dieci volte di pi\u00f9 rispetto a quanto le attribuivano i sondaggi, classificandosi decima su 135 candidati. Nella sua campagna elettorale, ha promesso, tra le altre cose, la legalizzazione dei matrimoni fra persone dello stesso sesso e una tassa sulle protesi al seno."}
{"id": "1331683", "revid": "1924342", "url": "https://it.wikipedia.org/wiki?curid=1331683", "title": "Go - The Very Best of Moby", "text": "Go - The Very Best of Moby \u00e8 la prima raccolta di Moby. \u00c8 uscita sia nella versione singola che in quella deluxe, comprendente anche un altro disco contenente i remix di parte dei brani contenuti nel primo CD."}
{"id": "1331687", "revid": "78273", "url": "https://it.wikipedia.org/wiki?curid=1331687", "title": "Corona del Mar (Newport Beach)", "text": ""}
{"id": "1331692", "revid": "41025", "url": "https://it.wikipedia.org/wiki?curid=1331692", "title": "Costantino I di Laconi", "text": ""}
{"id": "1331699", "revid": "465169", "url": "https://it.wikipedia.org/wiki?curid=1331699", "title": "UNITAS", "text": "Le esercitazioni navali UNITAS (United International Antisubmarine Warfare Exercise) sono svolte con frequenza annuale dalla US Navy insieme ad altre marine di stati dell'America latina e dei Caraibi. Queste esercitazioni sono iniziate a partire dal 1960 dopo la Prima Conferenza Navale di Panama del 1959 e vengono svolte nell'ambito del Trattato Interamericano di Assistenza Reciproca (TIAR).\nAll'inizio a partecipare oltre agli Stati Uniti furono Argentina, Brasile, Cile, Colombia, Per\u00f9, Ecuador, Uruguay, e Venezuela, mentre con il trascorrere degli anni si sono aggregati altri stati.\nLe operazioni che si sono svolte per la prima volta nelle acque del Venezuela, il 28 agosto 1960, hanno come fine oltre quello addestrativo, anche quello di far cooperare e stabilire relazioni fra le marine della regione. La sede varia ogni anno. Dal 1999 l'esercitazione si divide in tre fasi: Atlantico, Pacifico e Caraibi.\nIn un primo momento l'esercitazione aveva come scopo l'addestramento per affrontare la minaccia sovietica nel contesto della guerra fredda, ma successivamente le finalit\u00e0 addestrative dell'esercitazione si sono adeguate ai mutamenti avvenuti negli scenari internazionali.\nUNITAS 47-06.\nFase Atl\u00e1ntico.\nSede: Brasile.\nZona di azione: Acque internazionali al largo delle coste del Brasile\nStati partecipanti: Stati Uniti, Argentina, Brasile, Spagna, Uruguay\nDurata: 20-30 ottobre 2006\nUNITAS 48-07.\nFase Atl\u00e1ntico.\nSede: Argentina.\nZona di azione: Acque internazionali al largo delle coste dell'Argentina\nStati partecipanti: Stati Uniti, Argentina, Brasile, Spagna, Cile\nDurata: 4-11 maggio 2007\nUnit\u00e0 navali:\nArgentina:\nBrasile:\nStati Uniti:\nCile:\nSpagna:"}
{"id": "1331700", "revid": "123944855", "url": "https://it.wikipedia.org/wiki?curid=1331700", "title": "Harry Dean Stanton", "text": "Biografia.\nTerminato il liceo, Stanton si laure\u00f2 all'Universit\u00e0 del Kentucky, a Lexington, in giornalismo e arti radiofoniche. Si dedic\u00f2 poi al cinema, apparendo sia in film indipendenti e \"cult\" come \"Strada a doppia corsia\" (1971), \"Cockfighter\" (1974), \"\" (1981) e \"Repo Man - Il recuperatore\" (1984) che in produzioni hollywoodiane come \"Nick mano fredda\" (1967), \"Il padrino - Parte II\" (1974), \"Alien\" (1979), \"Alba rossa\" (1984), \"Bella in rosa\" (1986) e \"Il miglio verde\" (1999). Il suo ruolo da protagonista pi\u00f9 noto \u00e8 quello in \"Paris, Texas\" (1984) di Wim Wenders, che inizialmente doveva essere assegnato a Sam Shepard.\nFu uno degli attori-feticcio di Sam Peckinpah, John Milius, David Lynch e Monte Hellman, oltre che un amico stretto di Francis Ford Coppola. Stanton era molto apprezzato dal critico cinematografico Roger Ebert, che di lui disse: \u00abnessun film con Harry Dean Stanton o M. Emmet Walsh sar\u00e0 mai un fiasco\u00bb, pur ammettendo poco pi\u00f9 in l\u00e0 che \"Un piccolo sogno\" (1989) con Stanton \u00e8 l'\u00abeccezione che conferma la regola\u00bb.\nLavor\u00f2 molto per il piccolo schermo, anche negli ultimi anni: dal 2006 al 2010 partecip\u00f2 alla serie televisiva \"Big Love\", con Bill Paxton, e proprio nel 2010 comparve nel primo episodio della quarta stagione di \"Chuck\". \nMor\u00ec a 91 anni il 15 settembre 2017, per cause naturali.\nDoppiatori italiani.\nNelle versioni in italiano dei suoi film, Harry Dean Stanton \u00e8 stato doppiato da:\nDa doppiatore \u00e8 sostituito da:"}
{"id": "1331717", "revid": "78273", "url": "https://it.wikipedia.org/wiki?curid=1331717", "title": "Costantino I di Arborea", "text": ""}
{"id": "1331719", "revid": "399", "url": "https://it.wikipedia.org/wiki?curid=1331719", "title": "Terna (macchina)", "text": "La terna \u00e8 una macchina da cantiere usata per eseguire lavori di scavo, riporto, e movimento di materiale.\nLa principale caratteristica che la distingue da altre macchine per movimento terra \u00e8 la presenza combinata di pala sull'anteriore (mutuata dalla pala gommata, di cui mantiene l'impostazione generale del veicolo) e del braccio escavatore sul lato posteriore.\nPossono essere fisse (cio\u00e8 con telaio rigido e con sistema sterzante sulle ruote anteriori) oppure articolate (dette anche snodate) per la presenza di due snodi al centro del veicolo. I due snodi funzionano esattamente come sui \"dumper\" e sulle ruspe: uno permette una rotazione rispetto a un asse verticale, e quindi di sterzare, l'altro una rotazione rispetto all'asse orizzontale longitudinale, permettendo ai due assi di appoggiare contemporaneamente su due piani non paralleli.\nLa terna \u00e8 un mezzo molto versatile perch\u00e9 combina i due strumenti pi\u00f9 pratici, e quindi pi\u00f9 importanti, per il movimento terra; il tutto in un veicolo di dimensioni ridotte e particolarmente agile, specialmente se snodato. Queste caratteristiche ne fanno uno dei mezzi pi\u00f9 diffusi nel campo cantieristico."}
{"id": "1331721", "revid": "767487", "url": "https://it.wikipedia.org/wiki?curid=1331721", "title": "Frank Navetta", "text": "Biografia.\n\u00c8 conosciuto per essere stato il primo chitarrista e fondatore, con Bill Stevenson e Tony Lombardo, dei Descendents, coi quali ha pubblicato gli album \"Milo Goes to College\" e \"I Don't Want to Grow Up\". Poco prima della pubblicazione del disco Enjoy!, lascia la band e si trasferisce in Oregon, diventando un pescatore a tempo pieno. Nel 1996 si unisce a Milo Aukerman, Bill Stevenson ed al bassista originario Tony Lombardo per un tour in occasione della riunione dei Descendents.\nMuore il 31 ottobre 2008 a causa di un malore."}
{"id": "1331724", "revid": "3115", "url": "https://it.wikipedia.org/wiki?curid=1331724", "title": "Bardejov", "text": "Bardejov (tedesco \"Bartfeld\", ungherese \"B\u00e1rtfa\", polacco: \"Bardi\u00f3w\") \u00e8 una citt\u00e0 della Slovacchia, capoluogo del distretto omonimo, nella regione di Pre\u0161ov. La citt\u00e0 termale, citata la prima volta nel 1241, vanta numerosi monumenti culturali all'interno del centro storico di epoca medievale, perfettamente conservato. La citt\u00e0 \u00e8 uno dei Patrimoni dell'umanit\u00e0 dell'UNESCO.\nToponimo.\nIl nome della citt\u00e0 deriva dalla parola ungherese \"b\u00e1rd\" (spaccare), che indicava la quantit\u00e0 di terreno che un uomo poteva arare in un giorno. Nel nome ungherese (B\u00e1rtfa), il suffisso \"fa\" (albero) \u00e8 stato aggiunto in seguito, ed \u00e8 stata anche sostituita l'ultima lettera di \"\"b\u00e1rd\" in \"b\u00e1rt\"\" per facilitarne la pronuncia.\nStoria.\nIl territorio dell'odierna Bardejov ha attirato coloni fin dall'et\u00e0 della Pietra. Il primo scritto che parla della citt\u00e0 risale al 1240, quando i monaci di Bardejov si lamentarono con re B\u00e9la IV d'Ungheria riguardo ad una violazione di confine operata dalla vicina Pre\u0161ov. In quel periodo era gi\u00e0 stata eretta un'importante chiesa dedicata a Sant'Egidio. La citt\u00e0 venne fortificata nel XIV secolo, e divenne un nodo commerciale con la Polonia. Oltre 50 corporazioni controllavano la fiorente economia. Bardejov si guadagn\u00f2 lo status di citt\u00e0 reale nel 1376, ed in seguito divenne citt\u00e0 libera dell'Impero. L'et\u00e0 d'oro di Bardejov termin\u00f2 nel sedicesimo secolo, quando molte guerre, pandemie e altre catastrofi colpirono lo stato.\nMonumenti e luoghi d'interesse.\nBardejov \u00e8 dominata dalla Basilica di Sant'Egidio, citata per la prima volta nel 1247. Si tratta di una chiesa composta da tre navate e numerose cappelle, e completata nel XV secolo. Contiene undici altari in stile gotico dipinti. La piazza centrale (slovacco: \"Radni\u010dn\u00e9 n\u00e1mestie\"), che in passato fu un mercato medievale, \u00e8 ora circondata da case in stile gotico e rinascimentale. Uno degli edifici pi\u00f9 importanti \u00e8 il municipio, costruito nel 1505. La parte inferiore venne eretta in stile gotico, mentre quella superiore \u00e8 rinascimentale. Il sistema di fortificazioni risale al XIV e XV secolo, ed \u00e8 stato inserito nello European Fund of Cultural Heritage come uno dei pi\u00f9 elaborati e meglio conservati della Slovacchia.\nBardejov \u00e8 anche un'importante stazione termale. Le fonti di acqua minerale terapeutica aiutano le persone che necessitano di cure oncologiche, di circolazione e digestione. Il vecchio complesso termale, non distante dal centro di Bardejov, ospita anche un museo di architettura popolare.\nQuartieri cittadini.\nLa citt\u00e0 \u00e8 composta dai seguenti quartieri:\nSociet\u00e0.\nEvoluzione demografica.\nSecondo il censimento del 2001 il 91,3% degli abitanti sono slovacchi, 2,6% Rom, 2,5% ruteni e 1,4% ucraini. Dal punto di vista religioso il 63,2% era un fedele della Chiesa cattolica di rito romano, 16,9% della Chiesa greco-cattolica slovacca ed il 7,6% sono luterani."}
{"id": "1331726", "revid": "1494169", "url": "https://it.wikipedia.org/wiki?curid=1331726", "title": "Fitness", "text": ""}
{"id": "1331733", "revid": "1409041", "url": "https://it.wikipedia.org/wiki?curid=1331733", "title": "Marco De Marchi (calciatore)", "text": "Caratteristiche tecniche.\nGiocava nel ruolo di difensore centrale, all'occorrenza impiegabile anche come terzino.\nCarriera.\nGiocatore.\nInizia la sua carriera nell'. Accasatosi al , fa parte della squadra che in tre anni vince dapprima il campionato di Serie B per poi arrivare alla qualificazione alle coppe europee.\nIn seguito si trasferisce alla per 5 miliardi di lire, passando in prestito dopo un anno alla . La stagione 1992-1993 lo vede ancora alla formazione bianconera, con cui vince la Coppa UEFA giocando entrambe le gare della doppia finale contro i tedeschi del .\nTorna quindi a Bologna dove, con la fascia di capitano, guida i felsinei a due promozioni consecutive dalla Serie C alla Serie A, fino a un settimo posto in massima categoria per i neopromossi rossobl\u00f9.\n decide di andare all'estero, prima in Eredivisie con la maglia del Vitesse Arnhem e poi in Scottish Premier League tra le file del .\nDopo il ritiro.\nUna volta chiusa l'attivit\u00e0 agonistica, rimane nel mondo del calcio intraprendendo la professione di procuratore sportivo. Fra i suoi assistiti ci sono stati, tra gli altri, Luca Caldirola, Fabio Borini, Federico Casarini, Gianpaolo Bellini e Adam Masina."}
{"id": "1331739", "revid": "183978", "url": "https://it.wikipedia.org/wiki?curid=1331739", "title": "Orchestra del Maestro Enzo Ceragioli", "text": ""}
{"id": "1331741", "revid": "287204", "url": "https://it.wikipedia.org/wiki?curid=1331741", "title": "Montes", "text": ""}
{"id": "1331743", "revid": "121837", "url": "https://it.wikipedia.org/wiki?curid=1331743", "title": "Eredit\u00e0 sallustiana", "text": ""}
{"id": "1331746", "revid": "110157", "url": "https://it.wikipedia.org/wiki?curid=1331746", "title": "Advanced Linux Sound Architecture", "text": "L'Advanced Linux Sound Architecture (noto pi\u00f9 generalmente con acronimo ALSA) \u00e8 un framework Software libero ed open source pubblicato sotto licenza GNU GPL e GNU LGPL che fornisce delle API per driver di schede audio.\nEsso \u00e8 componente del kernel Linux, creato per sostituire l'originale Open Sound System (OSS) nella fornitura di device driver per le schede audio.\nStoria.\nIl progetto, guidato da Jaroslav Kysela, fu creato, all'inizio per sviluppare un driver Linux per la scheda audio Gravis Ultrasound nel 1998, ed \u00e8 stato sviluppato in maniera separata dal kernel Linux fino a quando non \u00e8 stato inserito nella serie di sviluppo 2.5 nel 2002 (2.5.4-2.5.5).\nA partire dalla versione del kernel linux 2.6 sostituisce predefinitamente l'Open Sound System, sebbene sia retrocompatibile con quest'ultimo.\nFunzioni e caratteristiche.\nTra gli obiettivi del progetto ALSA c'erano originariamente anche la configurazione automatica di scheda audio hardware e gestione semplice di dispositivi audio multipli, Diversi framework software, come il JACK Audio Connection Kit e PulseAudio, utilizzano ALSA per consentire l'esecuzione a bassa latenza di livello professionale per il montaggio ed il missaggio audio.\nAlcune delle funzioni per le quali venne creato ALSA e che sono state implementate in esso per sopperire alle mancanze di OSS sono, ad esempio:\nALSA, per fornire queste caratteristiche in maniera pulita, utilizza un'API pi\u00f9 grande e complessa di quella di OSS; per questo motivo pu\u00f2 essere pi\u00f9 complicato sviluppare applicazioni che usano ALSA per la gestione del sistema sonoro. Tuttavia, ALSA fornisce opzionalmente un livello di emulazione OSS, cos\u00ec che si possa usare l'API di OSS, pi\u00f9 semplice e portabile.\nOltre ai driver di periferica, ALSA utilizza alcuni plugin software (come softvol) in spazio utente, affinch\u00e9 gli sviluppatori che vogliano interfacciarsi con i driver possano utilizzare un'API di livello pi\u00f9 elevato, evitando di interagire direttamente con il kernel."}
{"id": "1331747", "revid": "20787", "url": "https://it.wikipedia.org/wiki?curid=1331747", "title": "Enzo Madruzzato", "text": ""}
{"id": "1331749", "revid": "125855515", "url": "https://it.wikipedia.org/wiki?curid=1331749", "title": "Irene di Grecia", "text": "Biografia.\nInfanzia.\nIrene era la quintogenita di Costantino I di Grecia e di Sofia di Prussia. I suoi nonni paterni erano Giorgio I di Grecia e Olga Konstantinovna della Russia. I suoi nonni materni erano Federico III, imperatore tedesco, e Vittoria, figlia della regina Vittoria del Regno Unito e del principe consorte Alberto. Nel 1917 Irene segu\u00ec suo padre in esilio a seguito dell'abdicazione.\nMatrimonio.\nNel 1927 il fratello di Irene, Giorgio, annunci\u00f2 il suo fidanzamento con il principe Cristiano di Schaumburg-Lippe, un nipote di Cristiano X di Danimarca, ma il fidanzamento venne annullato; in seguito Cristiano spos\u00f2 sua cugina Feodora di Danimarca.\nTornata in Grecia, Irene venne promessa al principe Aimone di Savoia-Aosta, allora duca di Spoleto, che spos\u00f2 il 1\u00ba luglio 1939 in Santa Maria del Fiore a Firenze. \nDuchessa d'Aosta.\nAimone divenne il quarto duca d'Aosta il 3 marzo 1942, in seguito alla morte del fratello maggiore, il principe Amedeo, terzo duca d'Aosta.\nIl 18 maggio 1941, quando suo marito venne nominato re di Croazia con il nome di Tomislavo II, Irene assunse il titolo di \"Regina di Croazia\".\nDopo l'abdicazione di suo marito alla corona di Croazia nel 1943, Irene venne arrestata dai tedeschi e deportata in un campo di concentramento austriaco insieme al figlio Amedeo.\nAimone mor\u00ec il 29 gennaio 1948 a Buenos Aires e suo figlio Amedeo gli succedette come quinto Duca d'Aosta.\nDeportazione.\n\"La brutalit\u00e0 tedesca non aveva avuto riguardi di sorta n\u00e9 per la tenera et\u00e0 dei figli, n\u00e9 per la nobilt\u00e0 della personale condotta delle due duchesse (Irene era stata deportata assieme ad Anna d'Aosta e alle sue due bambine), rimaste come erano a Firenze, solo per non abbandonare nell'ora del pericolo la popolazione (...). Il loro caso ci commosse... Avrei bisogno di un volume per narrare quegli atti compiuti verso tutti e sempre con delicatezza che non avrebbe potuto essere pi\u00f9 intelligente\". C. Senise, \"Quando ero Capo della Polizia\", Ruffolo editore, Roma, 1946. \nUltimi anni e morte.\nTerminato il conflitto, al contrario del marito che era morto in Argentina nel 1948, Irene torn\u00f2 in Italia e si stabil\u00ec nuovamente a Firenze. Come ringraziamento per gli aiuti prestati in occasione dell'alluvione del 1966, il capoluogo toscano le confer\u00ec la cittadinanza onoraria. \nLa Principessa Irene mor\u00ec il 15 aprile 1974 a Fiesole, dopo aver tentato di contrastare una malattia. Riposa nella Cripta Reale della Basilica di Superga, sulle alture di Torino.\nDiscendenza.\nIrene ed il principe Aimone di Savoia-Aosta ebbero un figlio:"}
{"id": "1331752", "revid": "79454", "url": "https://it.wikipedia.org/wiki?curid=1331752", "title": "ALSA", "text": ""}
{"id": "1331758", "revid": "767487", "url": "https://it.wikipedia.org/wiki?curid=1331758", "title": "Motolivellatrice", "text": "Una motolivellatrice (o grader) \u00e8 una macchina per la movimentazione di terra, capace di scavare, spostare e livellare. I modelli tipici attuali hanno tre assi con il motore e la cabina situata sopra l'asse posteriore ad un'estremit\u00e0 del veicolo e un terzo asse all'estremit\u00e0 anteriore del veicolo, con la lama in mezzo. La lama lunga a profilo curvo pu\u00f2 spostarsi in tutte le direzioni e caratterizza tipo e potenza della macchina. Nei modelli in commercio la larghezza della lama varia da 2,50 a 7,30 metri ed i motori da 93 a 373 kW (125-500 CV).\nAnteriormente a seconda dei modelli pu\u00f2 esserci una seconda lama pi\u00f9 corta per scavare e spingere, oppure uno scarificatore con pi\u00f9 denti di piccole dimensioni per smuovere materiale molto compatto. Posteriormente \u00e8 comune la presenza di uno scarificatore con pochi denti di grandi dimensioni.\nUn'innovazione pi\u00f9 recente \u00e8 l'allestimento con tecnologia GPS, per un controllo preciso del grado e (potenzialmente) una costruzione \"senza picchetti\"."}
{"id": "1331759", "revid": "1776051", "url": "https://it.wikipedia.org/wiki?curid=1331759", "title": "Behind the Orange Curtain", "text": "Behind the Orange Curtain \u00e8 un live album dei BulletBoys, uscito il 3 aprile 2007 per l'Etichetta discografica Crash Music Inc."}
{"id": "1331761", "revid": "1086846", "url": "https://it.wikipedia.org/wiki?curid=1331761", "title": "ACF Fiorentina 2006-2007", "text": "Questa voce raccoglie le informazioni riguardanti l'ACF Fiorentina nelle competizioni ufficiali della stagione 2006-2007.\nStagione.\nSi riparte in serie A da meno 19 (poi ridotto a meno 15). Durante la campagna estiva partono Brocchi, Fiore e Jimenez, ma arrivano altri giocatori importanti: Adrian Mutu, Mario Alberto Santana, Fabio Liverani, Manuele Blasi, Reginaldo, Alessandro Potenza e Massimo Gobbi. Inoltre vengono riscattate le propriet\u00e0 di Frey e Riccardo Montolivo.\nLa Fiorentina inizia la stagione in coppa Italia venendo eliminata dal Genoa, dopo aver eliminato il Giarre. Il 9 settembre inizia il campionato, il primo senza la Juventus, e la Fiorentina perde in casa per 2-3 contro la favorita Inter. Nonostante la penalizzazione e una partenza a stento (tre sconfitte e una vittoria nella prime quattro partite), la Fiorentina riesce a riprendersi in campionato, colmando il divario della penalizzazione e arrivando, nel periodo pre-natalizio, a ridosso della met\u00e0 classifica.\nNel mercato di gennaio i viola acquistano dal Basilea il giovane centrocampista Kuzmanovic. Nel girone di ritorno la Fiorentina prosegue la sua scalata alla classifica, giungendo sesta nonostante la suddetta penalizzazione di 15 punti. In tal modo si garantisce un posto in Coppa UEFA grazie alla miglior difesa del torneo, con soltanto 31 reti subite, e al terzo miglior attacco della serie A, con 62 reti segnate. \u00c8 anche l'anno dell'addio di Luca Toni alla maglia viola, andr\u00e0 infatti al Bayern Monaco.\nMarcatori stagione viola in serie A: Mutu e Toni 16 Reti, Pazzini 7, Reginaldo 6, Gamberini e Jorgensen 3, Montolivo 2, Blasi, Dainelli, Kroldrup, Liverani, Potenza, Santana e Ujfalusi 1.\nMaglie e sponsor.\nLo sponsor tecnico per la stagione 2006-07 \u00e8 Lotto, mentre lo sponsor ufficiale \u00e8 Toyota per il girone d'andata e Auris per quello di ritorno (autovettura sempre prodotta dalla Toyota). Lo sponsor \u00e8 al centro della maglia, mentre lo sponsor tecnico e il logo della squadra si trovano al di sopra, rispettivamente sulla destra e sulla sinistra.\nLa divisa casalinga \u00e8 identica a quella della stagione passata e presenta una maglia di colore viola con girocollo bianco con due cuciture per lato bianche che scendono lateralmente lungo il busto. I calzoncini sono viola e presentano due cuciture bianche a prosecuzione di quelle della maglia con il logo della squadra sulla gamba destra. I calzettoni sono viola con stemma della societ\u00e0 e sponsor tecnico sulla parte centrale. Il numero e il nome sulla maglia sono bianchi cos\u00ec come il numero sui calzoncini posto sulla gamba sinistra.\nAnche la divisa da trasferta \u00e8 identica a quell'anno precedente, essendo composta da maglia, pantaloncini e calzettoni di colore bianco con cuciture viola. Il numero e il nome sulla maglia sono di colore viola cos\u00ec come il numero sui calzoncini sempre posto sulla gamba sinistra.\nLa terza divisa presenta maglia, pantaloncini e calzettoni di colore rosso con cuciture bianche. Il numero e il nome sulla maglia sono di colore bianco cos\u00ec come il numero sui calzoncini sempre posto sulla gamba sinistra.\nStatistiche.\n\"Statistiche aggiornate al 1\u00ba luglio 2007.\""}
{"id": "1331764", "revid": "1573940", "url": "https://it.wikipedia.org/wiki?curid=1331764", "title": "Poligrafo", "text": "Poligrafo (dal greco = molto e = scrivo) \u00e8 un termine che in italiano ha molti significati."}
{"id": "1331765", "revid": "30610", "url": "https://it.wikipedia.org/wiki?curid=1331765", "title": "Macchina della verit\u00e0", "text": "La macchina della verit\u00e0, nota anche come poligrafo, \u00e8 uno strumento che misura e registra diverse caratteristiche fisiologiche di un individuo (quali la pressione del sangue, il polso arterioso e la respirazione) mentre il soggetto \u00e8 chiamato a rispondere a una serie di domande, misurandone i cambiamenti emotivi e psichici durante l'interrogatorio.\nCaratteristiche.\nCon la comparazione dei dati si cerca quindi di evidenziare le diverse reazioni durante le risposte e individuare, quindi, eventuali risposte false o veritiere. Non esistono prove scientifiche delle sue certe capacit\u00e0 di svolgere tali compiti, sia per la possibilit\u00e0 di alterare consapevolmente i risultati anche nelle versioni pi\u00f9 moderne, sia perch\u00e9 il poligrafo analizza la reazione alle emozioni e cerca di creare una relazione (non provata) con la \"verit\u00e0\", sia per l'impossibilit\u00e0 di definire in maniera univoca il concetto di verit\u00e0, sia per i numerosi elementi che possono concorrere a falsare i risultati, tra i quali la consapevolezza o meno del soggetto di stare mentendo.\nPer queste ragioni il test del poligrafo non \u00e8 accettato come prova dagli ordinamenti giuridici moderni, sebbene in alcune giurisdizioni - in particolare statunitensi - sia ancora largamente accettato specie come elemento facoltativo rimesso alla valutazione della giuria su accordo tra le parti.\nStoria.\nL'idea che mentire provocasse effetti secondari fisiologici \u00e8 stata a lungo frutto di suggestione e ricerca. I primi metodi erano basati su tradizioni popolari e altre forme di suggestioni. Alla fine dell'Ottocento Angelo Mosso inventa prima il pletismografo e poi l'idrosfigmometro che viene usato dal famoso criminologo Cesare Lombroso . Agli inizi del Novecento Vittorio Benussi applica il metodo dei \"sintomi respiratori\" alla psicologia della testimonianza e alla psicologia criminale, e per questa ragione molti lo considerano l'inventore del \"lie detector\" a Padova. Il poligrafo moderno ha origine nel 1913, quando William Moulton Marston, studente di psicologia dell'universit\u00e0 di Harvard, utilizz\u00f2 un test sulla pressione sanguigna per individuare la correttezza di una affermazione.\nMarston, il primo a realizzare un poligrafo, difese lungamente la sua macchina e ne propose il suo utilizzo nei tribunali. Nel 1938 pubblic\u00f2 \"The Lie Detector Test\", un libro in cui descriveva l'utilizzo del dispositivo e la sua spiegazione teorica.\nUna macchina pi\u00f9 complessa, che teneva conto di altri fattori, fu costruita da John A. Larson e dal suo assistente Leonarde Keeler, dell'universit\u00e0 della California. Questa fu utilizzata principalmente dalle forze di polizia di Berkeley. \nLeonarde Keeler, assistente di John Larson all'universit\u00e0, perfezion\u00f2 il poligrafo inventato da quest'ultimo. Con il suo \"Keeler Polygraph\" contribu\u00ec alla risoluzione di alcuni casi della polizia americana, a partire dal 1935. Il caso di un gangster di Chicago, condannato a morte nel 1937 dopo essere risultato colpevole al test del poligrafo, divenne famoso anche all'estero. La rivista italiana \"La Corte di Assise\" ne parl\u00f2 ai suoi lettori, nel 1939.\nFunzionamento.\nNei moderni poligrafi i parametri registrati dalla macchina sono:\nIl dispositivo prevede inoltre il fatto che il soggetto sia consapevole di mentire, altrimenti un'affermazione, sebbene oggettivamente falsa, se ritenuta erroneamente vera dal soggetto non pu\u00f2 dare origine a cambiamenti fisiologici."}
{"id": "1331766", "revid": "767487", "url": "https://it.wikipedia.org/wiki?curid=1331766", "title": "Burning Cats and Amputees", "text": "Burning Cats and Amputees \u00e8 un album raccolta dei BulletBoys, uscito l'11 aprile 2000 per l'Etichetta discografica Cleopatra Records."}
{"id": "1331780", "revid": "1632387", "url": "https://it.wikipedia.org/wiki?curid=1331780", "title": "Signals", "text": "Signals \u00e8 il nono album dei Rush, gruppo rock canadese, registrato e mixato tra i mesi di aprile e luglio del 1982 presso \"Le Studio\" di Morin-Heights, quindi pubblicato il 9 settembre 1982.\nL'album divenne disco di platino (1\u00a0000\u00a0000 copie vendute) per la RIAA nel novembre del 1982.\nDescrizione.\n\"Signals\" fu il seguito di \"Moving Pictures\", il pi\u00f9 grande successo della band.\nStilisticamente, continua l'evoluzione dei Rush verso sonorit\u00e0 anni ottanta, attraverso l'uso pi\u00f9 massiccio dell'elettronica come ad esempio le tastiere ed i sequenziatori. Inoltre la durata delle canzoni si abbrevia rispetto al passato: la traccia pi\u00f9 lunga dura 6:22. Con \"Signals\" si inizia quello che viene normalmente considerata la \"III fase\" del gruppo, quella caratterizzata dal largo impiego di tastiere, caratteristica del rock elettronico. La chitarra elettrica in questo album assume un ruolo secondario, ed il gruppo assimila sonorit\u00e0 tipiche della new wave, come il reggae.\nMolti furono i momenti di tensione durante le sedute di registrazione del disco, anche a causa della ricerca di nuove sonorit\u00e0, e questo sar\u00e0 l'ultimo album co-prodotto da Terry Brown. Alla fine i Rush stessi non saranno completamente soddisfatti del risultato ottenuto.\n\"Subdivisions\" rimane uno dei classici dei Rush, \"The Analog Kid\" \u00e8 il pezzo con sonorit\u00e0 pi\u00f9 hard rock di tutto l'album, \"Chemistry\", \"New World Man\", \"Digital Man\" sfoggiano sonorit\u00e0 reggae e \"Countdown\" \u00e8 dedicata al lancio dello \"Space Shuttle Columbia\". Il tema dominante dell'album \u00e8 l'\"alienazione\" sociale e tecnologica.\nSecondo Neil Peart il primo pezzo composto per l'album \u00e8 stato \"Chemistry\", scritto spontaneamente durante il tour di \"Moving Pictures\": per la prima volta il tecnico del suono del tour aveva registrato i soundcheck del gruppo: in seguito collegando tra loro vari frammenti musicali, ritmi e melodie la canzone \u00e8 stata completata e registrata in una demo, in una versione sostanzialmente completa. Riguardo ai testi si tratta dell'unico pezzo dei Rush dove tutti i componenti hanno contribuito. \"Subdivisions\" \u00e8 nata in studio durante le attivit\u00e0 di mixaggio per il live \"Exit... Stage Left\", in quel frangente \u00e8 stato composto il testo; separatamente Lee e Lifeson avevano preparato una base musicale piuttosto innovativa per gli standard della band e \u00e8 stata sottoposta al batterista. Nel dicembre 1981 Geddy Lee ha iniziato a lavorare su delle basi musicali piuttosto innovative utilizzando una drum machine. Da questa base ha preso forma \"The Weapon\". Durante una vacanza presso le Isole Vergini nel gennaio 1982 Neil ha illustrato a Geddy il testo di \"The Analog Kid\", concepito come una sorta di complemento a quello di \"Digital Man\", discutendo sull'approccio musicale da abbinare a esso. I tre hanno optato per una struttura in antitesi a quanto suggerito dal testo, con la strofa, scritta da Lifeson, a ritmi sostenuti e il ritornello pi\u00f9 lento. \"Digital Man\" \u00e8 stata completata nella primavera 1982, dato che il testo e molte parti musicali erano gi\u00e0 state composte, ma il ritornello non aveva ancora preso forma. La soluzione trovata non \u00e8 piaciuta al produttore, Terry Brown, ma il gruppo, molto sicuro del risultato, ha deciso di proseguire senza dare ascolto alle critiche. L'emozione e il privilegio di assistere al lancio dello \"Space Shuttle Columbia\" presso Cape Kennedy in Florida del 12 aprile 1981, fortemente voluto dalla band che ha dovuto incastrare l'evento tra le date programmate del tour in svolgimento, ha spinto alla realizzazione del pezzo celebrativo \"Countdown\". \"Losing It\", musicalmente nata da un'idea di Lifeson e abbozzata in una demo con sole tastiera e batteria, \u00e8 stata completata in studio di registrazione. Era gi\u00e0 emersa l'idea di utilizzare il violino elettrico di Ben Mink nell'album e \"Losing It\" sembrava la traccia pi\u00f9 adatta. Con sette canzoni realizzate e l'album quasi completato, nel maggio 1982 il gruppo ha deciso di aggiungere un nuovo ulteriore pezzo chiamato provvisoriamente \"Project 3:57\", dato che doveva avere una lunghezza inferiore ai quattro minuti. Completato il testo, il brano \"New World Man\", molto diretto, \u00e8 stato composto e realizzato in soli due giorni.\nAttualmente il giudizio critico su \"Signals\" \u00e8 positivo: anzich\u00e9 creare un seguito di \"Moving Pictures\" dal facile successo, i Rush hanno continuato il processo evolutivo della propria musica, adeguandolo con successo alle sonorit\u00e0 dei primi anni ottanta. I testi parlano di attualit\u00e0 e sono di pi\u00f9 facile lettura che non in passato. Le recensioni d'epoca invece non dimostrano apprezzamento per la svolta stilistica del gruppo: Rolling Stone parla di un risultato poco incisivo, a causa dell'eccessivo uso della tecnologia (dall'impiego dei sintetizzatori al missaggio digitale) che mortifica la prestazione di Lifeson; Sounds definisce \"Signals\" un album debole, soprattutto se confrontato con gli ottimi lavori precedenti. \"The Analog Kid\" viene considerata l'unica traccia di un certo livello.\nPrincipali edizioni e formati.\n\"Signals\" \u00e8 stato pubblicato nel corso degli anni in varie edizioni, ristampe e formati; queste le principali:"}
{"id": "1331781", "revid": "2151778", "url": "https://it.wikipedia.org/wiki?curid=1331781", "title": "Voodoo 1", "text": "La 3dfx Voodoo Graphics (anche conosciuta come Voodoo 1) \u00e8 una scheda video prodotta da 3dfx, una delle pi\u00f9 importanti ed influenti in fatto di evoluzione tecnologica e rendering in computer grafica 3D.\nStoria.\nLa \"Voodoo1\" \u00e8 entrata in commercio nell'agosto del 1996, ed \u00e8 stata il primo acceleratore grafico basato su chipset Voodoo Graphics in grado di garantire un rendering in computer grafica 3D piuttosto avanzato, con l'aggiunta di effetti grafici a quel tempo ancora poco noti. In quel periodo 3dfx non contava su una produzione interna di schede video e doveva affidarsi su costruttori esterni per la loro realizzazione.\nQuesta scheda video gestiva un mesh poligonale con una serie di effetti grafici applicabili fra i quali texture mapping con filtri, gestione delle MIP map ed ottimizzazione per Z-buffer. La risoluzione massima supportata era di 800\u00d7600 a 16 bit per pixel senza Z-buffer, oppure 640\u00d7480 a 16 bit per pixel con Z-buffer. La Voodoo 1 non gestiva alcun calcolo geometrico sulle primitive, ma rasterizzava i poligoni sfruttando i dati calcolati dalla CPU, tramite comunicazione con Peripheral Component Interconnect. La scheda \u00e8 stata concepita per essere supportata da Windows 95 e Windows NT 3.51, con il funzionamento per DirectX e OpenGL.\nEssendo proiettata al futuro, all'epoca, una delle critiche rivolte alla Voodoo 1 era quella di non poter supportare il rendering 2D o 2.5D, rendendola incompatibile con giochi come \"Doom\" o \"Duke Nukem 3D\". Tuttavia uno dei fattori del grande successo della 3dfx Voodoo 1, \u00e8 stato proprio lo sparatutto in prima persona di id Software, \"Quake\", nel 1996, sorretto dal Quake engine; non a caso uno dei primi motori grafici in computer grafica 3D."}
{"id": "1331782", "revid": "92723", "url": "https://it.wikipedia.org/wiki?curid=1331782", "title": "Costantino I de Lacon-Serra", "text": "Biografia.\nLa durata del suo regno \u00e8 incerta, ma fu probabilmente in carica all\u2019inizio del XII secolo. Il suo regno fu dominato dalla guerra fra Genova e Pisa che dur\u00f2 dal 1119 al 1133.\nCostantino strinse un'alleanza fra Arborea e la Repubblica di Pisa. Il suo regno segu\u00ec la riforma gregoriana della Chiesa cattolica e i suoi maggiori effetti in Sardegna. Come i suoi predecessori, Costantino probabilmente pagava un tributo annuale al Papa di 1100 bisanti. Accett\u00f2 quindi la protezione del Papa e di Pisa favorendo l'espansione del monachesimo sull'Isola. Questo apport\u00f2 miglioramenti economici e tecnologici, come ad esempio i monaci che immigrando sull'Isola per divulgare i dettami della nuova riforma gregoriana, portarono anche libri e nuove conoscenze sulle tecniche di costruzione e sull'agricoltura.\nEsiste qualche divergenza sulla fondazione di Santa Maria di Bonarcado, ma pare che Costantino ne dispose la costruzione attorno all'anno 1100. La mise sotto l'autorit\u00e0 dell'abbazia camaldolese di San Zenone a Pisa anzich\u00e9 del monastero di San Vittore di Marsiglia, che era la grande potenza monastica del rivale Giudicato di Cagliari. Secondo una carta di suo nipote Barisone II nel 1182, fond\u00f2 un monastero, San Nicol\u00f2 di Urgen.\nSecondo il \"Condaghe di Santa Maria di Bonarcado\", la moglie di Costantino fu Anna de Zori, della potente dinastia dei Lacon-Zori (De Thori) che gli diede due figli: Comita II, che gli succedette nel 1131, e Orzocco."}
{"id": "1331784", "revid": "125928862", "url": "https://it.wikipedia.org/wiki?curid=1331784", "title": "Tom\u00e1s Baldu\u00edno", "text": "Biografia.\nNato a Posse, in Brasile, il 31 dicembre 1922, \u00e8 entrato nella Congregazione dei Frati Predicatori (Domenicani) ed \u00e8 stato consacrato sacerdote con il nome di \"Frei Tom\u00e1s\" il 4 luglio 1948.\nIl 15 agosto 1967 \u00e8 stato nominato prelato coadiutore di Sant\u00edssima Concei\u00e7\u00e3o do Araguaia.\nConsacrato vescovo di Goi\u00e1s il 26 novembre 1967, si \u00e8 ritirato, per raggiunti limiti d'et\u00e0, il 2 dicembre 1998.\nNell'aprile 2014 \u00e8 stato ricoverato in ospedale per una decina di giorni; \u00e8 morto il 2 maggio 2014 per una trombo-embolia polmonare.\nSuccessione.\nIl suo successore alla guida della diocesi di Goi\u00e1s \u00e8 il belga Dom Eug\u00e8ne Lambert Adrian Rixen.\nImpegno politico e sociale.\nHa aderito alla Teologia della Liberazione. \u00c8 stato nel 1972 tra i fondatori del Conselho Indigenista Mission\u00e1rio (Cimi), di cui \u00e8 stato presidente dal 1980 al 1984. \u00c8 stato anche tra i fondatori, nel 1975, della Commissione Pastorale della Terra, di cui \u00e8 stato presidente dal 1999 al 2005. Ha appoggiato il Movimento sem terra.\nSi \u00e8 sempre battuto in favore degli Indios e dei poveri delle campagne. Filosofo e scrittore, \u00e8 contrario alle \"\u00e9lite\" economiche e politiche brasiliane, chiede da sempre la fine del latifondisimo e dei conflitti rurali a discapito dei contadini.\nUno dei suoi fini, \u00e8 quello di far venire a galla la giustizia e punire i colpevoli dell'omicidio di Suor Dorothy Stang, la missionaria delle \"Sorelle di Nostra Signora di Namur\" assassinata nelle foreste del Mato Grosso il 13 febbraio 2005.\nDal 22 al 29 marzo 2009 ha partecipato a Roma alle \"Celebrazioni Romane\" in onore di Mons. \u00d3scar Romero dal titolo \"Oscar Romero, il coraggio della parola\".\nGenealogia episcopale.\nLa genealogia episcopale \u00e8:\nBibliografia.\nOpere di dom Tom\u00e1s Baldu\u00edno:\nOpere su dom Tom\u00e1s Baldu\u00edno:"}
{"id": "1331792", "revid": "12290", "url": "https://it.wikipedia.org/wiki?curid=1331792", "title": "Felicia Hardy", "text": ""}
{"id": "1331796", "revid": "2166047", "url": "https://it.wikipedia.org/wiki?curid=1331796", "title": "Igarka", "text": "Igarka \u00e8 una citt\u00e0 della Russia di 6\u00a0980 abitanti (2008) della Russia, situata nel Kraj di Krasnojarsk, in Siberia. \n\u00c8 un porto fluviale sul fiume Jenisej, per il trasporto del legname e dei prodotti minerari. Igarka \u00e8 stata dichiarata citt\u00e0 chiusa.\nStoria.\nIgarka venne fondata nel 1929 in quanto la zona veniva considerata come una delle terre pi\u00f9 ricche per quanto riguarda le materie prime al nord del paese, inoltre era circondata da fitte foreste. Nel 1931 \u00e8 diventata la prima citt\u00e0 industriale a Nord della regione di Krasnoyarsk\nDopo la fine della Seconda guerra mondiale, nel periodo che port\u00f2 alla divisione del mondo in una bipolarizzazione fra U.S.A. ed U.R.S.S, si tent\u00f2 senza successo di far diventare Igarka come un fondamentale punto di approdo o di passaggio dal punto di vista del trasporto.\nNel 1949 Stalin infatti inizi\u00f2 un progetto di collegamento ferroviario della citt\u00e0 con Salekhard ma alla sua morte, nel 1953, il progetto (che cost\u00f2 la vita a migliaia di prigionieri dei Gulag) venne abbandonato. La maggior parte dei detenuti che vi lavorarono erano esponenti dell'intellighenzia pietroburghese. Gli artefatti e i documenti relativi alla costruzione di questa linea, definita \"Cantiere N\u00b0 503\", sono oggi conservati nel locale \"Museo del Permafrost\".\nInfrastrutture e trasporti.\nAeroporto.\nLa citt\u00e0 \u00e8 servita dall'Aeroporto di Igarka (uno scalo d'emergenza per il vicino Aeroporto di Noril'sk-Alykel'). I voli di linea delle compagnie aeree russe UTair, Katekavia, Daghestan Airlines collegano Igarka d'inverno con Surgut, Krasnojarsk, d'estate inoltre con Samara, Ufa. All'aeroporto effettua i voli charter la russa Weltall-Avia."}
{"id": "1331797", "revid": "184755", "url": "https://it.wikipedia.org/wiki?curid=1331797", "title": "Tony Dinozzo", "text": ""}
{"id": "1331801", "revid": "78273", "url": "https://it.wikipedia.org/wiki?curid=1331801", "title": "Powiat Che\u0142mski", "text": ""}
{"id": "1331802", "revid": "78273", "url": "https://it.wikipedia.org/wiki?curid=1331802", "title": "Powiat Chelmski", "text": ""}
{"id": "1331803", "revid": "78273", "url": "https://it.wikipedia.org/wiki?curid=1331803", "title": "Powiat Hrubieszowski", "text": ""}
{"id": "1331804", "revid": "177966", "url": "https://it.wikipedia.org/wiki?curid=1331804", "title": "Powiat Rycki", "text": ""}
{"id": "1331805", "revid": "1833487", "url": "https://it.wikipedia.org/wiki?curid=1331805", "title": "Ant\u00f4nio Batista Fragoso", "text": "Biografia.\nNacque a Teixeira il 10 dicembre 1920.\nFu ordinato sacerdote il 2 luglio 1944.\nConsacrato, a soli 36 anni, il 30 maggio 1957, vescovo ausiliare di S\u00e3o Lu\u00eds do Maranh\u00e3o, fu poi nominato primo vescovo della neonata diocesi di Crate\u00fas, il 28 aprile 1964.\nSi ritir\u00f2 dal governo della diocesi il 18 febbraio 1998 per raggiunti limiti d'et\u00e0.\nMor\u00ec a Jo\u00e3o Pessoa il 12 agosto 2006 all'et\u00e0 di 85 anni.\nImpegno sociale.\nDom Fragoso fu uno dei tanti vescovi brasiliani che hanno aderito alla teologia della liberazione.\nPersona mite e umile, non ha mai amato il lusso n\u00e9 le cerimonie sfarzose, preferendo gli abiti civili, come i poveri della sua diocesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1331806", "revid": "177966", "url": "https://it.wikipedia.org/wiki?curid=1331806", "title": "Powiat Zamojski", "text": ""}
{"id": "1331808", "revid": "10921664", "url": "https://it.wikipedia.org/wiki?curid=1331808", "title": "Stazione Vaticana", "text": ""}
{"id": "1331809", "revid": "1282301", "url": "https://it.wikipedia.org/wiki?curid=1331809", "title": "Dimitrie Cantemir", "text": "Un principe \"tataro latino\".\nNato a Sili\u015fteni, Cantemir era un vassallo della Sublime Porta, di religione ortodossa. La madre, Ana Bant\u0103\u0219, era di origini nobile, ma suo padre, Constantin Cantemir, era un comandante (serdar) dell'esercito ottomano che pur avendo percorso una brillante carriera militare divenendo voivoda della Moldavia all'et\u00e0 di 71 anni, era di oscure origini e probabilmente di bassa estrazione sociale: secondo lo storico moldavo e suo contemporaneo Ion Neculce era infatti un illetterato capace di scrivere solo la sua firma. Non soddisfatto del proprio status, Cantemir avrebbe quindi successivamente preteso di discendere da una famiglia tatara nogai: Tatari che si vantavano di aver assoggettato il mondo conosciuto precedendo le armate di Gengis Khan.\nLo storico e l'orientalista.\nCome d'abitudine all'epoca, il giovane Cantemir fu inviato come \"ostaggio\" (rehin) ad Istanbul, e l\u00ec venne educato come si addiceva ad un principe vassallo ottomano in scienze profane e religiose islamiche, tanto che divenne uno dei maggiori letterati ottomani del suo tempo e il primo non-musulmano a scrivere un'opera enciclopedica in latino sulla storia dell'impero ottomano, intitolata \"Incrementa atque decrementa aulae othomanicae\" (\"Ascesa e declino dell'Impero ottomano\", 1714-1716). Basata su documenti e sull'osservazione diretta dei suoi oggetti di studio, quest'opera monumentale circol\u00f2 per alcuni anni in Europa come manoscritto fino a che non venne stampata, nel 1734, in inglese a Londra e successivamente tradotta in tedesco e francese. Anche se in epoca contemporanea fu ampiamente criticata e alcune delle sue fonti documentali furono messe in dubbio, la \"Storia\" di Cantemir rimase il principale lavoro storico sull'impero ottomano fino alla met\u00e0 del XIX secolo e fu usata come fonte da Edward Gibbon nella stesura di \"Storia del declino e della caduta dell'Impero romano\" (1776-1789).\nIn qualche misura quest'uomo proveniente dalla periferia dell'Impero fu un orientalista e speriment\u00f2 un metodo di indagine storica per le culture cosiddette \"orientali\" che nell'Occidente cristiano si affermer\u00e0 con fatica e che nell'Oriente islamico sar\u00e0 altrettanto faticosamente \"importato\".\nCerto Cantemir fu aiutato in questo suo ruolo dall'essere moldavo e dall'aver quindi, preliminarmente, elaborato la sua \"latina tatarit\u00e0\", accentuando il suo confronto identitario sia con gli \"occidentali\" (quali Voltaire), sia con gli \"orientali\" (i dotti di palazzo ottomani), non rifiutando per\u00f2 l'una o l'altra latitudine, ma integrandole al meglio. Ai suoi tempi, la cultura classica occidentale si imparava anche ad Istanbul, e questo \u00e8 significativo. (\"Cossutto, 2005\").\nMa lo sforzo \"\"orientalista\" di Cantemir va oltre s\u00e9 stesso. Con lo stesso metodo utilizzato per descrivere la \"religione maomettana\" e il \"crescere ed il decrescere\" dell'impero ottomano (o pi\u00f9 precisamente della \"Casa di Othman\"), descrive s\u00e9 stesso, la \"tatarit\u00e0\"\" della sua famiglia, pur volendosi accreditare - per motivi dinastici e politici - come tataro sfruttando per questo l'omonimia con Kantemir Mirza (\"Cossutto, 2005\").\nDescrisse gli usi ed i costumi del popolo moldavo e tataro, cos\u00ec come fu tra i primi a descrivere - e a catalogare - la musica ottomana colta e popolare di buona parte dei popoli balcanici, delineando cos\u00ec incontestabili unit\u00e0 di fondo che vanno al di l\u00e0 dei veli odierni (\"Cossutto, 2005\").\nOpere.\nTra le sue molteplici opere letterarie ricordiamo:"}
{"id": "1331811", "revid": "20973", "url": "https://it.wikipedia.org/wiki?curid=1331811", "title": "Centro ricerche archeologiche e scavi per il Medio Oriente e l'Asia di Torino", "text": ""}
{"id": "1331818", "revid": "110157", "url": "https://it.wikipedia.org/wiki?curid=1331818", "title": "Distretto di Rawa", "text": "Il distretto di Rawa (in polacco powiat rawski) \u00e8 un distretto polacco appartenente al voivodato di \u0141\u00f3d\u017a.\nGeografia antropica.\nSuddivisioni amministrative.\nIl distretto comprende 6 comuni."}
{"id": "1331825", "revid": "92723", "url": "https://it.wikipedia.org/wiki?curid=1331825", "title": "Bilhorod-Dnistrovs'kyj", "text": "Bilhorod-Dnistrovs'kyj (; nota anche con il nome russo di Belgorod-Dnestrovskij, \u0411\u0435\u043b\u0433\u043e\u0440\u043e\u0434-\u0414\u043d\u0435\u0441\u0442\u0440\u043e\u0432\u0441\u043a\u0438\u0439; indicata in italiano con il nome veneziano Maurocastro) \u00e8 una citt\u00e0-fortezza dell'Ucraina sud-occidentale, nell'antica regione della Bessarabia e precisamente nella Bessarabia storica o Bud\u017eak. Il nome significa \"Citt\u00e0 Bianca sul Nistro\".\nSorge a circa dal confine con la Moldavia, sulle rive meridionali del \"liman\" (estuario) del Dnestr.\nNel passato \u00e8 stata denominata variamente; , \"Roccia Bianca\"; in rumeno: \"Cetatea Alb\u0103\", \"Fortezza Bianca\"; in genovese \"Montecastro\", in veneziano \"Maurocastro\".\nQuesta citt\u00e0 ha una storia di quasi 3.000 anni, contati dall'epoca della fondazione della colonia di \"Tyras\", sull'estuario del fiume omonimo, da parte di navigatori greci provenienti dalla citt\u00e0 di Mileto.\nNei secoli XIII-XIV, durante l'epoca del Principato di Moldavia, fu eretto da \u0218tefan III cel Mare il monumento pi\u00f9 importante della citt\u00e0: una maestosa fortezza che fu per l'appunto battezzata con il nome di \"Cetatea Alb\u0103\", oggi conosciuta semplicemente con il nome ucraino (mutuato dal polacco) di \"fortecja\" (\u0444\u043e\u0440\u0442\u0435\u0446\u044f).\n\u00c8 il capoluogo del Distretto di Bilhorod-Dnistrovs'kyj, uno dei sette distretti dell'oblast' di Odessa.\nNomi.\nDall'epoca della sua fondazione, la citt\u00e0 di Bilhorod-Dnistrovs'kyj ha pi\u00f9 volte cambiato il suo nome. Gli antichi Greci la chiamarono \"Tyras\", nome che davano anche al fiume Nistro, oppure \"Ophiusa\".\nProprio con quest'ultimo nome la citt\u00e0 venne conosciuta dai Veneziani che la denominarono \"Maurocastro\" (o \"Moncastro\"). Il nome Moncastro fu usato anche dai Genovesi durante il loro dominio dal XIV al XV secolo .\nLa citt\u00e0, diventata nel 1387 parte integrante del Regno di Polonia, mut\u00f2 quindi il suo nome nel polacco \"Bia\u0142ogr\u00f3d\".\nSuccessivamente, con l'arrivo degli Ottomani nel 1503, Bilhorod cambi\u00f2 ancora una volta il suo nome e questa volta fu quello turco di \"Akkerman\".\nNel 1918, con l'annessione alla Romania, il nome mut\u00f2 nuovamente nel rumeno \"Cetatea Alb\u0103\".\nDal 1944 al 1991, facendo parte dell'Unione Sovietica, la citt\u00e0 prese il nome di \"Belgorod-Dnestrovskij\", che in russo significa \"Citt\u00e0 Bianca del Nistro\", per poi mutare di nuovo, dopo il crollo dell'Unione Sovietica, in \"Bilhorod-Dnistrovs'kyj\", il nome ucraino attuale. Il termine ucraino \"Dnistrovs'kyj\" (cos\u00ec come il corrispettivo russo \"Dnestrovskij\"), significa \"sul fiume Dnestr\", ed \u00e8 presente nella denominazione ufficiale per distinguere la citt\u00e0 dall'altra Belgorod, centro urbano della Russia europea occidentale, sul fiume Donec.\nBilhorod-Dnistrovs'kyj \u00e8 conosciuta in altre lingue della regione balcanica e sarmatica sempre col nome equivalente di \"Citt\u00e0 Bianca\" o \"Roccia Bianca\".\nHa dato i natali al mezzosoprano Elena Cernei e al pugile Vasyl' Loma\u010denko.\nStoria.\nNel VI\u00b0 secolo a.C. un gruppo di coloni greci provenienti da Mileto fondarono un insediamento chiamato Tyras nel luogo in cui sorge Bilhorod-Dnistrovskyi; la citt\u00e0 in seguito pass\u00f2 sotto il dominio romano e bizantino.\nNel Medioevo divenne un centro dell'attivit\u00e0 commerciale genovese, dal 1290 circa in poi.\nSan Giovanni nuovo (\"Sf\u00e2ntul Ioan cel Nou\") fu martirizzato nella citt\u00e0 nel 1330 durante una incursione Tatara.\nNel 1391, la citt\u00e0 fu l'ultima citt\u00e0 sulla riva destra del Dnestr ad essere incorporata nel nuovo Principato di Moldavia, e per il secolo successivo fu la sua seconda grande citt\u00e0, il porto principale e un'importante fortezza.\nNel 1484, insieme a Chilia, fu l'ultimo dei porti del Mar Nero ad essere conquistato dagli Ottomani. Il principe moldavo Stefano il Grande non fu in grado di difenderla, essendo minacciato da un'invasione polacca. La cittadella si arrese quando gli Ottomani dichiararono di aver raggiunto un accordo con il principe Stefano e promisero di rispettare la vita degli abitanti e le loro cose; tuttavia, la maggior parte degli abitanti della citt\u00e0 fu massacrata. I successivi tentativi di Stefano il Grande di ripristinare il suo dominio sull'area non ebbero successo. Gli ottomani chiamarono la citt\u00e0 \"Akkerman\", mentre sull'altra riva del Danubio Stefano costru\u00ec Chilia Nova.\nLa citt\u00e0 divent\u00f2 russa fino nel 1812, insieme al resto della Bessarabia.\nNel 1826 vi fu firmata la Convenzione di Akkerman.\nDurante la Rivoluzione russa, Akkerman fu alternativamente sotto il controllo della Repubblica Popolare Ucraina e delle truppe fedeli al governo della Russia sovietica. Inoltre, la citt\u00e0 e il distretto circostante furono rivendicati anche dalla Repubblica Democratica Moldava, che tuttavia non aveva mezzi per far valere tale affermazioni.\nLa citt\u00e0 fu occupata dall'esercito rumeno il 9 marzo 1918, dopo pesanti combattimenti con le truppe locali guidate dai bolscevichi. L'integrazione formale ci fu in quel mese, quando un'assemblea della Repubblica Democratica Moldava proclam\u00f2 l'intera Bessarabia unita alla Romania.\nLa Romania cedette la citt\u00e0 all'Unione Sovietica il 28 giugno 1940, dopo l'ultimatum sovietico del 1940; in quell'occasione, i rumeni della citt\u00e0 vennero deportati in Kazakistan. La Romania riguadagn\u00f2 il potere sulla citt\u00e0 il 28 luglio 1941, durante l'invasione dell'URSS da parte delle forze dell'Asse nel corso della Seconda Guerra Mondiale. Nel 1941, gli ebrei della citt\u00e0 vengono deportati in Transnistria. Rimase entro i confini rumeni fino al 22 agosto 1944, quando l'Armata Rossa occup\u00f2 nuovamente la citt\u00e0. I sovietici divisero in due parti la Bessarabia, e il settore meridionale (inclusa Bilhorod) entr\u00f2 a far parte della Repubblica Socialista Sovietica Ucraina, mentre quello settentrionale venne integrato nella Repubblica Socialista Sovietica Moldava. Dopo l'integrazione nell'Unione Sovietica, i sacerdoti e alcuni credenti ortodossi della citt\u00e0 vennero deportati in Siberia.\nNel 1991, con la dissoluzione dell'Unione Sovietica, la citt\u00e0 entr\u00f2 a far parte dell'Ucraina indipendente.\nNel 1998 la citt\u00e0 ha celebrato i 2.500 anni dalla fondazione (anno 502 a.C.).\nPopolazione.\nSi fornisce uno schema della composizione etnica di Belgorod:\nLocalit\u00e0 del comune di Bilhorod-Dnistrovs'kyj.\n\u00c8 un centro balneare e termale (fanghi terapeutici), oggi molto frequentato dai turisti e un tempo molto noto per i diversi sanatori deputati alla cura della tubercolosi. La spiaggia \u00e8 sulla duna sabbiosa che separa il \"liman\" dal mare. \u00c8 il luogo balneare pi\u00f9 comodo da raggiungere dalla Moldavia. Vi sorgono numerosi centri statali per vacanze di bambini e ragazzi; si ricordano:\n\u00c8 un altro centro balneare e curativo.\n\u00c8 un centro rinomato per la produzione di vino. I primi vigneti in questa regione furono piantati dai greci e dai genovesi nel VI secolo. Pi\u00f9 tardi, nuovi vitigni furono portati qui dai turchi. I fondatori \"ufficiali\" della produzione vinicola in questa regione sono stati per\u00f2 i coloni svizzeri di lingua francese, che nel 1822 si insediarono in questa localit\u00e0, che chiamarono \"Shabag\", che nel tempo fu ridenominato \"\u0160abo\", per facilitare la pronuncia in russo/ucraino. Le famiglie di vignaioli svizzeri erano provenienti da Vevey (Vaud) e da Buttes (Neuch\u00e2tel) ed erano diretti da Louis-Vincent Tardan, insegnante, botanico ed esperto di viticoltura.\n\u0160abo \u00e8 stato uno dei pochi posti in Europa in cui la vite non \u00e8 stata danneggiata dalla fillossera. \u00c8 interessante notare che, durante la campagna anti-alcolica del 1985, \u0160abo non abbatt\u00e9 i suoi vigneti."}
{"id": "1331836", "revid": "446353", "url": "https://it.wikipedia.org/wiki?curid=1331836", "title": "Fagervik", "text": "Fagervik \u00e8 un villaggio e di una tenuta a circa 8\u00a0km dalla localit\u00e0 finlandese di Ing\u00e5. Dal 1646 al 1902 \u00e8 stato il centro di una ferriera, la cui parte storica \u00e8 rimasta intatta fino al giorno d'oggi.\nA Fagervik \u00e8 presente anche una chiesa in legno del XVIII secolo circondata da case di legno, una volta usate come abitazioni dei lavoratori della ferriera.\nDurante la Grande Guerra del Nord, negli anni '20 del Settecento, i russi distrussero la zona, ma la fabbrica fu ricostruita chiudendo poi definitivamente i battenti nel 1902. Nel complesso, oltre alla vi si trovano, oltre alla chiesa, una residenza signorile privata, due fucine di maniscalchi ristrutturate e i resti di un'aranciera."}
{"id": "1331843", "revid": "268377", "url": "https://it.wikipedia.org/wiki?curid=1331843", "title": "Vertical interval timecode", "text": "Il Vertical Interval TimeCode (VITC, chiamato spesso timecode verticale) \u00e8 un tipo di timecode SMPTE inserito in un paio di linee del quadro televisivo, scelte tra quelle non visibili durante il ritorno verticale tra un fotogramma e il successivo. Se il monitor permette di vedere queste linee, il VITC \u00e8 visibile come una serie di quadratini bianchi su fondo nero.\nIl VITC contiene i 64 bit di dati del timecode lineare integrati in una struttura che include bit aggiuntivi di sincronizzazione e un checksum di controllo errori. Il VITC \u00e8 sempre ripetuto su due linee adiacenti, una per ogni semiquadro, ridondanza che \u00e8 sfruttata dai lettori di timecode.\nUn quadro video pu\u00f2 contenere pi\u00f9 codici VITC se necessario, registrati su differenti coppie di linee. Si impiega questo metodo per particolari esigenze produttive, per esempio per registrare un timecode continuo e un'ora reale contemporaneamente sullo stesso nastro.\nAll'atto pratico, il VITC pu\u00f2 essere pi\u00f9 preciso del timecode lineare, soprattutto a velocit\u00e0 del nastro molto lente. I lettori LTC possono perdere traccia del timecode se il nastro scorre fotogramma per fotogramma, mentre il VITC \u00e8 letto a ogni singolo fotogramma se necessario. Alle alte velocit\u00e0, invece, come quelle di riavvolgimento veloce, il VITC \u00e8 invece spesso illeggibile. I videoregistratori che usano entrambi i sistemi, come i betacam, permettono di scegliere quale usare dei due e anche di commutare automaticamente dall'uno all'altro a seconda della velocit\u00e0 del nastro."}
{"id": "1331845", "revid": "729019", "url": "https://it.wikipedia.org/wiki?curid=1331845", "title": "Castello di Raseborg", "text": "Il castello di Raseborg (\"Raaseporin linna\" in finlandese), oggi in rovina, risale al XIV secolo, e si trova nel sud della Finlandia, nei pressi della cittadina costiera di Eken\u00e4s.\nNel XV secolo il castello aveva un rilevante ruolo strategico. Uno dei suoi ospiti pi\u00f9 illustri fu Carlo VIII, per ben tre volte re della Svezia, tra il 1438 e il 1470.\nNella met\u00e0 del Cinquecento l'importanza di Raseborg era ormai tramontata e il maniero rimase abbandonato per pi\u00f9 di 300 anni."}
{"id": "1331848", "revid": "406204", "url": "https://it.wikipedia.org/wiki?curid=1331848", "title": "Teatro del West End", "text": "Con la locuzione teatro del West End ( West End Theatre) si \u00e8 soliti indicare la pratica del teatro di professione a Londra, concentrato in particolar modo nel quartiere centrale del West End, dal quale prende il nome, per la capillare presenza di edifici teatrali e di attivit\u00e0 culturali.\nAncor pi\u00f9 specificatamente il termine viene adottato per indicare genericamente e complessivamente gli spettacoli messi in scena nella cosiddetta \"Theatreland\" di Londra, costituita per l'appunto dalla zona del West End. Insieme al Teatro di Broadway di New York, quello del West End rappresenta il pi\u00f9 alto livello di teatro commerciale nel mondo di lingua inglese."}
{"id": "1331851", "revid": "123861077", "url": "https://it.wikipedia.org/wiki?curid=1331851", "title": "Karl Valentin", "text": "Biografia.\nNato a Monaco di Baviera il 4 giugno 1882, figlio di Johann Valentin Fey e Maria Johanna Schatte, fu battezzato sei giorni pi\u00f9 tardi secondo il rito evangelico. Dopo aver frequentato le scuole, fece un apprendistato triennale come falegname. Tuttavia, era attratto dalla vita dei cabaret e dei teatri, le cui scene cominci\u00f2 a calcare saltuariamente nel 1902, l'anno in cui mor\u00ec il padre. Karl si associ\u00f2 alla madre nella conduzione della ditta familiare Falk &amp; Fey, che sar\u00e0 venduta nel 1906.\nMesso a punto un particolare strumento musicale di sua invenzione, l'\"orchestrion\", Valentin, con lo pseudonimo di Charles Fey, intraprese nel 1907 una tourn\u00e9e di un mese nell'est della Germania, rivelatasi un insuccesso. I primi apprezzamenti del pubblico arrivarono l'anno seguente, quando compose i primi monologhi, che gli valsero l'ingaggio da parte del locale monacense Frankfurter Hof. Fu proprio al Frankfurter Hof che fece la conoscenza di Liesl Karlstadt (1911), cabarettista di Monaco, destinata a duettare con lui per molti anni.\nEsponente di spicco del cabaret tedesco, Valentin fu attore comico di innovazione, tanto da divenire in breve tempo un punto di riferimento per artisti che da lui presero spunto, come il drammaturgo e teorico del teatro tedesco Bertolt Brecht. Scrisse numerosi sketch comici. Leggendaria la sua cooperazione con Liesl Karlstadt.\nLo humour talvolta dadaista di Karl Valentin \u00e8 strettamente legato alla lingua e alla mentalit\u00e0 bavarese monacense.\nIl suo cognome si pronuncia alla bavarese \"Falentin\".\nIntanto, dall'unione con Gisela Royes, domestica nella casa dei genitori dalla fine del secolo precedente e sua futura moglie, nacquero le due figlie Gisela e Berta.\nRimasto accidentalmente chiuso all'interno di un teatro di Monaco, il freddo patito durante la notte nei locali non riscaldati gli procurarono complicazioni polmonari che lo portarono in breve alla morte nel febbraio del 1948.\nUna fontana situata al mercato delle vettovaglie Viktualienmarkt di Monaco di Baviera lo ricorda.\nNella medievale Isartor a Monaco si trova il Valentinsmus\u00e4um a lui dedicato. In linea con lo spirito surreale del personaggio, l'edificio \u00e8 strutturato in maniera singolare. Per sottolinearlo, \u00e8 l'unico museo il cui nome si scrive, in tedesco, con una \"\u00e4\" invece di una \"e\": Mus\u00e4um."}
{"id": "1331852", "revid": "767487", "url": "https://it.wikipedia.org/wiki?curid=1331852", "title": "Hauensuoli", "text": "Hauensuoli (lett. \"intestino del luccio\") \u00e8 un angusto stretto che separa le isole di Tullisaari e Kobben, al largo della costa di Hanko, nel sud-ovest della Finlandia. In passato i velieri provenienti dai paesi del Baltico vi si riparavano in attesa che le tempeste si placassero. \nMolti dei marinai passati per questo stretto hanno inciso sulle rocce le loro iniziali o i racconti delle loro imprese, procurando a Hauensuoli il soprannome di \"Registro degli ospiti dell'arcipelago\". \nSono tuttora visibili circa 600 incisioni risalenti al XVII secolo."}
{"id": "1331856", "revid": "1517331", "url": "https://it.wikipedia.org/wiki?curid=1331856", "title": "Ragno (primo soccorso)", "text": "Con il termine ragno si fa riferimento a delle particolari cinte usate nel primo soccorso per immobilizzare il busto e gli arti di un paziente che ha subito un trauma.\nDopo tutte le verifiche del caso effettuate dai soccorritori, il paziente traumatizzato viene posizionato sulla tavola spinale.\nDopo avergli fermato la testa con il collarino cervicale e con il fermacapo, la persona viene immobilizzata tramite il ragno.\nIl ragno \u00e8 generalmente composto da una lunga cinta verticale \u2013 che viene posizionata lungo tutto il corpo, dal collo ai piedi \u2013 e da 10 cinte poste sopra di essa in maniera orizzontale e simmetrica tra loro, 5 a sinistra e 5 a destra.\nLa prima fascia di cinte ha la forma a V e viene fissata all'estremit\u00e0 superiore della tavola spinale, al di sopra della testa. Tutte le altre cinte vengono fissate ai lati della tavola spinale. La seconda fascia viene posizionata all'altezza delle spalle, la terza fascia all'altezza della vita, la quarta all'altezza delle ginocchia e la quinta all'altezza delle caviglie.\nL'ordine di allacciamento delle cinte alla tavola spinale \u00e8 generalmente il seguente: 1-3-2-4-5."}
{"id": "1331858", "revid": "729019", "url": "https://it.wikipedia.org/wiki?curid=1331858", "title": "Bengtsk\u00e4r", "text": "Bengtsk\u00e4r \u00e8 un'isola rocciosa appartenente al comune di Dragsfj\u00e4rd nel Golfo di Finlandia, distante circa 25\u00a0km da Hanko e situata sulla punta dell'arcipelago sud-occidentale finlandese.\nTra le pi\u00f9 meridionali delle isole finlandesi, nel 1906 Bengtsk\u00e4r fu scelta per costruire un faro che fosse d'aiuto alle navi nelle perigliose acque dell'arcipelago. Con i suoi 52\u00a0m di altezza, \u00e8 il faro pi\u00f9 alto dell'intera Fennoscandia, ma \u00e8 stato gravemente danneggiato durante la guerra di continuazione combattuta dalla Finlandia contro l'Armata Rossa dal 1941 al 1944. Dopo un'opera di restauro, il faro \u00e8 stato aperto al pubblico nel 1995.\nIl nome dell'isola prende il nome da un certo Bengt, di cui si narra che sia naufragato nell'isola, e successivamente derubato e ucciso dagli abitanti dell'isola stessa."}
{"id": "1331860", "revid": "13604", "url": "https://it.wikipedia.org/wiki?curid=1331860", "title": "Asse spinale", "text": ""}
{"id": "1331863", "revid": "830939", "url": "https://it.wikipedia.org/wiki?curid=1331863", "title": "Raniero Marescotti (cardinale)", "text": "Biografia.\nDiscendente di Mario Scoto, il capostipite della famiglia Marescotti-Ruspoli,\nDivenne cardinale diacono con il titolo dei Santi Sergio e Bacco, una delle 7 diaconie originali dal 1144.\nMor\u00ec nel 1145."}
{"id": "1331876", "revid": "110157", "url": "https://it.wikipedia.org/wiki?curid=1331876", "title": "Bia\u0142a Rawska", "text": "Bia\u0142a Rawska \u00e8 una citt\u00e0 di 3.233 abitanti della Polonia, situata nel voivodato di \u0141\u00f3d\u017a e nel distretto di Rawa; di cui \u00e8 la seconda citt\u00e0 per popolazione dopo Rawa Mazowiecka.\nLa popolazione totale del comune di Bia\u0142a Rawska \u00e8, al dato del 2005, di 12.226 abitanti.\nGeografia fisica.\nBia\u0142a Rawska si trova al confine con il voivodato della Masovia, e confina con i comuni di B\u0142\u0119d\u00f3w, Kowiesy, Mszczon\u00f3w, Nowy Kaw\u0119czyn, Rawa Mazowiecka, Regn\u00f3w e Sadkowice.\nIl comune conta, oltre al capoluogo, 58 frazioni:\nAleksandr\u00f3w, Antonin\u00f3w, Babsk, Bia\u0142a Wie\u015b, Bia\u0142og\u00f3rne, B\u0142a\u017cejewice, Bronis\u0142aw\u00f3w, Byki, Chodn\u00f3w, Chrz\u0105szczew, Chrz\u0105szczewek, Da\u0144k\u00f3w, Franklin, Franopol, Galiny, Go\u0142y\u0144, Go\u015bliny, Grzymkowice, Jan\u00f3w, Jelit\u00f3w, J\u00f3zef\u00f3w, Konstantyn\u00f3w, Koprzywna, Kruk\u00f3wka, Lesiew, Marchaty, Marian\u00f3w, Narty, Niemirowice, Orla G\u00f3ra, Ossa, Pachy, P\u0105g\u00f3w, Podlesie, Pods\u0119dkowice, Porady G\u00f3rne, Przy\u0142uski, Rokszyce, Ros\u0142awowice, Rzeczk\u00f3w, S\u0142upce, Stanis\u0142aw\u00f3w, Stara Wie\u015b, Studzianek, Szczuki, Szwejki Ma\u0142e, Teodozj\u00f3w, Teresin, Tuniki, Wilcze Pi\u0119tki, Wola-Chojnata, W\u00f3lka Babska, W\u00f3lka Lesiewska, Zakrzew, Zofian\u00f3w, Zofi\u00f3w, \u017burawia e \u017burawka.\nStoria.\nLe prime notizie riguardanti il paese risalgono al 1295."}
{"id": "1331877", "revid": "287204", "url": "https://it.wikipedia.org/wiki?curid=1331877", "title": "Biala Rawska", "text": ""}
{"id": "1331879", "revid": "3082", "url": "https://it.wikipedia.org/wiki?curid=1331879", "title": "Sesto Africano", "text": ""}
{"id": "1331880", "revid": "201550", "url": "https://it.wikipedia.org/wiki?curid=1331880", "title": "Catalogo baronum", "text": ""}
{"id": "1331882", "revid": "94647", "url": "https://it.wikipedia.org/wiki?curid=1331882", "title": "Riforestazione", "text": ""}
{"id": "1331884", "revid": "94647", "url": "https://it.wikipedia.org/wiki?curid=1331884", "title": "Rimboscamento", "text": ""}
{"id": "1331885", "revid": "1566286", "url": "https://it.wikipedia.org/wiki?curid=1331885", "title": "Jonathan Taylor Thomas", "text": "Biografia.\nInfanzia.\nNoto per il suo ruolo di Randy Taylor nella serie televisiva \"Quell'uragano di pap\u00e0\", Jonathan Taylor Weiss (questo il suo vero nome) \u00e8 il figlio di Claudine Gonsalver e Stephen Weiss. Ha un fratello maggiore, Joel. Nel 1986 Taylor si \u00e8 trasferito con la famiglia in California, dove ancora giovanissimo \u00e8 stato scelto per alcuni spot pubblicitari. I suoi genitori divorziarono quando lui aveva 10 anni.\nNel 1990 ha ottenuto il ruolo del figlio di Greg Brady, Kevin, nella miniserie \"The Bradys\", ispirata all'omonima serie popolare degli anni settanta \"La famiglia Brady\". Nel 1991, all'et\u00e0 di 10 anni, si \u00e8 aggiudicato il ruolo di Randy Taylor nella popolare serie televisiva \"Quell'uragano di pap\u00e0\" (\"Home Improvement\"). Ha dato la voce al giovane Simba nell'originale versione americana del film d'animazione Disney \"Il re leone\", e nel 1996 ha interpretato Pinocchio nel film \"Le straordinarie avventure di Pinocchio (The Adventures of Pinocchio)\" di Steve Barron. \u00c8 rimasto nel cast di \"Quell'uragano di pap\u00e0\" negli anni della sua adolescenza, ma ha lasciato la serie nel 1998 per concentrarsi maggiormente sui suoi studi accademici.\nHa recitato nella commedia natalizia \"A casa per Natale\", e nei film \"L'uomo di casa\", \"Le avventure di Tom Sawyer e Huck Finn\", \"Wild America\" (con altri giovani attori di talento quali Devon Sawa e Scott Bairstow), \"Walking Across Egypt\", \"Speedway Junky\", \"Common Ground\". \u00c8 stato protagonista di alcuni episodi della serie televisiva \"Smallville\" quali \"Il segreto di Ian\" e \"Follia\". Nel 2004 \u00e8 apparso anche nella sitcom \"8 semplici regole\" prodotta dalla ABC, e nel 2005 in un episodio di \"Veronica Mars\".\nVita privata.\nTaylor ha frequentato l'Universit\u00e0 di Harvard (nel corso del 2002), e ha trascorso il semestre primaverile del suo terzo anno all'universit\u00e0 di St. Andrews. Successivamente si \u00e8 iscritto alla \"School of General Studies\" della Columbia University. "}
{"id": "1331886", "revid": "785863", "url": "https://it.wikipedia.org/wiki?curid=1331886", "title": "Peter Parker", "text": ""}
{"id": "1331903", "revid": "78273", "url": "https://it.wikipedia.org/wiki?curid=1331903", "title": "Pittura nucleare", "text": ""}
{"id": "1331905", "revid": "79454", "url": "https://it.wikipedia.org/wiki?curid=1331905", "title": "Pittura Nucleare", "text": ""}
{"id": "1331908", "revid": "729019", "url": "https://it.wikipedia.org/wiki?curid=1331908", "title": "Isole Ogasawara", "text": "Le , note anche come Isole Bonin, sono un arcipelago di oltre 30 isole tropicali e sub-tropicali situate a sud della capitale giapponese Tokyo. Amministrativamente, appartengono alla citt\u00e0 di Tokyo, di cui formano uno dei villaggi, il villaggio Ogasawara.\nIl nome giapponese \u00e8 . Il nome di isole Bonin deriva dai caratteri \u7121\u4eba (oggigiorno pronunciati \"mujin\" o \"munin\"), che vuol dire \"niente persone\", o \"disabitate\".\nLe isole hanno una superficie di circa 84\u00a0km\u00b2. Le uniche isole permanentemente abitate sono e . Vi \u00e8 anche una base militare a Iwo Jima con un personale di circa 400 individui. L'arcipelago pi\u00f9 vicino \u00e8 quello delle isole Izu, ma geologicamente i due arcipelaghi sono separati.\nDivisioni dell'arcipelago.\nLe isole Ogasawara si suddividono in quattro gruppi principali, in grassetto sono indicate le isole principali, sotto le isole satelliti:\nVi sono poi altre isole appartenenti all'arcipelago amministrativamente ma non geograficamente o geologicamente:\nLe isole del gruppo vulcano si trovano a sud degli altri gruppi principali, mentre Okino Torishima si trova altri 700\u00a0km pi\u00f9 a sud, e Minami Torishima si trova circa a 1900\u00a0km ad est del gruppo principale.\nStoria.\nScoperta.\nLa prima scoperta dell'isola da parte di navigatori di origine europea si ritiene fosse nel 1543, coll'esploratore spagnolo Bernardo de la Torre.\nNei secoli XVIII e XIX gli spagnoli si riferirono a queste isole come \"Islas del Arzobispo\" (\"Isole dell'Arcivescovo\"), mentre i riferimenti contemporanei nella cartografia giapponese sono meno accurati, al punto da essere considerati da alcuni come intesi a fuorviare, forse coll'intenzione scoraggiare tentativi di colonizzazione da parte di altre nazioni. L'autore Frederick William Beechey utilizz\u00f2 il nome spagnolo fino al 1831, e credeva che il termine giapponese \"Boninsima\" (isole Bonin) si riferisse ad altre isole.\nColonizzazione.\nIl primo insediamento alle isole fu di un americano, Nathaniel Savory, che fond\u00f2 la prima colonia a Chichi jima nel 1830. Nel 1853, il commodoro Perry visit\u00f2 le isole, acquistandole da Savory per $50, ma i discendenti di Savory vivono ancora sulle isole.\nSeconda guerra mondiale.\nDurante la seconda guerra mondiale, la maggior parte degli abitanti delle isole Ogasawara furono trasferiti nelle isole principali del Giappone. Le basi militari giapponesi di questo periodo comprendevano grandi fortificazioni.\nIl 2 settembre 1944 il futuro presidente statunitense George H. W. Bush, che pilotava un aerosilurante, fu colpito durante un attacco a Chichi jima. Bush complet\u00f2 il bombardamento e dovette abbandonare l'aereo paracadutandosi nel mare, mentre gli altri due membri del suo equipaggio non sopravvissero. Bush fu poi riportato in salvo da un sottomarino statunitense.\nTra il febbraio e il marzo 1945, l'isola di Iwo Jima fu teatro di una famosa battaglia. I giapponesi combatterono molto duramente, tanto che i sopravvissuti furono meno del cinque per cento, circa mille su ventiduemila.\nDopoguerra.\nLe isole furono occupate e amministrate dalla marina degli Stati Uniti fino al 1968, quando furono restituite al Giappone. Attualmente gli abitanti dell'arcipelago sono cittadini giapponesi, e il giapponese \u00e8 la lingua corrente. Esiste anche un dialetto locale che contiene forme derivate sia dal giapponese, sia dall'inglese che parlavano i primi coloni, ma questo dialetto \u00e8 usato soprattutto dai residenti pi\u00f9 anziani. Nel 2005, Daniel Long e Naoyuki Hashimoto hanno pubblicato un dizionario bilingue, \"Talking Dictionary of the Bonin Islands Language (with CD-ROM)\". Annualmente il numero di turisti \u00e8 di circa diciassettemila. Chichijima ha un radiotelescopio con un diametro di 25\u00a0m che appartiene alla rete VERA (VLBI Exploration of Radio Astrometry), parte dell'Osservatorio Astronomico Nazionale del Giappone.\nSviluppi recenti.\nIl ministero dell'ambiente del Giappone e il ministero dell'agricoltura, foresteria, e pesca del Giappone hanno proposto le isole Ogasawara come Patrimonio dell'umanit\u00e0 in base a criteri geologici, ecologici e di biodiversit\u00e0.\nTrasporti.\nLe isole sono collegate alle isole principale del Giappone dalla nave \"Ogasawara Maru\", di 6700 tonnellate di stazza e capace di 1031 passeggeri. Le partenze settimanali sono dal porto di Takeshiba nella baia di Tokyo, e, tempo permettendo, la nave arriva al porto di Chichi jima circa 25 ore pi\u00f9 tardi. Da Chichi jima, la \"Hahajima maru\" collega al porto di Haha jima. Servizio di ambulanza per emergenze mediche viene provveduto dalle forze di autodifesa del Giappone, utilizzando aerei o elicotteri basati a Iwo Jima o a Iwakuni.\nL'isola di Chichi jima ha un servizio di autobus e di taxi. Vi si trovano anche servizi di autonoleggio e noleggio motocicli e biciclette. Nel luglio 2005 fu cancellato il progetto \"Super Liner Ogasawara\", che avrebbe dovuto essere completato nel 2006, citando aumenti nel prezzo del petrolio.\nSe fosse stato completato, avrebbe accorciato la durata del tragitto a circa 17 ore. Le due isole ufficialmente abitate delle Ogasawara non hanno aeroporto. L'unico aeroporto si trova a Iwo Jima. Aeroporti proposti per Chichi jima e Anijima non furono mai costruiti (finora, 2009), in parte per motivi di protezione dell'ambiente.\nGeologia.\nLe isole Ogasawara principali emersero nell'Eocene, circa 48 milioni di anni fa. Si trovano in una zona di subduzione in cui la placca del Pacifico sta in subduzione sotto la placca delle Filippine. Le isole furono formate da attivit\u00e0 vulcanica verso l'inizio di questo periodo. La roccia \u00e8 soprattutto una forma di andesite nota come boninite, contenente soprattutto ossido di magnesio, cromo e silice. \u00c8 possibile che le isole Ogasawara principali siano parte di un'ofiolite. Le rocce delle isole del gruppo vulcano sono molto pi\u00f9 recenti. Iwo Jima \u00e8 un vulcano non attivo ma con sorgenti calde che indicano attivit\u00e0 in periodi recenti.\nFlora e Fauna.\nLe isole Ogasawara hanno una propria ecoregione di foresta subtropicale umida a latifoglie con notevole biodiversit\u00e0 (circa 500 specie di piante) ed endemismo (circa il 43% delle specie).\nLe foreste principali sono di tre tipi:\nVi sono molte specie di uccelli che dimorano o dimoravano alle isole Ogasawara. Fra le specie estinte si contano il \"Chaunoproctus ferreorostris\" (famiglia Fringillidae) e lo \"Zoothera terrestris\" (famiglia Turdidae), ambedue a Chichi jima.\nL'isola di Chichi jima comprende una stazione di ripopolamento di tartarughe marine. Le tartarughe vivono in questa stazione fino al raggiungimento di un certo grado di maturit\u00e0, il che in teoria diminuisce il rischio da predatori che tendono ad uccidere le tartarughe giovani.\nIl calamaro gigante (\"Architeuthis\") fu filmato per la prima volta in natura, nei pressi delle isole Ogasawara il 27 settembre 2005 (per molti si tratt\u00f2 di una coincidenza eccezionale, dato che le isole Ogasawara sono il luogo dove sono stati confinati Godzilla e i suoi mostri compagni nel film \"Gli eredi di King Kong\"). Un esemplare fu catturato nel dicembre 2006."}
{"id": "1331909", "revid": "125898012", "url": "https://it.wikipedia.org/wiki?curid=1331909", "title": "Ernst Niekisch", "text": "Biografia.\nNato a Trebnitz in Slesia e cresciuto a N\u00f6rdlingen, si form\u00f2 come maestro di scuola ad Altdorf. Dal 1907 trov\u00f2 impiego in diverse scuole rurali nei dintorni di N\u00f6rdlingen. Comp\u00ec nel 1908 il servizio militare, con un periodo di ferma di un anno, al termine del quale si spost\u00f2 ad Augsburg per continuare l'attivit\u00e0 di insegnamento. Durante la prima guerra mondiale fu impiegato nelle retrovie nell'addestramento reclute. Entr\u00f2 a far parte nel 1917 del SPD ed ebbe un ruolo importante nella creazione della Repubblica Sovietica Bavarese nel 1919. Per un breve periodo in seguito alla morte di Kurt Eisner, Niekisch fu a capo di un organo governativo ad interim chiamato \"Consiglio Centrale della Repubblica Bavarese\". Nel 1925 fu brevemente incarcerato per il ruolo avuto nella rivoluzione bavarese."}
{"id": "1331911", "revid": "1442080", "url": "https://it.wikipedia.org/wiki?curid=1331911", "title": "Ferdinando Filippo d'Orl\u00e9ans", "text": "Biografia.\nGiovinezza.\nFerdinando Filippo nacque nella citt\u00e0 di Palermo, da Luigi Filippo d'Orl\u00e9ans, in quel tempo duca di Chartres, e dalla principessa Maria Amalia di Borbone-Napoli.\nI suoi nonni paterni erano il duca Luigi Filippo II di Borbone-Orl\u00e9ans e la duchessa Luisa Maria Adelaide di Borbone-Penthi\u00e8vre; quelli materni Ferdinando I, re del Regno delle Due Sicilie e la sua consorte Maria Carolina d'Asburgo-Lorena, nata arciduchessa d'Austria.\nIl giovane principe visit\u00f2 la Francia nel 1814 durante la prima restaurazione e vi si stabil\u00ec nel 1817. Nel 1819 il padre lo affid\u00f2 alle cure di un tutore, M. de Boismilon, poi al coll\u00e8ge Henri-IV. Voleva che ricevesse una educazione liberale, basata su una completa uguaglianza con i suoi compagni. Dopo un viaggio in Inghilterra e in Scozia nel 1819, si rec\u00f2 a Lun\u00e9ville, dove entr\u00f2 nel 1\u00ba reggimento degli ussari, di cui fu nominato colonnello da Luigi XVIII nel 1823. Nel settembre del 1824, il re Carlo X gli concesse il titolo di Altezza Reale.\nRivoluzione di Luglio.\nNel 1830, il giovane duca di Chartres era in servizio al presidio Joigny durante la rivoluzione di luglio. Il suo reggimento gli fece indossare la coccarda tricolore ed egli lo guid\u00f2 rapidamente ad aiutare la rivolta di Parigi. Fu temporaneamente fermato a Montrouge e entr\u00f2 in Parigi il 3 agosto alla testa del suo reggimento. Quando a suo padre fu offerto il trono di Francia da parte della Camera dei Deputati, il principe Ferdinando Filippo ricevette il titolo di duca di Orl\u00e9ans, principe di Orl\u00e9ans e divenne Principe Reale, erede al trono.\nNel mese di novembre 1831, il giovane duca d'Orl\u00e9ans e Mar\u00e9chal furono mandati in Dalmazia, a reprimere le rivolte dei Canuts. Egli si comport\u00f2 in questo difficile compito senza violenza, ed riusc\u00ec a placare rapidamente gli oppositori della monarchia di luglio. Il nuovo Principe Reale, si guadagn\u00f2 cos\u00ec una certa popolarit\u00e0. Durante l'epidemia di colera del 1831, non esit\u00f2 a prendere dei rischi quando visit\u00f2 i casi pi\u00f9 gravi all'H\u00f4tel-Dieu di Parigi, accompagnato da Casimir P\u00e9rier (che contrasse la malattia e mor\u00ec).\nAgli occhi della gente e della stampa, pass\u00f2 per un principe generoso, sinceramente preoccupato per la condizione dei poveri, ed \u00e8 diventato una sorta di icona per l'opposizione dinastica di Odilon Barrot, che ha visto in lui il principe in grado di conciliare la Francia moderna con aspirazioni democratiche con l'eredit\u00e0 del suo passato monarchico. Il 2 marzo 1832 gli fu concesso un reddito annuo di 1 milione di franchi.\nTrattative matrimoniali.\nIl matrimonio di Ferdinando Filippo fu a lungo uno degli affari politici pi\u00f9 importanti della Monarchia di luglio. Se non ci fosse stata la rivoluzione del 1830, avrebbe dovuto sposare la sorella di Enrico, conte di Chambord, Luisa d'Artois (1819 - 1864). Dal 1835, dopo un tentativo di assassinio da parte di Giuseppe Fieschi e i suoi co-cospiratori, il padre di Ferdinando Filippo era ossessionato dalle prospettive coniugali di suo figlio, ormai venticinquenne.\nIn quel momento la monarchia di luglio era alla ricerca di nuovi alleati in Europa continentale, in modo da non dover dipendere esclusivamente dal Regno Unito. Talleyrand, fresco di rinuncia alla sua ambasciata a Londra e vicino al ministro degli esteri britannico, Lord Palmerston, puntava in questa direzione. \nIl re, in un primo momento, voleva un riavvicinamento con la Russia via W\u00fcrttemberg. Il re Guglielmo I, vedovo della granduchessa Caterina Pavlovna di Russia, aveva due figlie in et\u00e0 da marito, la principesse Maria (nata nel 1816) e Sofia (nata nel 1818).\nUn'altra candidata era l'Austria, attraverso un matrimonio con l'arciduchessa Maria Teresa (nata nel 1816), figlia dell'arciduca Carlo, Duca di Teschen. La regina Maria Amalia vi era molto favorevole, siccome lei stessa era figlia di un'arciduchessa austriaca (Maria Carolina d'Austria), e l'arciduca Carlo non era contrario.\nFerdinando Filippo e suo fratello minore, il principe Luigi, duca di Nemours, intrapresero un tour europeo il 2 maggio 1836. I due giovani principi ritornarono in Francia attraverso l'Italia. A Trento furono ricevuti dall'ex imperatrice Maria Luisa, che non riusc\u00ec a trattenere le lacrime, vista la somiglianza tra il Principe Ereditario e il compianto Duca di Reichstadt.\nDopo il rifiuto dell'Austria, erano rimaste solo due potenziali principesse cattoliche, entrambe molto giovani per un matrimonio: Gennara principessa del Brasile, figlia dell'imperatore Pedro I del Brasile, e l'Infanta Isabella di Spagna, figlia dell'Infante Francisco de Paula, fratello minore del re Ferdinando VII. La prima fu esclusa per la sua lontananza e la seconda a causa della sfortunata storia della sua famiglia (la madre, la principessa Luisa Carlotta delle Due Sicilie, nipote della regina Maria Amalia, era mostruosamente obesa).\nMatrimonio.\nAlcune possibilit\u00e0 furono prese in considerazione anche tra le principesse protestanti tedesche. Talleyrand sugger\u00ec la principessa Luisa d'Assia-Kassel (nata nel 1817 e cugina del principe elettore d'Assia e di sua moglie, una principessa danese), mentre la regina Luisa sugger\u00ec la principessa Maria di Sassonia-Altenburg (nata nel 1818 dal duca di Sassonia-Altenburg e dalla principessa Amelia di W\u00fcrttemberg, che spos\u00f2 poi il re Giorgio V di Hannover nel 1843), e la principessa Vittoria di Sassonia-Coburgo-Kohary (figlia di un fratello maggiore del re Leopoldo I del Belgio, che poi spos\u00f2 il fratello minore del principe reale, il duca di Nemours, nel 1840).\nLa scelta dei negoziatori cadde finalmente sulla duchessa Elena Luisa Elisabetta di Meclemburgo-Schwerin (1814 - 1858), figlia del defunto principe ereditario Federico Ludovico di Meclemburgo-Schwerin e della sua seconda moglie, la principessa Carolina Luisa di Sassonia-Weimar-Eisenach (morta nel 1816).\nIl matrimonio fu celebrato il 30 maggio 1837 al castello di Fontainebleau, in quanto l'arcivescovo di Parigi, Hyacinthe-Louis de Qu\u00e9len, si serv\u00ec del pretesto della differenza di religione per vietare che si svolgesse nella cattedrale di Notre-Dame di Parigi. La cerimonia civile si svolse nella galleria di Enrico II, il 30 maggio 1837, e fu presieduta dal barone Pasquier, che il re premi\u00f2 il 27 maggio nominandolo cancelliere di Francia. Fu un matrimonio molto felice.\nMorte.\nDi ritorno da Plombi\u00e8res, dove si trovava sua moglie, il duca stava per partire per Saint-Omer a rivedere parte dell'esercito, impegnato in operazioni militari sulla Marne, di cui era stato fatto comandante. And\u00f2 a Neuilly-sur-Seine, in Hauts-de-Seine, il 13 luglio 1842 per dire addio alla sua famiglia. Perse il controllo dei cavalli della sua carrozza in una strada del quartiere Sablonville, salt\u00f2 dalla carrozza e si ruppe la testa sul marciapiede. Poche ore dopo era morto, all'et\u00e0 di 32 anni. Alfred de Musset evoc\u00f2 l'incidente nel suo poema \"Le Treize Juillet\" (nella raccolta \"Po\u00e9sies nouvelles\"). La cerimonia funebre ebbe luogo a Notre-Dame. Fu sepolto in una tomba nella Cappella Reale, a Dreux.\nDiscendenza.\nDal matrimonio tra Ferdinando Filippo ed Elena Luisa Elisabetta di Meclemburgo-Schwerin nacquero due figli:"}
{"id": "1331914", "revid": "767487", "url": "https://it.wikipedia.org/wiki?curid=1331914", "title": "Baia delle Balene", "text": "La baia delle Balene (in inglese \"Bay of Whales\") \u00e8 una baia antartica della dipendenza di Ross.\nLocalizzata ad una latitudine di 78\u00b0 30' sud e ad una longitudine di 164\u00b020' ovest, la baia si trova al limite della barriera di Ross, lungo la costa settentrionale dell'isola Roosevelt. L'area \u00e8 stata scoperta da Ernest Shackleton durante la spedizione Nimrod il 24 gennaio 1908 e chiamata cos\u00ec a causa del grande numero di balene presenti.\nIl suo porto naturale \u00e8 stato utilizzato da Roald Amundsen come base durante la spedizione al Polo Sud del 1911 e successivamente da Richard E. Byrde per le spedizioni del 1928-29 e 1933-35. \u00c8 stata inoltre la base orientale dello U. S. Antarctic Service nel periodo 1939-40.\nLa configurazione del porto cambia continuamente a causa dello spostamento della banchisa. Uno studio effettuato durante la spedizione di Byrd del 1934 evidenza come tali movimenti siano influenzati dalla presenza dell'isola Roosevelt. Il comandante Glen Jacobsen della USN durante una ricognizione del 1955 ha osservato che lo sgretolamento della barriera aveva reso il porto temporaneamente inutilizzabile."}
{"id": "1331915", "revid": "146644", "url": "https://it.wikipedia.org/wiki?curid=1331915", "title": "Baia delle balene", "text": ""}
{"id": "1331916", "revid": "146644", "url": "https://it.wikipedia.org/wiki?curid=1331916", "title": "Bay of Whales", "text": ""}
{"id": "1331917", "revid": "146644", "url": "https://it.wikipedia.org/wiki?curid=1331917", "title": "Bay of whales", "text": ""}
{"id": "1331921", "revid": "10923736", "url": "https://it.wikipedia.org/wiki?curid=1331921", "title": "Tartaruga marina", "text": ""}
{"id": "1331924", "revid": "466539", "url": "https://it.wikipedia.org/wiki?curid=1331924", "title": "Pamela Tiffin", "text": "Biografia.\nGli inizi negli Stati Uniti.\nFiglia di Grace e di Stanley Wonso, architetto, e di origini anche britanniche e russe, nacque a Oklahoma City e in seguito si trasfer\u00ec a Chicago, ove inizi\u00f2 a fare la modella all'et\u00e0 di 13 anni per pagarsi i corsi all'Hunter College. Una volta diplomata, emigr\u00f2 a New York dove prosegu\u00ec la sua carriera; successivamente pos\u00f2 come ragazza copertina per \"Vogue\" e divenne una tra le pi\u00f9 celebri modelle della \"Grande mela\", arrivando a guadagnare fino a dollari alla settimana. Nel 1960 si avvicin\u00f2 al mondo dello spettacolo, con un'apparizione nel cortometraggio \"Music of Williamsburg\".\nNel 1961, durante una vacanza a Hollywood in occasione del Giorno del ringraziamento, venne notata dal produttore Hal B. Wallis, marito dell'attrice Martha Hyer, che le propose un provino per il film drammatico, allora in produzione, \"Estate e fumo\" di Peter Glenville, tratto da una \"pi\u00e8ce\" di Tennessee Williams. Inizialmente riluttante poich\u00e9 troppo giovane e convinta di non sapere recitare, fu infine convinta dallo stesso Wallis e affiancata ai protagonisti Geraldine Page e Laurence Harvey; per questa pellicola, presentata l'anno seguente anche alla 23\u00aa Mostra internazionale d'arte cinematografica di Venezia, la Tiffin ottenne una candidatura al Golden Globe come migliore attrice debuttante. Sempre nel 1961 venne scelta dal regista Billy Wilder per prendere parte alla commedia satirica \"Uno, due, tre!\" accanto a James Cagney, Arlene Francis e Horst Buchholz, pellicola non troppo apprezzata alla sua uscita ma in seguito celebrata dalla critica tanto da diventare un film di culto, e per il quale l'attrice ebbe altre due candidature al Golden Globe, come migliore attrice non protagonista e, ancora, come migliore attrice debuttante.\nPur continuando a fare la modella, fu impiegata in altri film di genere brillante, come \"Alla fiera per un marito\" (1962) di Jos\u00e9 Ferrer, \"Appuntamento fra le nuvole\" (1963) di Henry Levin e \"Mentre Adamo dorme\" (1964) di Jean Negulesco. La sua carriera prosegu\u00ec con film pi\u00f9 impegnativi, come \"Detective's Story\" (1966) di Jack Smight, ove apparve accanto a Paul Newman, e al fianco di Burt Lancaster e Lee Remick nel western \"La carovana dell'alleluia\" (1965) di John Sturges. In quel periodo l'attrice fu ospite di varie trasmissioni televisive, e nel 1966 le venne riservato anche un significativo ruolo teatrale a Broadway nel dramma \"Dinner at Eight\" di George S. Kaufman, grazie al quale ottenne un riconoscimento al Theatre World Award.\nGli anni in Italia, il ritiro dalle scene.\nNel 1962 si spos\u00f2 con l'editore Clay Felker, di l\u00ec a pochi anni (1968) tra i fondatori del periodico \"New York Magazine\", dal quale divorzi\u00f2 nel 1969. A met\u00e0 del decennio l'attrice si trasfer\u00ec in Italia per recitare in vari film, pur di diseguale valore artistico: rimasta affascinata dall'ambiente di Cinecitt\u00e0 oltrech\u00e9 di Roma, vi si stabil\u00ec fino al 1974. Apprezzata per la freschezza, la sensualit\u00e0 e anche una certa dose di ironica ingenuit\u00e0, nel \"Bel paese\" la Tiffin partecip\u00f2 a pellicole come \"Delitto quasi perfetto\" (1966) di Mario Camerini accanto a Philippe Leroy, \"L'arcangelo\" (1969) di Giorgio Capitani insieme a Vittorio Gassman, e \"Il vichingo venuto dal sud\" (1971) di Steno in coppia con Lando Buzzanca.\nLa sua interpretazione pi\u00f9 nota e riuscita in questi anni \u00e8 probabilmente quella dell'operaia marchigiana Marisa Di Giovanni nel film \"Straziami ma di baci saziami\" (1968) di Dino Risi, ove recit\u00f2 accanto a Nino Manfredi e Ugo Tognazzi; in precedenza, assieme a Marcello Mastroianni aveva preso parte a uno degli episodi del film \"Oggi, domani, dopodomani\" (1965), diretto da Luciano Salce e prodotto da Carlo Ponti. Nel febbraio 1969 pos\u00f2 senza veli sulla rivista \"Playboy\", coperta solo dai lunghi capelli dorati. Nello stesso anno rientr\u00f2 temporaneamente negli Stati Uniti per apparire al fianco di Peter Ustinov nel film satirico \"Riprendiamoci Forte Alamo!\" di Jerry Paris, parzialmente girato a Roma anche per volere della stessa attrice. Nel 1972 si ciment\u00f2 con il western picaresco, genere allora piuttosto popolare, con la pellicola \"Los amigos\" di Paolo Cavara, ove recit\u00f2 con Franco Nero e Anthony Quinn.\nDurante la sua permanenza in Italia la Tiffin conobbe l'intellettuale e filosofo Edmondo Danon, figlio del produttore cinematografico di origini bulgare Marcello Danon, che spos\u00f2 nel 1974 e al quale diede due figlie, Echo Angelica nel 1976, che in parte segu\u00ec le orme della madre, e Aurora nel 1981. Allontanatasi da Hollywood, in Italia apparve spesso in pellicole di modesto valore artistico e commerciale e relegata perlopi\u00f9 a ruoli sexy. Dopo il film \"Brigitte, Laura, Ursula, Monica, Raquel, Litz, Maria, Florinda, Barbara, Claudia e Sofia, le chiamo tutte \"anima mia\"\" (1974) di Mauro Ivaldi decise di abbandonare la recitazione per tornare a vivere a New York e dedicarsi alle figlie e al marito, il quale presiedeva il locale Istituto Hesperia per il Medioevo e il Rinascimento.\nRitiratasi a vita privata, da allora apparve sporadicamente sia sugli schermi sia in pubblico. Nel 1982 intervenne per la televisione statunitense in uno \"show\" tributo a Billy Wilder; di nuovo in Italia, nel 1986 recit\u00f2 nel film televisivo \"Rose\" di Tomaso Sherman, tratto da un soggetto di Ennio De Concini e di cui era protagonista Valerie Perrine; nel 2003 apparve nel ruolo di se stessa, insieme alla figlia Echo Angelica, nel documentario \"Not Guilty\" di Abel Ferrara. \n\u00c8 morta a New York il 2 dicembre 2020 all'et\u00e0 di 78 anni."}
{"id": "1331928", "revid": "322321", "url": "https://it.wikipedia.org/wiki?curid=1331928", "title": "Campobello di Mazara", "text": "Campobello di Mazara (\"Campube\u1e0d\u1e0du\" in siciliano) \u00e8 un comune italiano di abitanti del libero consorzio comunale di Trapani in Sicilia.\nNel territorio comunale si trovano le Cave di Cusa, ossia il luogo in cui vennero estratte le colonne che sarebbero servite alla costruzione dei templi della vicina Selinunte.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2016 la popolazione straniera residente era di 1116 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nLa principale squadra di calcio della citt\u00e0 \u00e8 l\"'A.S.D. Campobello\" che milita nel girone A di Prima Categoria."}
{"id": "1331929", "revid": "131358", "url": "https://it.wikipedia.org/wiki?curid=1331929", "title": "Pyunik", "text": ""}
{"id": "1331931", "revid": "486946", "url": "https://it.wikipedia.org/wiki?curid=1331931", "title": "FC Shirak", "text": ""}
{"id": "1331932", "revid": "287204", "url": "https://it.wikipedia.org/wiki?curid=1331932", "title": "Bengtskar", "text": ""}
{"id": "1331933", "revid": "486946", "url": "https://it.wikipedia.org/wiki?curid=1331933", "title": "FC MIKA", "text": ""}
{"id": "1331935", "revid": "35813", "url": "https://it.wikipedia.org/wiki?curid=1331935", "title": "Enrico II di Brunswick", "text": ""}
{"id": "1331939", "revid": "92723", "url": "https://it.wikipedia.org/wiki?curid=1331939", "title": "Wadi Halfa", "text": "Wadi Halfa (in arabo: \u0648\u0627\u062f\u064a \u062d\u0644\u0641\u0627) \u00e8 una citt\u00e0 del Sudan del nord, sulle rive del lago Nasser (che in Sudan viene chiamato anche \"Lago Nubia\"). La citt\u00e0 ha una popolazione di 15.000 abitanti (2005).\nStoria.\nAnticamente segnava il confine tra l'Alto Egitto e la Nubia; la localit\u00e0 conserva numerose testimonianze archeologiche, tra cui una stele attribuita a Cheope; \u00e8 stata sede di diversi scavi archeologi, soprattutto durante la costruzione della Diga di Assuan.\nAltre iscrizioni sono state scoperte con riferimenti a battaglie sostenute dal sovrano Sesostri I per la conquista della Nubia e una stele menziona un tempio dedicato a Horus.\nAlcune delle iscrizioni risalgono alla I dinastia e al sovrano Djer.\nLa citt\u00e0 moderna fu fondata nel XIX secolo, ed \u00e8 nota soprattutto per essere stata il quartier generale (tra il 1895 e il 1898) del Regno Unito durante la guerra contro il ribelle sudanese Muhammad Ahmad, che si era proclamato Mahdi.\nLa linea ferroviaria fino al fiume Nilo fu usata a partire dal 1897 per le esigenze militari della Guerra mahdista; si estende, via Atbara, fino ad al-Ubayyid (chiamata anche \"El Obeid\", dalla pronuncia inglese) e da l\u00ec verso il Sudan dell'est e dell'ovest.\nDurante la Seconda guerra mondiale, Wadi Halfa fu un avamposto degli Alleati in Africa.\nLa citt\u00e0 odierna presenta diverse industrie, tra cui un allevamento di pesci cinese. Gran parte degli abitanti si sono trasferiti dopo la costruzione della Diga di Assuan."}
{"id": "1331952", "revid": "174925", "url": "https://it.wikipedia.org/wiki?curid=1331952", "title": "Jack Di Norscio", "text": ""}
{"id": "1331957", "revid": "1318658", "url": "https://it.wikipedia.org/wiki?curid=1331957", "title": "August de Montferrand", "text": "Nacque il 23 luglio 1786 nel quartiere di Trocad\u00e9ro - Chaillot, a Parigi e fu un esponente del neoclassicismo. La sua opera principale \u00e8 la Cattedrale di Sant'Isacco di San Pietroburgo, alla quale lavor\u00f2 per oltre quarant'anni, senza vederne la fine perch\u00e9 mor\u00ec nel 1858, poco prima della fine dei lavori.\nBiografia.\nFamiglia.\nMontferrand nacque a Chaillot (attualmente nel XVI \"arrondissement\" di Parigi). Alla nascita gli venne dato il nome di \"Henri Louis Auguste Leger Ricard dit de Montferrand\"; il \"de\" aristocratico fu, con tutta probabilit\u00e0, un'invenzione dei genitori. Decenni dopo, Montferrand ammise nel suo testamento che, anche se suo padre possedette la propriet\u00e0 di \"Montferrand\", il titolo era discutibile \"e se c'\u00e8 qualche dubbio, posso accettare altri nomi, primo tra tutti \"Ricard\", come mio padre\". Il padre, Benois Ricard, era un addestratore di cavalli e mor\u00ec quando Auguste era ancora bambino. Il nonno, Leger Ricard, era un ingegnere. La madre, Marie Fran\u00e7oise Louise Fistioni, si rispos\u00f2 con Antoine de Commarieux, cui viene accreditata l'educazione di Auguste.\nIstruzione e servizio militare.\nNel 1806, Montferrand si iscrisse all'ex Accademia d'architettura, frequentando insieme a Charles Percier e Pierre Fontaine. Ben presto, fu arruolato nell'Armata di Napoleone, e prest\u00f2 servizio per un breve periodo in Italia. Nel 1812 Montferrand spos\u00f2 Julia Mornais. Nell'anno successivo, venne di nuovo arruolato nel momento in cui le forze della coalizione antifrancese stavano per sopraffare il maresciallo Laurent de Gouvion-Saint-Cyr a Dresda. Montferrand prest\u00f2 con onore servizio in Turingia e venne decorato con la Legion d'onore per il valore dimostrato nella Battaglia di Hanau.\nInizi della carriera.\nAl termine delle ostilit\u00e0, era fuori discussione la necessit\u00e0 di nuove costruzioni nella Francia sconfitta. Montferrand prest\u00f2 la sua opera in poco importanti occasioni di lavoro, trascorrendo tre anni nella stesura di progetti elementari e cercando opportunit\u00e0 all'estero. Nel 1815, Montferrand ottenne di essere ricevuto da Alessandro I di Russia e pot\u00e9 presentare allo Zar una raccolta dei suoi progetti. La Russia, uscita vittoriosa dall'invasione napoleonica, se presentava ricca di opportunit\u00e0.\nNell'estate del 1816, Montferrand si trasfer\u00ec a San Pietroburgo, avendo in tasca una lettera di raccomandazione di Abraham Louis Breguet. Affitt\u00f2 una camera in un palazzo vicino all'abitazione di Fyodor Wigel, segretario della Commissione per le Costruzioni, e si present\u00f2 ad Agust\u00edn de Betancourt, il presidente di questa Commissione (e socio di Breguet negli anni novanta del Settecento). Betancourt, ben impressionato dalla lettera di Breguet e dai disegni di Montferrand, offr\u00ec a questi l'incarico di Capo dei Disegnatori, ma Montferrand prefer\u00ec un . Il 21 dicembre del 1816 ufficialmente entr\u00f2 a servizio dell'Amministrazione Russa.\nNel 1836 venne incaricato dallo Zar Nicola I del recupero e dell'esposizione della grande campana \"Zar Kolokol\" del peso di oltre 180 tonnellate che dal 1737 giaceva dentro la fossa di fusione nella odierna piazza del Cremlino a Mosca.\nEdifici.\nIl nome di Montferrand resta legato a San Pietroburgo. Tuttavia, lavorando con Betancourt, progett\u00f2 costruzioni per Mosca, Odessa e Ni\u017enij Novgorod. Il suo primo pi\u00f9 importante progetto, il Liceo di Odessa, non pot\u00e9 essere realizzato per carenza di fondi. Anche i suoi progetti per il Maneggio di Mosca del 1825 e per le fontane di Mosca del 1823 vennero abbandonati (questi progetti vennero eseguiti da Giuseppe Bove e Ivan Vitali).\nFiera di Ni\u017enij Novgorod (1817-1825).\nNel 1816, un incendio fortuito distrusse la Fiera di Makarev. La fiera venne spostata a Ni\u017enij Novgorod, attrezzata con provvisori padiglioni in legno. Betancourt visit\u00f2 il luogo nel 1817 e propose un progetto per ricostruire in muratura la Fiera nell'arco di quattro anni e con una spesa di sei milioni di rubli. Alessandro I lo approv\u00f2, a scapito della ricostruzione del Palazzo d'Inverno.\nMontferrand, in qualit\u00e0 di architetto capo rispondeva a Betancourt che gest\u00ec personalmente il progetto. Montferrand inizi\u00f2 i lavori con il fabbricato a due piani per gli uffici. Questo progetto tradizionale neoclassico fu caratterizzato da colonne con capitelli adornati con caducei. La fiera era composta da 8 fabbricati angolari a due piani e da 48 file di edifici commerciali . Il complesso fieristico terminava con una fila di quattro padiglioni alla \"Cinese\", ciascuno dei quali era coperto con tetto a pagoda, con sullo sfondo la neoclassica Cattedrale del Salvatore, il tutto era circondato con un ampio fossato detto il \"Canale di Betancourt\" - una precauzione contro gli incendi.\nNonostante la carenza di manodopera e materiali, la Fiera apr\u00ec nel mese di luglio del 1822. Lavori di rettifica vennero condotti fino al 1825 e vennero spesi altri 3,5 milioni di rubli. La Fiera funzion\u00f2 fino al 1930; gran parte degli edifici vennero abbattuti durante il regime Sovietico. La Cattedrale del Salvatore resiste ancora.\nCattedrale di Sant'Isacco (1816-1858).\nLa precedente cattedrale di Sant'Isacco, progettata da Antonio Rinaldi nel 1768, venne parzialmente completata da Vincenzo Brenna nel 1802. Nel 1816, Alessandro I incaric\u00f2 Betancourt di trovare un architetto che fosse in grado di ricostruire la cattedrale; Betancourt indic\u00f2 Montferrand. Quattro originali proposte, che utilizzavano quanto pi\u00f9 possibile della vecchia struttura, vennero scartati; il quinto venne approvato nel febbraio del 1818. La rivalit\u00e0 sorta fra gli architetti di corte blocc\u00f2 temporaneamente il progetto fra il 1821 e il 1825.\nLa prima decisione di Montferrand fu quella di ricorrere a un tipo di fondamento a lastra invece di un perimetro di pilastri. Le fondamenta richiesero cinque anni di lavori. Un altro grosso problema da risolvere fu quello della fornitura di 48 colonne di granito per il portico principale; per portare a termine questo lavoro ci vollero pi\u00f9 di dieci anni. Le colonne vennero sbozzate nelle cave finlandesi di Fredrikshamn, quindi spedite su chiatte e rifinite sul luogo di costruzione una per una, usando un gigantesco tornio ideato da Montferrand. Le colonne vennero erette nel periodo 1828-1830; per la loro lucidatura ci vollero altri quattro anni. Nello stesso periodo, i muratori completarono le pareti principali e i soffitti a volta.\nMontferrand rischi\u00f2 di morire nel novembre del 1837, mentre gli operai stavano sollevando le colonne della cupola del peso di 64 tonnellate a un'altezza di pi\u00f9 di 48 metri. Gli operai che gli erano vicino riuscirono ad afferrarlo al volo mentre cadeva dalle impalcature.\nIl progetto della cupola fu un'altra novit\u00e0 di Montferrand. Prima della cupola di Sant'Isacco, la struttura in acciaio esterna era accoppiata alla struttura interna in muratura. Montferrand propose una struttura di tripla cupola tutta in metallo, dove sulla cupola mediana conica si scaricava il peso pi\u00f9 leggero delle strutture interna ed esterna. Questo accorgimento ridusse il peso stimato della cupola da 7.440 a 2.680 tonnellate (progetto del 1838), un'ulteriore riduzione di 600 tonnellate si ottenne nella realizzazione del progetto. La cupola, completata nel 1841, venne a costare 2 milioni di rubli in meno delle previsioni iniziali. \nAltri 16 anni trascorsero per le decorazioni della cattedrale. Montferrand ingaggi\u00f2 artisti quali Karl Brjullov e i suoi fratelli, Peter Clodt von J\u00fcrgensburg, Ivan Vitali, comunque sotto il controllo della occhiuta burocrazia della Accademia di Stato. Direttore dei lavori fu l'architetto svizzero Domenico Adamini (1792\u20131860).\nLa cattedrale fu inaugurata il 30 maggio del 1858, ricorrenza del genetliaco di Pietro I.\nColonna di Alessandro (1829-1834).\nMontferrand progett\u00f2 un monumento in forma di colonna con in cima una croce in onore del defunto Alessandro I; in un secondo momento, al posto della croce venne posto un angelo. La spesa venne stimata in 1,2 milioni di rubli. La colonna del peso di 600 tonnellate venne estratta dalle cave finlandesi di Fredrikshamn, situate a pi\u00f9 di 190\u00a0km da San Pietroburgo, e trasportata con delle chiatte. Vari critici predissero che la colonna si sarebbe spaccata una volta estratta dalla cava, ma la precedente esperienza fatta da Montferrand con le colonne della chiesa di Sant'Isacco persuase lo zar Nicola I all'approvazione del progetto nel dicembre del 1829. \nMontferrand scelse l'impresa per il lavoro nella cava nel mese di marzo del 1830 dopo un'accesa gara di appalto che consent\u00ec di abbattere il costo della colonna da 420.000 a 150.000 rubli. Il lavoro d'intaglio dur\u00f2 un anno e mezzo e nel settembre del 1831 la colonna venne senza problemi distaccata dalla roccia. Nell'aprile del 1832 gli intagliatori completarono il lavoro sulla colonna e iniziarono a preparare il percorso dalla cava al punto di imbarco. L'imbarco sulla chiatta per poco non fin\u00ec in catastrofe. La colonna si spezz\u00f2 sulla rampa di carico e per poco non precipit\u00f2 sulla chiatta; ci vollero 300 operai per rimetterla in sesto sull'imbarcazione.\nNel frattempo, a San Pietroburgo squadre di operai preparavano le fondazioni e le impalcature; il costo previsto raddoppi\u00f2 fino a 2 milioni e mezzo di rubli. Montferrand chiam\u00f2 un totale di 2090 persone fra soldati, ufficiali ed esperti operai per erigere la colonna che venne al fine sollevata il 30 agosto 1832. Precisamente due anni dopo, il monumento venne inaugurato da Nicola I.\nNel periodo 1836-1837, Montferrand complet\u00f2 la piazza del Palazzo con una recinzione e lumi a gas. Egli prepar\u00f2 cinque differenti progetti per l'edificio che chiudeva il lato orientale della piazza, ma la costruzione dell'edificio del Corpo di Guardia venne assegnata ad Aleksandr Brjullov.\nCompletamento della Cattedrale e della piazza di Kazanskij (1827-1837).\nIn qualit\u00e0 di architetto capo del pi\u00f9 grande sito di costruzioni in San Pietroburgo, Montferrand supervision\u00f2 per conto dello Stato molte altre opere architettoniche, in modo particolare i lavori di riparazione della Cattedrale della Nostra Signora di Kazan'. La cattedrale venne costruita nel periodo 1801-1811 da Andrej Voronichin. Nel 1827, cominciarono a crollare le scultura in gesso e le infiltrazioni nel tetto minacciavano di rovinare gli affreschi e i pavimenti. Nicola I incaric\u00f2 Montferrand di riparare il tetto, sostituire i pavimenti e installare statue e decorazioni pi\u00f9 durevoli. Montferrand supervision\u00f2 la realizzazione dell'affresco dei \"Quattro Evangelisti\", tuttavia non riusc\u00ec ad ottenere da Konstantin Thon la realizzazione della nuova iconostasi. \nMontferrand, in qualit\u00e0 di architetto della cattedrale, provvide alla sistemazione scenografica della piazza adiacente e progett\u00f2 i monumenti a Kutuzov e Barclay de Tolly. Le statue vennero realizzate da Boris Orlovskij, mentre i piedistalli furono opera di Vasilij Petrovi\u010d Stasov.\nMonumento a Nicola I (1856-1859).\nIl Monumento a Nicola I fu l'ultima opera di Montferrand, che gli venne commissionata nel maggio del 1856 da Alessandro II. Le fondamenta e il piedistallo se vennero realizzati con materiali rimasti dalla costruzione della chiesa di Sant'Isacco. La statua equestre venne commissionata a Peter Clodt von J\u00fcrgensburg. Clodt complet\u00f2 il modello nell'estate del 1857. La prima colata in bronzo and\u00f2 persa per la rottura dello stampo; la seconda colata per la statua avvenne nel febbraio del 1859 - dopo la morte di Montferrand.\nVita privata.\nCollezione d'arte.\nMonferrand divorzi\u00f2 dalla prima moglie subito dopo essersi trasferito a San Pietroburgo. Le spese per il divorzio e uno stile di vita stravagante gli procurarono un sacco di debiti; nel 1831 riusc\u00ec ad avere un finanziamento da parte dell'Amministrazione dello Zar. Nel 1834 gli venne concessa una pensione vitalizia e una somma forfettaria di 100.000 rubli, con questi soldi riusc\u00ec a far fronte a tutte le pendenze e a costruirsi una casa. Man mano che le sue finanze migliorarono, Montferrand divenne un frenetico collezionista d'arte e mise insieme 110 statue Greche e Romane e centinaia di altri oggetti minori. Testimoni riferiscono che \"ogni domenica dalle 9 del mattino fino ad ora di pranzo passava il tempo a riposizionare le statue, utilizzando 25 operai\". Quando Monferrand mor\u00ec, il Museo dell'Ermitage non riusc\u00ec ad acquistare la collezione che cos\u00ec and\u00f2 dispersa.\nSecondo matrimonio.\nNel 1835, Montferrand spos\u00f2 Elise Debonniere, un'attrice giunta a San Pietroburgo nove anni prima. La relazione inizi\u00f2 nel 1820 e duro sino alla morte di lui. Montferrand adott\u00f2 Henri, nipote di Elise.\nMorte.\nAuguste de Montferrand mor\u00ec a San Pietroburgo nel 1858, l'anno in cui venne completata la cattedrale di San Isacco. La sua volont\u00e0 di essere sepolto nella cripta di quella chiesa non pot\u00e9 essere esaudita, perch\u00e9 egli non era di religione ortodossa. Le spoglie vennero spedite in Francia e sepolto a Parigi nel Cimitero di Montmartre, vicino ai resti di sua madre. La tomba, un tempo creduta persa, venne identificata nel 1986 nel settore \"Chemin des Gardes\". Sulla tomba vi era il nome della madre \"Louise Fistioni\" e le iniziali di Montferrand \"AM\"."}
{"id": "1331961", "revid": "9543", "url": "https://it.wikipedia.org/wiki?curid=1331961", "title": "Corazzatura reattiva", "text": ""}
{"id": "1331962", "revid": "9543", "url": "https://it.wikipedia.org/wiki?curid=1331962", "title": "Kontakt-1", "text": ""}
{"id": "1331963", "revid": "28592", "url": "https://it.wikipedia.org/wiki?curid=1331963", "title": "August Montferrand", "text": ""}
{"id": "1331964", "revid": "9543", "url": "https://it.wikipedia.org/wiki?curid=1331964", "title": "Kontakt-I", "text": ""}
{"id": "1331965", "revid": "9543", "url": "https://it.wikipedia.org/wiki?curid=1331965", "title": "Kontakt 1", "text": ""}
{"id": "1331967", "revid": "9543", "url": "https://it.wikipedia.org/wiki?curid=1331967", "title": "Kontakt I", "text": ""}
{"id": "1331968", "revid": "9543", "url": "https://it.wikipedia.org/wiki?curid=1331968", "title": "Kontakt-5", "text": ""}
{"id": "1331969", "revid": "9543", "url": "https://it.wikipedia.org/wiki?curid=1331969", "title": "Kontakt-V", "text": ""}
{"id": "1331970", "revid": "1718925", "url": "https://it.wikipedia.org/wiki?curid=1331970", "title": "Ossario", "text": ""}
{"id": "1331971", "revid": "9543", "url": "https://it.wikipedia.org/wiki?curid=1331971", "title": "Kontakt 5", "text": ""}
{"id": "1331973", "revid": "9543", "url": "https://it.wikipedia.org/wiki?curid=1331973", "title": "Kontakt V", "text": ""}
{"id": "1331974", "revid": "1543377", "url": "https://it.wikipedia.org/wiki?curid=1331974", "title": "Megacariocita", "text": "Il megacariocita \u00e8 una cellula del midollo osseo che frantumandosi forma le piastrine ematiche necessarie per la coagulazione del sangue.\nI megacariociti normalmente ammontano a 1 su 10.000 cellule del midollo osseo ma possono aumentare in numero di circa 10 volte in certe malattie. In generale, i megacariociti sono dalle 10 alle 15 volte pi\u00f9 grandi di un normale globulo rosso, mediamente 50-100\u00a0\u00b5m di diametro. Durante la sua maturazione, il megacariocita cresce in grandezza e replica il suo DNA senza citocinesi. Come risultato, i nuclei dei megacariociti possono diventare molto grossi e lobulati; per questo, guardandoli con un microscopio ottico, pu\u00f2 sembrare che ci siano molti nuclei. In alcuni casi, i nuclei possono essere poliploidi fino a 64N, ossia avere 32 copie del normale contenuto di DNA di una cellula umana.\nSviluppo dei megacariociti.\nI megacariociti derivano dalle cellule staminali ematopoietiche, cellule precursori nel midollo osseo. Queste cellule staminali pluripotenti si dispongono nel midollo vicino ai sinusoidi e sono capaci di produrre tutti i tipi di cellule sanguigne a seconda del segnale che ricevono. Il primo segnale per la produzione dei megacariociti \u00e8 la trombopoietina o TPO. La TPO \u00e8 necessaria per indurre la differenziazione da cellula progenitore nel midollo osseo a megacariocita. Altri segnali molecolari per la differenziazione dei megacariociti includono GM-CSF, IL-3, IL-6, IL-11, ed eritropoietina. Lo sviluppo dei megacariociti attraversa i seguenti passaggi:\nCFU-Me (cellula staminale emopoietica pluripotente o emocitoblasto) -&gt; megacarioblasto -&gt; promegacariocita -&gt; megacariocita.\nLe cellule infine raggiungono lo stato di megacarioblasto e perdono la loro capacit\u00e0 di dividersi. Tuttavia, sono ancora in grado di replicare il loro DNA e continuano lo sviluppo.. Il citoplasma continua ad espandersi ed il contenuto di DNA pu\u00f2 aumentare fino a 64N.\nRilascio delle piastrine.\nAppena la cellula completa la differenziazione e diventa un megacariocita maturo, inizia il processo di produzione delle piastrine. La trombopoietina induce il megacariocita a formare piccole pro-piastrine. Le piastrine sono nella membrana interna dentro il citoplasma dei megacariociti.\nSono stati proposti due meccanismi per il rilascio delle piastrine. Nel primo scenario, il processo di formazione delle pro-piastrine fa esplodere la membrana con rilascio delle piastrine. Nel secondo caso, le cellule formano una catena di piastrine nei vasi sanguigni; la catena viene formata tramite pseudopodi capaci di emettere continuamente piastrine nella circolazione. In entrambi i casi, ognuno di questi processi porterebbe alla formazione di 2000-5000 nuove piastrine. Complessivamente, 2/3 di queste piastrine prodotte rimangono nella circolazione mentre 1/3 vengono utilizzate dalla milza.\nEffetti della citocinesi.\nLe citochine sono segnali usati dal sistema immunitario per la comunicazione intercellulare. Ci sono molte citochine che interessano i megacariociti. Certe citochine come le IL-3, IL-6, IL-11, LIF, eritropoietina, e trombopoietina stimolano la maturazione delle cellule progenitrici dei megacariociti. Altri segnali come PF4, CXCL5, CXCL7, e CCL5 inibiscono la formazione di piastrine.\nTrombopoietina.\nLa trombopoietina (TPO) \u00e8 la 353\u00aa proteina situata nel cromosoma 3p27. La TPO \u00e8 sintetizzata principalmente nel fegato ma pu\u00f2 essere prodotta da reni, testicoli, cervello, e nelle cellule stromali del midollo osseo. Ha una grossa omologia con l'eritropoietina. \u00c8 richiesta ma non obbligatoria per la formazione di piastrine. Topi senza TPO o senza i suoi recettori (Mpl) hanno una riduzione del 90% del numero di piastrine nella circolazione, sebbene le piastrine siano normali in morfologia e funzionalit\u00e0.\nMalattie dovute ai megacariociti.\nI megacariociti sono direttamente responsabili nella produzione di piastrine che sono richieste nella formazione di trombosi, o coaguli di sangue. Ci sono molte malattie attribuibili direttamente all'anormale funzionalit\u00e0 dei megacariociti o delle piastrine.\nTrombocitemia essenziale.\nLa trombocitemia essenziale (ET) \u00e8 un disordine caratterizzato da un numero estremamente alto di piatrine nella circolazione. La malattia colpisce 1-2 persone ogni 100,000. Le direttive del WHO (World healt organization) per la diagnosi della malattia richiedono &gt; 600,000 piastrine/\u03bcL di sangue (normalmente 150,000-400,000) e la biopsia del midollo osseo. Le conseguenze di avere un cos\u00ec alto numero di piastrine includono trombosi e coaguli in tutto il corpo. I trombi si formano pi\u00f9 frequentemente nelle arterie che nelle vene. Ironicamente, avendo un numero superiore di 1,000,000 piastrine/\u03bcL si pu\u00f2 andare incontro ad eventi emorragici. Recenti studi hanno suggerito che la maggior parte dei casi di ET sono dovuti ad una mutazione della proteina JAK2, una componente del ciclo JAK-STAT. Studi hanno suggerito che questa mutazione rende i megacariociti ipersensibili alla trombopoietina e causa una proliferazione di cloni di megacariociti. Questo \u00e8 un rischio perch\u00e9 la malattia si potrebbe cos\u00ec trasformare in leucemia. Il primo trattamento consiste nella somministrazione di idrossiurea per abbassare il numero di piastrine.\nTrombocitopenia amegacariocitica congenita.\nLa trombocitopenia amegacariocitica congenita (CAMT) \u00e8 una malattia ereditaria rara. La prima manifestazione \u00e8 la trombocitopenia e la megacariocitopenia, o basso numero di piastrine e megacariociti. Si ha un'assenza di megacariociti nel midollo osseo senza un'associata anormalia fisica. La causa di questo disordine sembra essere una mutazione nel gene per il recettore TPO, \"c-mpl\", nonostante alti livelli di siero TPO. In pi\u00f9, ci possono essere anomalie al sistema nervoso centrale compreso il cervello e il cervelletto che pu\u00f2 causare i sintomi. Il primo trattamento per la CAMT \u00e8 il trapianto midollo osseo."}
{"id": "1331976", "revid": "392357", "url": "https://it.wikipedia.org/wiki?curid=1331976", "title": "Elvire Audray", "text": "Biografia.\nVolto noto del cinema italiano degli anni 1980, esordisce nel 1982 in \"Vado a vivere da solo\" al fianco di Jerry Cal\u00e0, con cui recita in seguito anche in \"Rimini Rimini\" e nella miniserie TV \"Professione vacanze\". Al cinema partecipa inoltre a commedie come \"La gorilla\" e \"Italian fast food\", a horror come \"Assassinio al cimitero etrusco\", \"Schiave bianche - Violenza in Amazzonia\" e \"Nosferatu a Venezia\", e al poliziesco \"I giorni del commissario Ambrosio\", dove recita assieme a Ugo Tognazzi. Contemporaneamente \u00e8 attiva in alcune produzioni in patria, e nel 1984 partecipa con un piccolo ruolo alla miniserie TV statunitense \"Segreti\".\nIn televisione, nel 1989 prende parte come valletta all'edizione di \"Fantastico\" condotta da Enrico Montesano e Anna Oxa, e sempre nello stesso anno \u00e8 al fianco di Fabio Fazio nello show \"Fate il vostro gioco\". Negli anni 1990 dirada le sue apparizioni, concentrandosi soprattutto sul piccolo schermo; le ultime sue interpretazioni risalgono alle serie TV francesi \"Julie Lescaut\" (1994) e \"La rivi\u00e8re Esp\u00e9rance\" (1995).\nMuore suicida nel 2000, a quarant'anni."}
{"id": "1331981", "revid": "1305772", "url": "https://it.wikipedia.org/wiki?curid=1331981", "title": "Q3A", "text": ""}
{"id": "1332004", "revid": "709565", "url": "https://it.wikipedia.org/wiki?curid=1332004", "title": "A tutto gag", "text": "A tutto gag \u00e8 stato un programma televisivo italiano di genere variet\u00e0 comico trasmesso la domenica in prima serata dalla seconda rete Rai tra febbraio e marzo 1980, diretto da Romolo Siena e che aveva fra i suoi interpreti e conduttori Sidney Rome, Massimo Boldi, Simona Marchini, Daniele Formica, Maurizio Micheli e Gastone Pescucci.\nLa trasmissione.\nIn onda la domenica alle 20.40 sulla Rete 2 della RAI (successivamente ribattezzata Rai 2) dal 17 febbraio 1980 per sei puntate, la trasmissione era composta da sketch, interventi musicali (diretti dal maestro d'orchestra Gianni Mazza) e filmati. che con alternarsi di comici alcuni esordienti tra cui Simona Marchini, che interpretava il personaggio di Iside Martufoni, una prostituta intenta a dare consigli d'amore, Maurizio Micheli, che imitava gli speaker dei telegiornali, Daniele Formica, nei panni di un disoccupato improvvisatosi maestro di yoga in una televisione locale.\nNonostante la buona levatura di interpreti si trattava prevalentemente di sketch dalla comicit\u00e0 minimale e scontata, di un livello inferiore ad altri programmi di variet\u00e0 dell'epoca.\nLa regia era affidata a Romolo Siena, autore insieme a Ferruccio Fantone. La scenografia era di Giorgio Aragno, le coreografie di Umberto Pergola e i costumi di Mario Ambrosino.\nCanzone di sigla \"Indianapolis\", del gruppo italiano disco-music \"Milk and Coffee\", il cui video \u00e8 un cartone animato ottenuto ricalcando fotogrammi di filmati di corse automobilistiche, la cosiddetta tecnica \"rotoscope\". La sigla di chiusura era \"Angelo prepotente\" cantato da Sydney Rome."}
{"id": "1332006", "revid": "16953", "url": "https://it.wikipedia.org/wiki?curid=1332006", "title": "Gilf Kebir", "text": "Gilf Kebir (; in italiano: \"Grande Barriera\"), \u00e8 un altopiano che si trova nella parte sud-occidentale del deserto libico nella zona al confine fra Egitto, Libia e Sudan; la maggior parte dell'altopiano si trova in territorio egiziano, e solo il settore pi\u00f9 sud-occidentale \u00e8 in territorio libico e sudanese.\nDescrizione.\nL'altopiano, costituito di calcare e roccia arenaria, ha un'estensione di circa 7.700 chilometri quadrati e si trova un'altezza di 300 metri sopra il livello del deserto.\nNel Gilf Kebir si trova anche il cratere Kebira, alto 950 metri e formatosi oltre 50 milioni di anni fa in seguito alla caduta di un meteorite. L'intero cratere meteoritico occupa 4.500 chilometri quadrati.\nIl monte Uweinat si trova nell'estremo sud dell'altopiano, ed \u00e8 diviso tra Egitto, Libia e Sudan; il punto pi\u00f9 alto si trova al confine fra Libia e Sudan.\nIdrografia.\nIl territorio \u00e8 solcato da diversi Wadi:\nIncisioni rupestri.\nIl Gilf Kebir \u00e8 conosciuto soprattutto per le sue incisioni rupestri preistoriche.\nLetteratura.\nIl Gilf Kebir compare nel romanzo di Michael Ondaatje (e nel seguente film) intitolato 'Il paziente inglese'.\nSport.\nIl deserto Gilf Kebir, nel 2006, \u00e8 stato teatro di una avventura sportiva da record da parte di un runner italiano: Stefano Miglietti. Il 14 dicembre 2006 il corridore bresciano ha attraversato a piedi, di corsa, questo deserto egiziano. In soli 3 giorni e 5 ore, correndo ad una velocit\u00e0 media di circa 9\u00a0km/h, ha coperto l'intero tragitto di 340\u00a0km. La partenza \u00e8 avvenuta a Wadi Mashi. L'arrivo a Silica Glass, deserto confinante con il Gilf Kebir."}
{"id": "1332007", "revid": "19580", "url": "https://it.wikipedia.org/wiki?curid=1332007", "title": "Ferriere Fagervik", "text": ""}
{"id": "1332008", "revid": "122246", "url": "https://it.wikipedia.org/wiki?curid=1332008", "title": "Chiostri di Santa Maria la Nova", "text": ""}
{"id": "1332016", "revid": "51032", "url": "https://it.wikipedia.org/wiki?curid=1332016", "title": "Sidney Rome", "text": ""}
{"id": "1332017", "revid": "51032", "url": "https://it.wikipedia.org/wiki?curid=1332017", "title": "Sydney Rome", "text": ""}
{"id": "1332018", "revid": "252105", "url": "https://it.wikipedia.org/wiki?curid=1332018", "title": "Maresciallo maggiore", "text": "Maresciallo maggiore \u00e8 un grado militare dell'Arma dei carabinieri \u00e8 preceduto nella scala gerarchica da quello di maresciallo capo e succeduto da quello di luogotenente. Esso \u00e8 stato reintrodotto nel 2017 con la riforma delle carriere ma fu gi\u00e0 in vigore dal 1906 al 1995 anche nell'Esercito italiano e presente nella scala gerarchica del Corpo militare della Croce Rossa Italiana.\nStoria.\nIl maresciallo maggiore era il grado di vertice della categoria dei marescialli, subordinato solo all'aiutante di battaglia, il quale, per\u00f2, poteva essere conseguito solo per meriti di guerra. \nFino al 1972 i marescialli erano inquadrati in tre livelli gerarchici: maresciallo ordinario, maresciallo capo e maresciallo maggiore ed avevano come distintivo rispettivamente uno, due o tre binari dorati screziati di nero posti in senso verticale sulle controspalline. In seguito, negli anni settanta, venne aggiunto il grado di maresciallo maggiore aiutante, detto anche pi\u00f9 semplicemente \"maresciallo aiutante\" o solo \"aiutante\", sovraordinato agli altri gradi, che veniva conseguito a scelta tra i marescialli maggiori pi\u00f9 meritevoli, ma sempre subordinato al grado di aiutante di battaglia. Tale grado si distingueva in quanto era raggiungibile tramite promozione a scelta e non per anzianit\u00e0, ed aveva lo stesso distintivo di grado del maresciallo maggiore, ma con i binari screziati di rosso. Dopo il 1972 per tutti i marescialli i binari erano posti in orizzontale.\nAll'entrata in guerra dell'Italia nel primo conflitto mondiale i gradi di \"Maresciallo ordinario\", \"Maresciallo capo\" e \"Maresciallo maggiore\" divennero rispettivamente \"Maresciallo di compagnia\", \"Maresciallo di battaglione\" e \"Maresciallo di reggimento\". Nel 1916 venne istituito il grado di \"aiutante di battaglia\", raggiungibile sia dai sottufficiali che dalla truppa unicamente per meriti di guerra, indipendentemente dal grado rivestito in precedenza. \nIl distintivo di grado di maresciallo maggiore era costituito da tre binari dorati screziati di nero posti in verticale sulla controspallina. Dal 1972 i binari erano posti in orizzontale. Gli aiutanti avevano il medesimo distintivo di grado, ma con i binari screziati di rosso.\nNel 1995 la legge sulla professionalizzazione delle forze armate italiane port\u00f2 nell'esercito ad una ridenominazione dei gradi dei marescialli in base alla quale si aveva la seguente trasformazione:\nCon tale legge veniva abrogata la denominazione di maresciallo maggiore, e nell'Arma dei Carabinieri il grado di maresciallo maggiore aiutante ha assunto la denominazione di maresciallo aiutante S.U.P.S. (sostituto ufficiale di pubblica sicurezza). \nNel 2017, in seguito al riordino dei ruoli e delle carriere del personale delle Forze armate, nell'Arma dei Carabinieri al posto del maresciallo aiutante S.U.P.S. \u00e8 stato reintrodotto il grado di maresciallo maggiore."}
{"id": "1332019", "revid": "110157", "url": "https://it.wikipedia.org/wiki?curid=1332019", "title": "Poljarnyj", "text": "Poljarnyj (anche com \"Polyarny\") \u00e8 una cittadina della Russia europea settentrionale, situata lungo le coste occidentali della \"baia di Kola\", compresa amministrativamente nell'oblast' di Murmansk.\nFondata nel 1896 con il nome di \"Aleksandrovsk\" (), \u00e8 uno dei pi\u00f9 antichi insediamenti della penisola di Kola; ottenne lo \"status\" di citt\u00e0 nel 1899, mentre il nome attuale risale al 1939.\nPoljarnyj \u00e8 una cittadina portuale, ed \u00e8 una base molto importante della \"Flotta del Nord\".\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1332020", "revid": "110157", "url": "https://it.wikipedia.org/wiki?curid=1332020", "title": "The Elusive Light and Sound Vol. 1", "text": "The Elusive Light and Sound Vol. 1 \u00e8 una raccolta del 2002 del chitarrista statunitense Steve Vai con tutte le canzoni che Vai ha realizzato per film, spettacoli televisivi e altro.\nAlcune delle tracce fanno parte del film \"Mississippi Adventure\" (1986), con Ralph Macchio e Joe Seneca. In questo film Steve Vai interpreta \"Jack Butler\", un chitarrista rivale che Macchio deve sconfiggere in un duello alla chitarra per liberare l'anima del suo amico bluesman, interpretato da Seneca. Altre tracce sono tratte dal film \"PCU\" con Jeremy Piven e dai primi film con Keanu Reeves come \"Bill &amp; Ted's Excellent Adventure\" e \"Un mitico viaggio\".\nTracce.\nTutte le tracce scritte da Steve Vai, eccetto dove indicato."}
{"id": "1332021", "revid": "125100231", "url": "https://it.wikipedia.org/wiki?curid=1332021", "title": "Maiolica", "text": "La maiolica \u00e8 un tipo di produzione ceramica di vasellame caratterizzato da un corpo poroso rivestito, prevalentemente per immersione, di uno smalto stannifero (o tutt'al pi\u00f9 piombico). Il nome deriva da quello dell'isola di Maiorca, uno dei centri pi\u00f9 attivi in tale smercio nel Medioevo. All'estero invece \u00e8 nota spesso come \"fa\u00efence\", dalla citt\u00e0 di Faenza, che per secoli ne fu tra i maggiori produttori europei. \nIn senso stretto e specialistico la \"maiolica\" \u00e8 solo quella ceramica a smalto stannifero. In senso lato invece, anche sui dizionari, viene considerata maiolica tutta la terracotta smaltata, ossia qualsiasi oggetto in biscotto rivestito di smalto bianco, decorato e ricotto con o senza velature di cristallina.\nStoria.\nFin dalla preistoria, in tutte le culture, l'uomo si serv\u00ec di argilla impastata con acqua e fatta seccare al sole per fabbricare recipienti, utili soprattutto a contenere, trasportare e conservare la preziosissima acqua. L'uso della cottura a fuoco permise un miglioramento tecnico, con la scoperta della cosiddetta terracotta, pi\u00f9 resistente. Tale materiale aveva per\u00f2 l'inconveniente di essere poroso e di lasciar trasudare i liquidi, per questo, sin dai tempi pi\u00f9 remoti, l'uomo cerc\u00f2 di trovare il modo di rivestire la terracotta rendendola impermeabile, grazie a coperture argilloso-alcaline. Gli egizi furono i primi a scoprire la tecnica altamente efficace dell'invetriatura, tutt'oggi in uso, trasmettendola agli altri popoli del Mediterraneo e poi a tutto il mondo. Nel mondo greco nacque il termine \"ceramica\" (da \u03ba\u03ad\u03c1\u03b1\u03bc\u03bf\u03c2, \"k\u00e9ramos\", che significa \"argilla\", \"terra da vasaio\") e si diffuse un tipo di produzione molto raffinato, diverso per\u00f2 dall'invetriatura a smalto siliceo degli egizi. \nTale tecnica sopravvisse e si svilupp\u00f2 per\u00f2 in Oriente, e a met\u00e0 del Medioevo i paesi islamici potevano sicuramente vantare la migliore produzione ceramica reperibile in Europa, smaltata, decorata a colori e, dal X-XI secolo, dotata di lustro metallico. Questi prodotti, caratterizzati da un forte contenuto di silice sia nella pasta che nel rivestimento, possono gi\u00e0 essere chiamati \"maiolica\". La pellicola metallica di colore cangiante veniva ottenuta con riduzione da ossido o da solfuro e con un pigmento, forse scoperto in Egitto, ottenuto dallo zolfo combinato con ossido di argento, oro o platino (agente colorante) e con ossido di rame (lustrante). Anche nella Palermo islamica, nella prima met\u00e0 del X secolo, si produssero quelle che furono le pi\u00f9 antiche maioliche in Italia.\nDopo l'Italia meridionale e quella centrale, nella prima met\u00e0 del Duecento maioliche arcaiche furono prodotte anche a Pisa, Pavia, Bologna e forse Savona. Nel XIII secolo in Italia si intensific\u00f2 la produzione di un tipo di maiolica, diversa da quella islamica e pi\u00f9 simile alla moderna terraglia, chiamata oggi maiolica arcaica, probabilmente giunta in Occidente da Alessandria d'Egitto, tramite le crociate e gli scambi commerciali con il mondo islamico. Si trattava di vasellame vario ricoperto da una semplice vernice bianca e opaca con ossido di stagno, l'ingubbiatura (all'inizio solo su alcune porzioni del vaso), su cui veniva scalfito un disegno decorativo e venivano tracciati alcuni segni coi pochi colori disponibili, per lo pi\u00f9 verde pallido, bruno e giallo. La brillante copertura vitrea era ottenuta con vernice piombifera. \nNei secoli successivi, con il culmine nel XV secolo, domin\u00f2 in tutta Europa la produzione ispano-moresca. Nei centri di Valencia (Manises), Granada, Barcellona e, in misura minore, in altre localit\u00e0 dell'Andalusia e della Castiglia era stata messa a punto la tecnica dell'invetriatura con riflessi metallici, importata da Damasco e da Il Cairo, a imitazione del vasellame in rame. La ceramica islamica era ampiamente diffusa nelle classi sociali pi\u00f9 elevate dell'Italia dei secoli XII e XIII, e uno dei porti pi\u00f9 attivi in tale traffico commerciale, quello di Maiorca, diede il nome a questi prodotti. L'elevato costo di tali manufatti stimol\u00f2 la nascita di produzioni locali che, ispirandosi ai prodotti orientali, si orientarono essenzialmente verso due tecniche: quella a vernice piombifera e quella a smalto stannifero. Quest'ultima \u00e8 considerata la \"maiolica\" vera e propria, mentre la prima \u00e8 denominata terracotta invetriata.\nLa maiolica fior\u00ec fino a tutto il XVII secolo; nel secolo successivo fu surclassata dalla porcellana, restando una produzione di minore portata, praticata per il vasellame pi\u00f9 economico, oppure per fini decorativi.\nFamiglie e manifatture principali.\nXVI e XVII secolo.\nIl Cinquecento \u00e8 il secolo d'oro della maiolica europea. Richiesta dai signori, le stoviglie istoriate, ormai di svariate forme, facevano bella mostra nei saloni ed erano spesso affiancate da stoffe pregiate e da suppellettili in oro e argento, a dimostrare la potenza economica del padrone di casa. La produzione ceramica in questo periodo fece un salto di qualit\u00e0, arrivando a dialogare strettamente con la pittura contemporanea (spesso copiandone le composizioni grazie al circolare delle incisioni), con la nascita di botteghe di pittori specializzati in questo tipo di decorazioni..\nNel XVII secolo una certa depressione economica in Italia determin\u00f2 anche un ridimensionamento della maiolica \"da pompa\", mentre continu\u00f2 ininterrotta la produzione da uso corrente, orientata verso colori pi\u00f9 smorzati e disegni di figure che occuparono la maggior parte dello spazio sull'oggetto, a scapito dei motivi decorativi."}
{"id": "1332024", "revid": "14691", "url": "https://it.wikipedia.org/wiki?curid=1332024", "title": "LeClerc", "text": ""}
{"id": "1332025", "revid": "834", "url": "https://it.wikipedia.org/wiki?curid=1332025", "title": "American Standards Association", "text": ""}
{"id": "1332032", "revid": "2226458", "url": "https://it.wikipedia.org/wiki?curid=1332032", "title": "Portoghesi", "text": "I portoghesi (in lingua portoghese: \"portugueses\") sono un gruppo etnico latino nativo della repubblica del Portogallo, nella Penisola iberica occidentale. La loro lingua predominante \u00e8 il portoghese, mentre la religione maggiormente diffusa \u00e8 il cattolicesimo romano.\nFondatori di un impero mondiale, i portoghesi si sono diffusi, per colonizzazione e per emigrazione, nelle Americhe, in Africa e in Asia."}
{"id": "1332033", "revid": "1272592", "url": "https://it.wikipedia.org/wiki?curid=1332033", "title": "Disciplini di Valcamonica", "text": "I Disciplini (dialetto camuno \"dihipl\u00ec\") furono un movimento laico medievale diffuso in Valle Camonica conosciuto anche come \"dei Disciplinanti\".\nAttivo gi\u00e0 dal XII secolo, il movimento ha il suo apice intorno al XV secolo e continua fino al XIX secolo. \nIl movimento laico fu osteggiato dalla Chiesa della Controriforma.\nLa struttura, ripetendo la prima comunit\u00e0 apostolica, era formata da un consiglio di dodici persone.\nI membri dell'ordine vestivano un abito di lana dal colore naturale, ai fianchi portavano un cordone da cui pendeva il flagello (o un piccolo teschio) e sulle spalle un lungo cappuccio che lasciava libere solo due fessure per gli occhi.\nEra praticato l'uso della flagellazione tramite appunto la disciplina.\nIn un primo tempo i membri si dedicavano esclusivamente alle orazioni per i morti, alle processioni ed alla espiazione dei propri peccati. Poi ebbero anche responsabilit\u00e0 amministrative.\nData la sua impostazione laica, il movimento fu sostenuto dal partito ghibellino camuno."}
{"id": "1332034", "revid": "76963", "url": "https://it.wikipedia.org/wiki?curid=1332034", "title": "Nicholas Hilliard", "text": "Nonostante fosse molto celebrato come artista e potesse usufruire di enormi guadagni, visse in perenne stato di indebitamento e dissesto economico a causa della sua passione per il gioco d'azzardo e le scommesse. Tecnicamente segu\u00ec la tradizione ritrattistica europea, ma i suoi ritratti mostrano una vividezza e un fascino che lo fanno ancora indicare come \"la figura artistica centrale del periodo elisabettiano, l'unico artista dell'epoca nei cui lavori vive e si riflette il microcosmo delle prime opere di Shakespeare\".\nBiografia.\nHilliard nacque a Exeter; suo padre, Richard Hilliard (1519-1574), era un orefice di fervente credo protestante e ricopr\u00ec la carica di sceriffo della contea nel 1560, mentre sua madre, Laurence Wall, era figlia di John Wall, un celebre orefice di Londra. Hilliard era, molto probabilmente, strettamente imparentato con Grace Hiller, prima moglie di Theophilus Eaton, uno dei fondatori della colonia americana di New Haven, nel Nuovo Mondo.\nIl giovane Hilliard crebbe a stretto contatto con la pi\u00f9 importante famiglia protestante di Exeter, quella di John Bodley, padre di Thomas Bodley, fondatore della Biblioteca Bodleiana. Con la salita al trono d'Inghilterra della cattolica Maria I d'Inghilterra, Bodley fu costretto a lasciare la madrepatria, e Hilliard segu\u00ec la famiglia. \u00c8 cos\u00ec che in un documento dell'8 maggio 1557 si parla del giovane Hilliard come parte della forte famiglia Bodley che partecipa ad una celebrazione calvinista tenuta da John Knox. Anche se il Calvinismo non sembra aver influenzato la visione del mondo di Hilliard, tuttavia acquis\u00ec un fluente francese che gli sarebbe in seguito stato molto utile. Mentre Thomas Bodley ebbe certamente una rigida educazione classica nelle scuole pi\u00f9 importanti di Ginevra, nulla sappiamo di certo sull'educazione del suo amico Nicholas. Esiste un ritratto dello stesso Hilliard del 1560, quando il giovane era appena tredicenne, e un ritratto della regina Maria Stuarda venne dipinto da un Hilliard appena diciottenne. Presto il giovane Hilliard divenne allievo del gioielliere della regina Robert Brandon, ciambellano della citt\u00e0 di Londra, e lo storico dell'arte Sir Roy Strong ipotizza che Hilliard abbia appreso l'arte della miniatura da Levina Teerlinc, una celebre miniaturista fiamminga molto attiva alla corte di Elisabetta. La Teerlinc era a sua volta figlia e allieva del grande Simon Bening, l'ultimo grande maestro della scuola miniaturista fiamminga, divenuto pittore di corte sotto il regno di Enrico VIII dopo la morte di Hans Holbein il Giovane. Dopo sette anni di apprendistato Hilliard divenne ufficialmente un orafo dietro l'egida della gilda della Worshipful Company of Goldsmiths, nel 1569, subito dopo apr\u00ec una bottega d'orefice con il suo fratello pi\u00f9 giovane, John, e spos\u00f2 la figlia di Brandon, Alice, nel 1576, dalla quale ebbe sette figli.\nCarriera artistica.\nMiniaturista alla corte di Elisabetta.\nHilliard termin\u00f2 il suo apprendistato durato sette anni proprio nel momento in cui a corte c'era un disperato bisogno di un nuovo ritrattista. Risalirebbero a quest'epoca i due ritratti su tavola noti con il nome di \"Ritratto col pellicano\" e \"Ritratto con la fenice\", databili tra il 1572 ed il 1576.\nHilliard venne nominato miniaturista di corte in una data imprecisata ma il primo suo ritratto ufficiale \u00e8 databile al 1572 e del 1573 \u00e8 un documento nel quale la regina Elisabetta elogia il pittore per i servigi e la lealt\u00e0 prestati. Nel 1571 Hilliard realizz\u00f2 un libro di ritratti per il conte di Leicester Robert Dudley, il favorito della regina Elisabetta, che gli permise di diventare un noto ritrattista non solo tra tutti i membri della corte elisabettiana ma anche nel circolo del Conte di Leicester.\nIl soggiorno in Francia.\nA dispetto della notoriet\u00e0 ormai raggiunta e del favore della corona inglese, Hilliard, da poco sposato, decise di lasciare l'Inghilterra per raggiungere la Francia, [ ]\"unicamente per attingere nuove conoscenze da questo viaggio e per guadagnare maggior fortuna dai nobili di questa terra con il quale vivere agiatamente di ritorno in patria\"[ ], come scrisse diligentemente l'ambasciatore inglese in terra francese, Amyas Paulet, del quale Hilliard fu per diverso tempo ospite. Risale a questo stesso periodo la miniatura di Francesco Bacone, anch'egli spesso ospite dell'ambasciatore inglese a Parigi. Hilliard rimase in Francia inserendosi all'interno della corte francese, tra il 1578 ed il 1579, dove conobbe lo scultore di corte Germain Pilon e il pittore di corte Giorgio di Ghent, e dove frequent\u00f2 il poeta Pierre de Ronsard, dal quale ricevette, secondo le memorie dello stesso Hilliard, il seguente complimento:\nIn una nota di pagamento proveniente dalle carte di Francesco Ercole di Valois, Hilliard compare con il nome di \"Nicholas Belliart, peintre anglois\", nel 1577 ricevendo la paga di 200 livree. Dello stesso anno \u00e8 una miniatura di Madame de Sourdis, un personaggio di spicco della corte in quel periodo, ed altri ritratti miniati di Gabrielle d'Estr\u00e9es, nipote di Madame de Sourdis, della principessa di Cond\u00e9 e di Madame de Montgomery sono tutti probabili opere di Hilliard.\nQuello del denaro fu un problema perenne per Hilliard, il prezzo usuale per un ritratto miniato era di circa 3 sterline, e il pittore godeva di una rendita donata dalla regina inglese di 40 sterline annue. Nel 1617 Hilliard ottenne il monopolio su tutti i ritratti e le miniature di Giacomo I, richiesta che era stata in precedenza rifiutata dalla regina Elisabetta I nel 1584. Nonostante questa non indifferente portata di introiti, Hilliard venne imprigionato nella prigione di Ludgate nel 1617 per i suoi debiti. Suo suocero, morto nel 1591, consapevole delle doti dilapidatorie del genero, lasci\u00f2 nel suo testamento precise istruzioni affinch\u00e9 il patrimonio a beneficio di sua figlia venisse amministrato per mano della gilda della \"Worshipful Company of Goldsmiths\".\nIl ritorno in patria.\nDopo il suo ritorno dalla Francia, Hilliard si stabil\u00ec in una residenza nei pressi di Cheapside, una celebre strada di Londra, dove rest\u00f2 dal 1579 al 1613. Dopo questa data si trasfer\u00ec in una non meglio precisata dimora nei pressi di St Martin-in-the-Fields, fuori da Londra ma pi\u00f9 vicino alla corte inglese. In questo periodo inizi\u00f2 ad insegnare la sua arte al figlio Laurence, ma ebbe altri allievi tra i quali il pi\u00f9 celebre \u00e8 il miniaturista Isaac Oliver. Sembra che in questo periodo egli desse lezioni di pittura anche a semplici dilettanti abbastanza facoltosi da pagare i suoi onorari, come appare da una lettera del 1595 dove una non ben nota gentildonna afferma di aver ricevuto da Hilliard delle lezioni per imparare l'arte del ritratto.\nHilliard continu\u00f2 a lavorare come orefice, e cre\u00f2 dei gioielli che divennero celebri, tra i quali spicca il \"Lyte Jewel\", donato dal generoso Giacomo I a un suo protetto, Thomas Lyte, nel 1610, o l\"'Armada Jewel\", donato da Elisabetta a Sir Thomas Heneage, o il \"Drake Pendant\" creato su commissione di Sir Francis Drake. In rispetto del culto della \"Regina Vergine\", gran parte dei cortigiani erano soliti portare pendagli e gioielli con il ritratto miniato di Elisabetta, tutti in gran parte creati esclusivamente da Hilliard, cos\u00ec come la collezione personale della stessa regina, conservati gelosamente e segretamente in speciali casse chiuse a chiave, con l'effigie del suo amante, il Conte di Leicester.\nL'attivit\u00e0 di miniaturista di corte port\u00f2 a Hilliard diverse commissioni per la miniatura di importanti documenti dell'epoca, tra i quali spicca la carta di fondazione dell'Emmanuel College di Cambridge del 1584, dove Hilliard raffigura la regina sul trono contornata da ornamenti di stile che richiamano il rinascimento fiammingo.\nQuando Hilliard ottenne da Giacomo I il monopolio sui ritratti di corte, le sue opere divennero meno accurate, tuttavia non mancano pregevoli lavori, come le catene d'oro con l'effigie del sovrano, create da Hilliard, che Roger Manners, Conte di Rutland, di ritorno da una sua missione diplomatica in Danimarca, ricevette in dono insieme agli altri membri dell'ambasciata.\nL'alta stima tributata ad Hilliard dai suoi contemporanei \u00e8 testimoniata dal poema \"The Storm\" del 1597, scritto dal celebre poeta John Donne, nel quale quest'ultimo cita ed elogia testualmente il grande ritrattista.\nHilliard mor\u00ec il 3 gennaio 1619 e venne sepolto quattro giorni dopo nella parrocchia di St Martins-in-the-Fields, lasciando in eredit\u00e0 trenta scellini ai poveri della parrocchia, trenta scellini alle sue due sorelle, alcuni beni alla sua domestica, e tutto il resto delle sue propriet\u00e0 al suo unico erede testamentario, il figlio Lawrence Hilliard.\nGran parte di suoi ritratti sono conservati al Victoria and Albert Museum di Londra e alla National Portrait Gallery.\nL'arte della miniatura.\nHilliard lasci\u00f2 un trattato ora noto con il nome di \"L'arte della miniatura\", databile intorno al 1660, e ora conservato alla Bodleian Library. Sebbene si fosse a lungo creduto che l'autore del trattato fosse John de Critz, un altro ritrattista di corte, grazie ad alcune lettere scritte da Hilliard al suo allievo Isaac Olivier \u00e8 ormai quasi certo che l'opera sia a lui attribuibile.\nHilliard cita nel trattato i maestri ai quali si ispir\u00f2 per il suo stile, fra questi troviamo Hans Holbein il Giovane e Albrecht D\u00fcrer che il ritrattista deve aver conosciuto tramite le sue stampe. Entrambi gli artisti erano gi\u00e0 morti all'epoca della sua nascita ma attinse grandemente dal loro stile. Hilliard fece tesoro anche del suo soggiorno francese, e nel trattato fa chiari riferimenti al pittore e teorico dell'arte Gian Paolo Lomazzo.\nDopo il 1570 il suo stile mostr\u00f2 per\u00f2 pochi cambiamenti. Dal 1590 in poi Hilliard ebbe come suo rivale il suo vecchio allievo Isaac Oliver, che entr\u00f2 come artista di corte al servizio della regina Anna di Danimarca nel 1604 e poi di Enrico Federico, Principe di Galles dal 1610."}
{"id": "1332037", "revid": "80339", "url": "https://it.wikipedia.org/wiki?curid=1332037", "title": "Polyarny", "text": ""}
{"id": "1332038", "revid": "80339", "url": "https://it.wikipedia.org/wiki?curid=1332038", "title": "Poliarny", "text": ""}
{"id": "1332044", "revid": "767487", "url": "https://it.wikipedia.org/wiki?curid=1332044", "title": "3 (gruppo musicale statunitense)", "text": "I 3 sono un gruppo statunitense di rock progressivo/alternativo formatosi nei primi anni novanta a Woodstock.\nInizialmente la band aveva tre componenti: Joey Eppard (chitarra e voce), suo fratello Joshua (batteria) e Chris Bittner (basso). A seguito della loro performance al Festival di Woodstock nel 1994, richiamarono l'attenzione della Universal che propose loro un ingaggio per il 1998 che per\u00f2 non si concretizz\u00f2 per vicende interne della major. I 3 decisero perci\u00f2 di pubblicare il loro primo album con la Planet Noise, una piccola etichetta indipendente e quindi di autoprodursi fino al 2005, anno in cui firmarono il contratto con la Metal Blade. \nLa carriera dei 3 \u00e8 stata contrassegnata da parecchie variazioni di formazione, la pi\u00f9 importante delle quali \u00e8 stato l'abbandono da parte di Joshua Eppard per unirsi ai Coheed and Cambria."}
{"id": "1332047", "revid": "1953061", "url": "https://it.wikipedia.org/wiki?curid=1332047", "title": "Weymouth and Portland", "text": "Weymouth and Portland era un borgo del Dorset, Inghilterra, Regno Unito, con sede a Weymouth.\nIl distretto fu creato con il Local Government Act 1972, il 1\u00ba aprile 1974 dalla fusione dei borough di Weymouth e Melcombe Regis col Distretto urbano di Portland. Fu abolito nel 2019.\nLocalit\u00e0 e parrocchie.\nLe localit\u00e0 del distretto erano Weymouth, Isle of Portland e villaggi come Preston, Melcombe Regis, Upwey, Broadwey, Fortuneswell ed Easton.\nL'unica parrocchia del distretto era Isle of Portland."}
{"id": "1332055", "revid": "1690183", "url": "https://it.wikipedia.org/wiki?curid=1332055", "title": "World Wide Web", "text": "Il World Wide Web (termine in lingua inglese traducibile in italiano come \"rete di ampiezza mondiale\", o \"rete mondiale\", dove \"rete\" viene richiamato da \"Web\" - \"tela\", l'intreccio composto da ordito e trama), abbreviato Web, sigla WWW o W3, \u00e8 uno dei principali servizi di Internet, che permette di navigare e usufruire di un insieme molto vasto di contenuti amatoriali e professionali (multimediali e non) collegati tra loro attraverso collegamenti (link), e di ulteriori servizi accessibili a tutti o ad una parte selezionata degli utenti di Internet; questa facile reperibilit\u00e0 di informazioni \u00e8 resa possibile, oltre che dai protocolli di rete, anche dalla presenza, diffusione, facilit\u00e0 d'uso ed efficienza dei motori di ricerca e dei web browser in un modello di architettura di rete definito client-server.\nStoria.\nL'ideazione e la nascita.\nLa prima proposta di un sistema ipertestuale si pu\u00f2 far risalire agli studi di Vannevar Bush, poi pubblicati nell'articolo \"As We May Think\" (in italiano \"Come potremmo pensare\") del 1945. Il concetto di ipertesto fu introdotto nel 1965 da Ted Nelson.\nLa data di nascita del World Wide Web viene comunemente indicata nel 6 agosto 1991, giorno in cui l'informatico inglese Tim Berners-Lee pubblic\u00f2 il primo sito web. Occorsero 17 giorni perch\u00e9 la pagina venisse visitata: il primo utente esterno al centro di ricerca la raggiunse il 23 agosto successivo.\nL'idea del World Wide Web era nata due anni prima, nel 1989, presso il CERN (Conseil Europ\u00e9en pour la Recherche Nucl\u00e9aire) di Ginevra, il pi\u00f9 importante laboratorio di fisica europeo. Il ricercatore inglese fu colpito da come alcuni colleghi italiani usavano trasmettere informazioni tramite linea telefonica da un piano all'altro dell'istituto visualizzando informazioni tramite video. Il 12 marzo 1989 Tim Berners-Lee present\u00f2 infatti al proprio supervisore il documento \"Information Management: a Proposal\", una cui copia \u00e8 esposta presso il CERN, che fu valutato \u00abvago ma interessante\u00bb. Alla sua base vi era il progetto dello stesso Berners-Lee e di un suo collega, il belga Robert Cailliau, volto ad elaborare un software per la condivisione di documentazione scientifica in formato elettronico indipendentemente dalla piattaforma informatica utilizzata, con il fine di migliorare la comunicazione, e quindi la cooperazione, tra i ricercatori dell'istituto. A lato della creazione del software inizi\u00f2 anche la definizione di standard e protocolli per scambiare documenti su reti di calcolatori: il linguaggio HTML e il protocollo di rete HTTP.\nNel mese di dicembre 1990 furono completate le prime versioni dei software per il server. Berners-Lee realizz\u00f2 anche il primo browser. Il giorno 20 apparve il primo sito, che descriveva lo stesso progetto WWW. Il sito era visibile solo ai dipendenti e collaboratori del CERN. A partire dal 6 agosto 1991, invece, Berners-Lee cominci\u00f2 ad annunciare pubblicamente su diversi newsgroup l'esistenza del progetto WWW e la disponibilit\u00e0 del software. Occorsero 17 giorni perch\u00e9 la pagina venisse visitata: il primo utente esterno al centro di ricerca la raggiunse il 23 agosto successivo.\nDopo due anni in cui era stato usato solo dalla comunit\u00e0 scientifica, il 30 aprile 1993 il CERN decise di mettere il WWW a disposizione di tutti rilasciandone il codice sorgente in pubblico dominio. Negli anni successivi la nuova tecnologia conobbe un veloce e ampio successo, in virt\u00f9 della possibilit\u00e0 offerta a chiunque di creare pagine web, dell'efficienza del servizio e, non ultima, della sua semplicit\u00e0. Con il successo del Web ha inizio la notevole crescita e diffusione di Internet degli anni 2000-2010, nonch\u00e9 la cosiddetta \"era del \"Web\"\".\nIl primo sito web italiano messo on line fu quello del \u00abCentro di ricerca, sviluppo e studi superiori in Sardegna\u00bb (CRS4). Il sito, crs4.it, fu pubblicato nella primavera del 1993 ed \u00e8 tuttora online (ovviamente nella versione storica).\nDal Web statico ai Web service.\nGli standard e i protocolli che facevano funzionare il Web supportavano inizialmente la sola gestione di pagine HTML \"statiche\", vale a dire file ipertestuali (preparati precedentemente) visualizzabili e, soprattutto, navigabili utilizzando opportune applicazioni (browser web).\nPer superare le limitazioni del progetto iniziale, furono subito definiti strumenti capaci di generare pagine HTML dinamiche (ad es. utilizzando dati estratti da un database). La prima soluzione di questo tipo furono le CGI (\"Common Gateway Interface\"). Attraverso una CGI \u00e8 possibile richiedere ad un web server di invocare un'applicazione esterna e presentare il risultato come una qualsiasi pagina HTML. Questa soluzione, sebbene molto semplice da realizzare, presenta numerose limitazioni di progetto (l'applicativo esterno viene eseguito ad ogni richiesta utente e non \u00e8 prevista alcuna ottimizzazione, non vi \u00e8 alcuna gestione dello stato della sessione).\nPer dare al web una maggiore interattivit\u00e0 e dinamicit\u00e0 sono state perseguite due strade. Da un lato sono state aumentate le funzionalit\u00e0 dei browser attraverso un'evoluzione del linguaggio HTML e la possibilit\u00e0 d'interpretazione di linguaggi di scripting (come il JavaScript). Dall'altro, si \u00e8 migliorata la qualit\u00e0 di elaborazione dei server attraverso una nuova generazione di linguaggi integrati con il web server (come JSP, PHP, ASP, etc.), trasformando pertanto i web server negli attuali application server.\nLa diffusione di queste soluzioni ha consentito di avviare l'utilizzo del web come piattaforma applicativa che oggi trova la sua massima espressione nei Web service, alla cui realizzazione e diffusione sta lavorando l'intera industria mondiale del software per la gestione d'azienda, dai grandi nomi commerciali (come SAP e Oracle) fino alle comunit\u00e0 Open Source. L'utilizzo dei web-service all'interno dell'architettura di integrazione SOA permetter\u00e0 anche alle piccole imprese di gestire senza grandi sforzi i propri processi aziendali.\nScopo dei Web service \u00e8 di limitare il pi\u00f9 possibile le attivit\u00e0 di implementazione, consentendo di accedere a servizi software resi disponibili in rete, assemblarli secondo le proprie necessit\u00e0 e pagarli soltanto per il loro utilizzo effettivo, metodologia individuata nella terminologia anglosassone come \"pay per use\", \"on demand software\", \"just in time software\", \"on tap software\", etc.\nI web-service e il loro successo hanno quindi un legame strutturale e intrinseco con i processi aziendali che dovranno supportare nell'ambito di una nuova organizzazione basata sui processi.\nDal web statico al web semantico.\nNonostante tutte queste evoluzioni, il web rimane, ancora e soprattutto, una gigantesca biblioteca di pagine HTML on-line. Per\u00f2, se da un lato lo standard HTML con la sua semplicit\u00e0 ha contribuito all'affermazione del web, dall'altro ha la grossa limitazione di occuparsi solo della formattazione dei documenti, tralasciando la struttura e il significato del contenuto.\nQuesto pone notevoli difficolt\u00e0 nel reperimento e riutilizzo delle informazioni. Per rendersi conto di questo \u00e8 sufficiente eseguire una ricerca utilizzando uno dei molti motori disponibili in rete e ci si accorger\u00e0 che, delle migliaia di documenti risultanti dalla query, spesso solo una piccola percentuale \u00e8 d'interesse per la ricerca che s'intendeva fare. Ad esempio, per un qualsiasi motore di ricerca, non esiste alcuna differenza fra il termine \"Rossi\" nel contesto \"Il Sig. Rossi\" ed il termine \"rossi\" nel contesto \"capelli rossi\", rendendo la ricerca molto difficile.\nLa risposta a questo problema \u00e8 venuta, ancora una volta, dal fisico inglese Tim Berners-Lee, che, abbandonato il CERN, ha fondato il consorzio W3C che ha assunto il ruolo di governo nello sviluppo di standard e protocolli legati al web. Egli nel 1998 ha definito lo standard XML (eXtensible Markup Language), un metalinguaggio derivante dall'SGML, che consente la creazione di nuovi linguaggi di marcatura (ad es. lo stesso HTML \u00e8 stato ridefinito in XML come XHTML). Sua caratteristica innovativa \u00e8 la possibilit\u00e0 di aggiungere informazioni semantiche sui contenuti attraverso la definizione di opportuni tag.\nI principali obiettivi di XML, dichiarati nella prima specifica ufficiale (ottobre 1998), sono pochi ed espliciti: utilizzo del linguaggio su Internet, facilit\u00e0 di creazione dei documenti, supporto di pi\u00f9 applicazioni, chiarezza e comprensibilit\u00e0. Con queste semplici caratteristiche l'XML fornisce un modo comune di rappresentare i dati, cosicch\u00e9 i programmi software siano in grado di eseguire meglio ricerche, visualizzare e manipolare informazioni nascoste nell'oscurit\u00e0 contestuale.\n\u00c8 per questo che, nonostante la sua giovane et\u00e0, l'XML \u00e8 alla base di tutte le nuove specifiche tecnologiche distribuite dal W3C ed \nLe specifiche XML hanno per\u00f2 una lacuna molto importante: non definiscono alcun meccanismo univoco e condiviso per specificare relazioni tra informazioni espresse sul web per una loro elaborazione automatica (ad es. pi\u00f9 documenti che parlano dello stesso argomento, persona, organizzazione, oggetto), rendendo molto difficile la condivisione delle informazioni.\nAnche in questo caso la soluzione al problema \u00e8 venuta dal W3C di Berners-Lee, attraverso la formalizzazione del web semantico. Il W3C considera l'ideale evoluzione del web dal \"machine-representable\" al \"machine-understandable\". L'idea \u00e8 di generare documenti che possano non solo essere letti e apprezzati da esseri umani, ma anche accessibili e interpretabili da \"agenti\" automatici per la ricerca di contenuti.\nA tale scopo sono stati definiti alcuni linguaggi, quali Resource Description Framework (RDF) e Web Ontology Language (OWL), entrambi basati su XML, che consentono di esprimere le relazioni tra le informazioni rifacendosi alla logica dei predicati mutuata dall'intelligenza artificiale. Questi standard sono gi\u00e0 disponibili, ma continuano ad essere ulteriormente sviluppati insieme a formalismi e strumenti per dotare il web di capacit\u00e0 di inferenza.\nQuello appena esposto \u00e8 un processo solo apparentemente tecnico, ma ben visibile nella sua portata, che ha come obiettivo l'approdo all'intelligenza condivisa del web che promette, a breve, l'uso pi\u00f9 efficiente dei siti internet e, a pi\u00f9 lungo termine, un'autentica trasformazione nella natura del software e dei servizi.\nTanto interesse per queste tecnologie \u00e8 da ravvisare nel fatto che . La formazione nel corpo del web di una vasta rete \"semantica\" \u00e8, infatti, la condizione chiave per il decollo di un nuovo modo di intendere ed usare il web.\nDescrizione.\nCaratteristica principale della rete \"Web\" \u00e8 che i nodi che la compongono sono tra loro collegati tramite i cosiddetti \"link\" (collegamenti ipertestuali), formando un enorme ipertesto, e i suoi servizi possono essere resi disponibili dagli stessi utenti di Internet.\nPer quanto riguarda i contenuti, quindi, il \"Web\" possiede la straordinaria peculiarit\u00e0 di offrire a chiunque la possibilit\u00e0 di diventare editore e, con una spesa esigua, di raggiungere un pubblico potenzialmente vastissimo distribuito in tutto il mondo: gli utenti di Internet nel 2008 hanno superato il miliardo e cinquecento milioni, quasi un quarto della popolazione mondiale\nIl \"Web\" \u00e8 stato inizialmente implementato da Tim Berners-Lee mentre era ricercatore al CERN, sulla base di sue idee e di un suo collega, Robert Cailliau, e gli standard su cui \u00e8 basato, in continua evoluzione, sono mantenuti dal \"World Wide Web Consortium\" (W3C: www.w3c.org).\nIl Web \u00e8 uno spazio elettronico e digitale di Internet destinato alla pubblicazione di contenuti multimediali (testi, immagini, audio, video, ipertesti, ipermedia, ecc.) nonch\u00e9 uno strumento per implementare particolari servizi come ad esempio il download di software (programmi, dati, applicazioni, videogiochi, ecc.). Tale spazio elettronico e tali servizi sono resi disponibili attraverso particolari computer di Internet chiamati server web.\nChiunque disponga di un computer, di un accesso ad Internet, degli opportuni programmi e del cosiddetto spazio web, porzione di memoria di un server web destinata alla memorizzazione di contenuti web e all'implementazione di servizi web, pu\u00f2, nel rispetto delle leggi vigenti nel Paese in cui risiede il server, pubblicare contenuti multimediali od offrire particolari servizi. I contenuti del Web sono infatti costantemente \"on-line\", quindi costantemente fruibili da chiunque disponga di un computer, di un accesso a Internet, e degli opportuni programmi di \"navigazione\", in particolare del cosiddetto browser web, che consente, appunto, di fruire dei contenuti e dei servizi pubblicati sul Web.\nI pi\u00f9 popolari \"Internet service provider\" offrono la possibilit\u00e0 di pubblicare sul \"Web\" contenuti non troppo complessi senza la necessit\u00e0 di conoscere il linguaggio di \"markup\" del \"Web\". Lo stesso vale anche per i \"blog\": molti sono infatti i siti \"web\" che offrono gratuitamente la possibilit\u00e0 di creare un blog in modo semplice e immediato senza la necessit\u00e0 di avere particolari conoscenze tecniche. In caso invece di contenuti pi\u00f9 complessi \u00e8 necessario dotarsi anche di un \"editor web\" \"WYSIWYG\" se si vuole evitare, o almeno semplificare, l'apprendimento del linguaggio di \"markup\" del Web.\nNon tutti i contenuti e i servizi del Web sono per\u00f2 disponibili a chiunque, in quanto il proprietario dello spazio web, o chi ne ha delega di utilizzo, pu\u00f2 renderli disponibili solo a determinati utenti, gratuitamente o a pagamento, utilizzando il sistema degli account.\nContenuti e l'organizzazione.\nI contenuti principali del Web sono costituiti da testo e grafica, il cui formato \u00e8 codificati da un insieme ristretto di standard definito dal W3C. Tali contenuti sono quelli che tutti i browser web devono essere in grado di interpretare e rappresentare autonomamente, cio\u00e8 senza software aggiuntivo.\nI contenuti pubblicati sul Web possono essere per\u00f2 di qualunque tipo e in qualunque standard. Alcuni di questi contenuti sono pubblicati per essere fruiti attraverso il browser web e, non essendo in uno degli standard appartenenti all'insieme definito dal W3C, il browser web deve essere esteso nelle sue funzionalit\u00e0 al fine di poterli rappresentare. A tale scopo, il browser deve essere provvisto di opportuni \"plug-in\", cio\u00e8 estensioni del software base che ne aumentano le funzionalit\u00e0, e che sono normalmente disponibili nel web. I contenuti che non sono direttamente fruibili dal browser web, devono essere utilizzati con programmi esterni al browser stesso. Ad esempio si pu\u00f2 trattare di un file eseguibile per il sistema operativo che si sta utilizzando, o di un foglio elettronico in formato Microsoft Excel.\nI contenuti del Web sono organizzati nei \"siti web\" a loro volta strutturati nelle \"pagine web\" le quali si presentano come composizioni di testo e/o grafica visualizzate sullo schermo del computer dal browser web. Le pagine web, anche appartenenti a siti diversi, sono collegate fra loro in modo non sequenziale attraverso i \"link\" (anche chiamati \"collegamenti\"), parti di testo e/o grafica di una pagina web che permettono di accedere ad un'altra pagina web, di scaricare particolari contenuti, o di accedere a particolari funzionalit\u00e0, cliccandoci sopra con il mouse, creando cos\u00ec un ipertesto.\nTutti i sito web sono identificati dal \"indirizzo web\", una sequenza di caratteri univoca chiamata in termini tecnici URL che ne permette la rintracciabilit\u00e0 nel Web.\nNon \u00e8 previsto un indice aggiornato in tempo reale dei contenuti del Web, quindi nel corso degli anni sono nati ed hanno riscosso notevole successo i cosiddetti \"motori di ricerca\", siti web da cui \u00e8 possibile ricercare contenuti nel Web in modo automatico sulla base di parole chiave inserite dall'utente, e i cosiddetti \"portali web\", siti web da cui \u00e8 possibile accedere ad ampie quantit\u00e0 di contenuti del Web selezionati dai redattori del portale web attraverso l'utilizzo di motori di ricerca o su segnalazione dei redattori dei siti web.\nI servizi.\nOltre alla pubblicazione di contenuti multimediali il Web permette di offrire servizi particolari implementabili dagli stessi utenti del Web. I servizi implementabili sono innumerevoli, in pratica limitati solo dalla velocit\u00e0 della linea di telecomunicazioni con cui l'utente e chi fornisce il servizio sono collegati e dalla potenza di calcolo dei loro computer. Di seguito quindi sono elencati solo quelli contraddistinti da una denominazione generica:\nImplementazione.\nIl Web \u00e8 implementato attraverso un insieme di standard, i principali dei quali sono i seguenti:\nLa peculiarit\u00e0 dei contenuti del Web \u00e8 quella di non essere memorizzati su un unico computer ma di essere distribuiti su pi\u00f9 computer, caratteristica da cui discende efficienza in quanto non vincolati ad una particolare localizzazione fisica. Tale peculiarit\u00e0 \u00e8 realizzata dal protocollo di rete HTTP il quale permette di vedere i contenuti del Web come un unico insieme di contenuti anche se fisicamente risiedono su una moltitudine di computer di Internet sparsi per il pianeta.\nFunzionamento.\nLa visione di una pagina web inizia digitandone l'URL nell'apposito campo del browser web oppure cliccando su un collegamento ipertestuale presente in una pagina web precedentemente visualizzata o in altra risorsa come ad esempio un'e-mail. Il browser web a quel punto dietro le quinte inizia una serie di messaggi di comunicazione con il web server che ospita quella pagina con lo scopo di visualizzarla sul terminale utente.\nPer prima cosa la porzione di server-name dell'URL \u00e8 risolta in un indirizzo IP usando il database globale e distribuito conosciuto come Domain Name System (in sigla DNS). Questo indirizzo IP \u00e8 necessario per inviare e ricevere pacchetti dal server web.\nA questo punto il browser richiede le informazioni inviando una richiesta a quell'indirizzo. In caso di una tipica pagina web, il testo HTML di una pagina \u00e8 richiesto per primo ed immediatamente interpretato dal browser web che, successivamente, richiede eventuali immagini o file che serviranno per formare la pagina definitiva.\nUna volta ricevuti i file richiesti dal web server, il browser formatta la pagina sullo schermo seguendo le specifiche HTML, CSS, o di altri linguaggi web. Ogni immagine e le altre risorse sono incorporate per produrre la pagina web che l'utente vedr\u00e0.\nAccessibilit\u00e0 e usabilit\u00e0.\nCruciali nell'evoluzione del Web sono diventati i concetti, di accessibilit\u00e0 e usabilit\u00e0 a favore di ogni tipologia di utente, relativi alla progettazione, organizzazione e implementazione dei contenuti secondo specifici requisiti, in comune in generale con le linee evolutive di tutti i prodotti hardware e software in ambito ICT."}
{"id": "1332056", "revid": "729019", "url": "https://it.wikipedia.org/wiki?curid=1332056", "title": "Antonio Burlando", "text": "Biografia.\nNel 1850 fu tra i fondatori della Societ\u00e0 di Tiro Nazionale.\nCombatt\u00e9 con Garibaldi nel 1859 (II Guerra di Indipendenza), nel 1860 (spedizione dei Mille) e nel 1867 nel tentativo di liberare Roma.\nEra iscritto alla Massoneria nella loggia \"Trionfo Ligure\".\nA Genova \u00e8 ricordato da due monumenti, uno al cimitero monumentale di Staglieno, e l'altro nella via che porta il suo nome con questa lapide:\n&lt;poem&gt;\nAL COLONNELLO\nANTONIO BURLANDO\nCHE FU DEI MILLE\nI SUOI COMPAGNI NELLE ARMI\nDA VARESE A MENTANA\n_____\nXXII NOVEMBRE MDCCCXCVI\n&lt;/poem&gt;"}
{"id": "1332059", "revid": "316629", "url": "https://it.wikipedia.org/wiki?curid=1332059", "title": "Gerarca", "text": "Il gerarca, nella terminologia fascista italiana, \u00e8 la persona che occupava una posizione di rilievo all'interno dell'organizzazione del Partito Nazionale Fascista.\nUtilizzo del termine.\nIl termine venne utilizzato ufficialmente dal 1929 per designare i dirigenti del PNF, collocati in una gerarchia che faceva capo a Benito Mussolini.\nI pi\u00f9 alti gerarchi, a partire dal segretario federale, erano membri di diritto del Consiglio Nazionale del PNF e quindi, dal 1939, della Camera dei Fasci e delle Corporazioni. Il Segretario e i due vicesegretari del PNF erano membri di diritto del Gran consiglio del fascismo.\nNello statuto del 1938, l'ultimo adottato dal P.N.F., l'articolo 12 stabiliva: "}
{"id": "1332063", "revid": "834", "url": "https://it.wikipedia.org/wiki?curid=1332063", "title": "Subways", "text": ""}
{"id": "1332066", "revid": "1953061", "url": "https://it.wikipedia.org/wiki?curid=1332066", "title": "West Dorset", "text": "Il West Dorset era un distretto del Dorset, Inghilterra, Regno Unito, con sede a Dorchester.\nIl distretto fu creato con il Local Government Act 1972, il 1\u00ba aprile 1974 dalla fusione dei borough di Bridport, Dorchester e Lyme Regis col Distretto urbano di Sherborne e i distretti rurali di Beaminster, Bridport, Dorchester e Sherborne. Nel 2019 fu eliminato."}
{"id": "1332073", "revid": "1632387", "url": "https://it.wikipedia.org/wiki?curid=1332073", "title": "Lobotomizer", "text": "Lobotomizer \u00e8 l'album di debutto della band alternative rock norvegese Motorpsycho, pubblicato nel 1991.\nIl disco.\nLa versione originale in vinile (di cui sono stati prodotti solo 1000 esemplari) include un booklet con i testi e alcuni disegni psichedelici.\nQuesto \u00e8 il solo album dei Motorpsycho precedente a \"Black Hole/Blank Canvas\" senza H\u00e5kon Gebhardt alla batteria.\n\"Hogwash\" e \"Frances\" sono state registrate in stile outlaw country per \"The Tussler - Original Motion Picture Soundtrack\".\nIn questa versione, \"Hogwash\" include anche alcuni versi del brano \"Lobotomizer\".\n\"Eternity\" include una poesia di William Blake.\n\"T.F.C.\" sta per \"True Fine Citizen\". La canzone parla di due uomini dalla grande moralit\u00e0 e rispettati dalla societ\u00e0, ma che molestano i propri figli.\n\u00c8 stato girato un video promozionale per il brano \"Grinder\".\nTracce.\nEdizione in Vinile.\nLato A\nLato B"}
{"id": "1332076", "revid": "1953061", "url": "https://it.wikipedia.org/wiki?curid=1332076", "title": "North Dorset", "text": "Il North Dorset era un distretto del Dorset, Inghilterra, Regno Unito, con sede a Blandford Forum.\nIl distretto fu creato con il Local Government Act 1972, il 1\u00ba aprile 1974 dalla fusione dei municipal borough di Blandford Forum e Shaftesbury col Distretto rurale di Blandford, il Distretto rurale di Shaftesbury e il Distretto rurale di Sturminster. Fu eliminato nel 2019."}
{"id": "1332083", "revid": "1953061", "url": "https://it.wikipedia.org/wiki?curid=1332083", "title": "East Dorset", "text": "L'East Dorset era un distretto del Dorset, Inghilterra, Regno Unito, con sede a Wimborne Minster.\nIl distretto fu creato con il Local Government Act 1972, il 1\u00ba aprile 1974 dalla fusione del distretto urbano di Wimborne Minster con parte del distretto rurale di Ringwood and Fordingbridge ed il distretto rurale di Wimborne and Cranborne. Fu eliminato nel 2019."}
{"id": "1332092", "revid": "122892348", "url": "https://it.wikipedia.org/wiki?curid=1332092", "title": "Francesca Ciani Passeri", "text": "Biografia.\nFrancesca Ciani Passeri, diplomata in ragioneria ed iscritta alla Facolt\u00e0 di Scienze della formazione presso l'Universit\u00e0 Roma Tre, inizia a pattinare all'et\u00e0 di sei anni con la societ\u00e0 \"CTS Ostia Antica\" sotto la guida di Silvia Barbieri.\nProsegue la sua carriera nella \"Polisportiva Trullo\", presso la quale incontra Riccardo Felicioni, che tuttora la allena.\nRimane presso questa societ\u00e0 sportiva dal 1993 al 2004, quando entra a far parte del gruppo sportivo della Polizia penitenziaria, le \"Fiamme Azzurre\".\nSpecialista degli esercizi liberi, ed in particolare dei salti (\u00e8 una delle poche atlete al mondo in grado di esibirsi nei tripli salti), ottiene i primi risultati a livello internazionale a partire dal 2001 a livello Juniores, e cresce fino a raggiungere nel 2003 il quarto posto ai Campionati mondiali assoluti di Buenos Aires.\nDopo avere ottenuto negli anni successivi risultati altalenanti e dopo una sostanziale sospensione dell'attivit\u00e0 nel 2006 a causa di un infortunio alla spalla che ha richiesto anche un intervento chirurgico, nel 2007 ha ripreso ad ottenere buoni risultati ad alto livello, fino a classificarsi ancora al quarto posto ai Campionati europei svoltisi a Bordeaux nel mese di agosto.\nDurante il periodo di inattivit\u00e0 dovuto all'infortunio ha iniziato anche a svolgere l'attivit\u00e0 di allenatrice presso la \"Polisportiva LA ROCCA\" di Ostia Antica.\nIl 30 agosto 2009 \u00e8 diventata mamma, dando alla luce il piccolo Valerio. \u00c8 sposata dal 2010 con l'ex Triatleta Francesco Pietropaolo.\nIl 26 marzo 2015 la famiglia si allarga con l'arrivo della piccola Giulia.\nRisultati.\n-- Gare a squadre come membro del ROMAROLLERTEAM --"}
{"id": "1332094", "revid": "1953061", "url": "https://it.wikipedia.org/wiki?curid=1332094", "title": "Purbeck", "text": "Purbeck era un distretto del Dorset, Inghilterra, Regno Unito, con sede a Wareham.\nIl distretto fu creato con il Local Government Act 1972, il 1\u00ba aprile 1974 dalla fusione del municipal borough di Wareham col distretto urbano di Swanage ed il distratto rurale di Wareham and Purbeck. Fu eliminato nel 2019."}
{"id": "1332103", "revid": "2519", "url": "https://it.wikipedia.org/wiki?curid=1332103", "title": "Provincia di Davao Oriental", "text": "Davao Oriental \u00e8 una provincia delle Filippine situata nella regione di Davao, sull'isola di Mindanao. Il suo capoluogo \u00e8 Mati.\nGeografia fisica.\nLa provincia di Davao Oriental \u00e8 posta nel settore sud-orientale dell'isola di Mindanao, nella regione di Davao. Confina a nord con le province di Agusan del Sur e Surigao del Sur, ad ovest con Compostela Valley, mentre ad est ha un lungo tratto di costa sul Mare delle Filippine, che \u00e8 parte dell'Oceano Pacifico, e a sud-ovest si affaccia sul golfo di Davao.\nIn questa provincia si trova il punto pi\u00f9 orientale di tutte le Filippine, il Pusan Point.\nGeografia antropica.\nSuddivisioni amministrative.\nLa provincia di Davao Oriental comprende 11 municipalit\u00e0:\nEconomia.\nL'economia \u00e8 basata essenzialmente sull'agricoltura e il prodotto tipico \u00e8 rappresentato dalle noci di cocco.\nMolto importanti anche la pesca, l'attivit\u00e0 estrattiva e il turismo."}
{"id": "1332104", "revid": "124123", "url": "https://it.wikipedia.org/wiki?curid=1332104", "title": "Domnall Midi", "text": "Era figlio di Murchad mac Diarmata del clan dei Cholm\u00e1in, che facevano parte degli U\u00ed N\u00e9ill del sud. \nDomnall Midi acquist\u00f2 importanza nel 743, quando sconfisse e uccise in battaglia a Seredmag \u00c1ed All\u00e1n dei Cen\u00e9l nE\u00f3gain, che detenevano il potere supremo. Domnall mantenne buoni rapporti con gli U\u00ed D\u00fanlainge, sovrani del Leinster. Fu un devoto cristiano e si ritir\u00f2 due volte per un breve periodo in monastero. Regn\u00f2 in pace, tant'\u00e8 che si ricorda solo una sua guerra durante il periodo in cui regn\u00f2.\nDomnall mor\u00ec nel dicembre del 763 e, secondo la tradizione, a lui successe Niall Frossach. Domnall lasci\u00f2 almeno un figlio, Donnchad Midi mac Domnaill, che in tarda et\u00e0 sarebbe divenuto sovrano supremo."}
{"id": "1332107", "revid": "1305772", "url": "https://it.wikipedia.org/wiki?curid=1332107", "title": "San Daniele del Carso", "text": "San Daniele del Carso, gi\u00e0 \"San Daniele\" (in sloveno \u0160tanjel\"', in tedesco \"St. Daniel\", in friulano \"San Denel dal Cjars\") \u00e8 una localit\u00e0 slovena posta all'interno del comune di Comeno. Il paese prende nome dal suo patrono san Daniele (\"sveti Danijel\") anche se talune fonti lo citano come sant'Angelo (\"sveti Angel\") o Arcangelo (\"Arhangel\").\nLa parte antica del paese \u00e8 costituita da un piccolo borgo di origine medievale posto poco sotto la sommit\u00e0 di un modesto colle (colle Thurn, 364\u00a0m) nel Carso occidentale dal quale si gode un'ampia vista. Il borgo ha subito danni nel corso di entrambe le guerre mondiali e tali ferite sono ancora presenti nella localit\u00e0. Questa parte alta della localit\u00e0 conserva per\u00f2 ancora la caratteristica abitativa carsica con delle costruzioni a schiera, a struttura romanica e gotica, con strette viuzze che confluiscono in piccoli slarghi spesso dominati da pozzi monumentali. Si \u00e8 successivamente sviluppata una parte bassa del paese pi\u00f9 moderna posta lungo l'asse viario che collega la conca goriziana con il Carso centrale. Possiede anche una stazione ferroviaria lungo la ferrovia Jesenice-Trieste, facente parte del complesso della Transalpina.\nStoria.\nZona frequentata gi\u00e0 nell'antichit\u00e0 (i primi insediamenti risalgono alla civilt\u00e0 di Hallstatt, quando sulla cima del colle Thurn sorse il primo castelliere) assunse grande importanza nel periodo romano stante la sua vicinanza con il sistema di fortificazioni creato a protezione delle Alpi Giulie o Carso della regione giuliana. Sulla sommit\u00e0 del colle vi \u00e8 la ghiacciaia Ledanica o Gledanica ove si trovano i resti di una torre di avvistamento da cui gli antichi romani potevano controllare facilmente il transito verso l'Italia.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, rimase sotto dominio bizantino (il confine tra l'Istria bizantina e il Regno longobardo era fissato su una linea poco pi\u00f9 a nord che da Sistiana passava per Sella del Bivio). Dopo una parentesi di dominazione longobarda dal 751 ad opera del loro re Astolfo, questa parte del Carso assieme all'Istria torn\u00f2 in mano bizantine dal 774.\nAnnientati i Longobardi, Carlo Magno, re dei Franchi, nel 788 occup\u00f2 anche l'Istria bizantina inglobandola nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814 la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna). Da allora le contee del Friuli e dell'Istria vennero conglobate nella nuova \u201cmarca d'Aquileia\u201d, come parte del Regno d'Italia.\nIn seguito al trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli, in mano al marchese Eberardo a cui succedettero prima il figlio Urnico e poi l'altro figlio Berengario.\nCessato il dominio franco con la deposizione di Carlo il Grosso, Berengario, divenuto re d'Italia, pass\u00f2 il marchesato aquileiese al suo vassallo Vilfredo che venne poi nell'895 da lui nominato marchese del Friuli e dell'Istria.\nNel 951 pass\u00f2 alla Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia.\nDal 1200 pass\u00f2 ai Conti di Gorizia (in seguito divenne noto come \"Antiquorum Goritianum Comitum Residentia\", ossia Antica residenza dei Conti di Gorizia), in quanto \"advocati\" del patriarca, e dai quali acquisirono gradualmente una larga parte dei territori, frazionati in feudi minori fra i loro ministeriali, i veri e propri strumenti di governo comitale sul Carso e la vicina Istria.\nNel 1500, assieme al resto della Contea di Gorizia, pass\u00f2 alla Casa d\u2019Asburgo.\nNel 1508, durante la guerra austro-veneta, le truppe venete occuparono il paese per un anno.\nTornato alla Contea di Gorizia (il paese venne affidato ai conti di Cobenzl di Prosecco), nel 1512 entr\u00f2 insieme ad essa nel Circolo austriaco del Sacro Romano Impero, per poi far parte, dal 1754, della Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo, che comprendeva gli insediamenti di Cippi (\"\u010cipnje\"), Lissiachi (\"Lisjaki\") e Locavizza di San Daniele (\"Lukovec\") dell'attuale comune di Comeno; pass\u00f2 in seguito sotto il profilo amministrativo al Litorale austriaco nel 1849 sempre come comune di autonomo a cui si aggiunsero gli insediamenti di Cobidil San Gregorio (\"Kobdilj\"), Cobolli (\"Koboli\"), Crussevizza di San Daniele (\"Hru\u0161evica\") dell'attuale comune di Comeno.\nNel diciottesimo secolo, una volta estinti i Cobenzl, divennero proprietari del castello di San Daniele i Coronini\u2013Cromberg. Dopo di loro con rapida rotazione si ricordano i Ritter de Zahony, i Colloredo e i baroni Parisi di Trieste.\nDopo la prima guerra mondiale fu annesso al Regno d\u2019Italia e venne congiunto alla provincia di Gorizia come comune autonomo con le medesime frazioni del periodo asburgico.\nIn seguito all'abolizione della stessa Provincia nel 1923, pass\u00f2 alla provincia del Friuli.\nNel 1927, con la ricostituzione della provincia di Gorizia. Nel 1928 il comune s'ingrand\u00ec assorbendo i comuni di Cobbia e di Gabria.\nTra il 1945 e il 1947, trovandosi a ovest della linea Morgan fece parte, assieme a tutto il Carso di Comeno, della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nMonumenti e luoghi d'interesse.\nIl feudatario risiedeva in un castello, ricostruito nel XVI sec., oggi in parte adibito a museo storico nonch\u00e9 a museo delle opere del pittore sloveno Lojze Spacal, nato a Trieste nel 1907 da genitori originari di Castagnevizza e insignito del premio San Giusto d'Oro nel 1977.\nLa parrocchiale risale anch'essa al XVI sec., ampliata nel XVIII sec.\nLungo la strada che giunge da sud-est, presso l'ingresso della torre di Cobidil, \u00e8 situato il giardino dei Ferrari. Opera dell'architetto Max Fabiani, \u00e8 stato costruito tra gli anni venti e trenta per conto del cognato, il medico triestino Enrico Ferrari.\nDa segnalare poi la tipica casa carsica, posta alla confluenza di tre strade poco sopra la chiesa, adiacente ad uno dei pozzi monumentali.\nNel 2001 fu realizzata, con l'aiuto dell'Unione europea, la via Fabiani, una passeggiata panoramica che si snoda tra le vie del villaggio fino ai boschi del circondario.\nAlture principali.\n\"Turn\", 363\u00a0m; \"Hrib\", 348\u00a0m; \"Gabr\u0161\u010dek\", 346\u00a0m; \"Ostri vrh\", 301\u00a0m; \"Vrhec\", 293\u00a0m."}
{"id": "1332113", "revid": "73843", "url": "https://it.wikipedia.org/wiki?curid=1332113", "title": "Giovanni Raimondo Folch I de Cardona", "text": "Origine.\nGiovanni Raimondo, secondo gli \"Anales de la Corona de Arag\u00f3n, tomo II\", era il figlio maschio del primo conte di Cardona, Barone di Bellpuig e Visconte di Vilamur, Ugo II, e della sua seconda moglie Beatrice de Luna, figlia di Pietro di Ej\u00e9rica [Arag\u00f3n] Barone di Ej\u00e9rica e della moglie, Bonaventura di Arborea.\n&lt;br&gt;Ugo II di Cardona era il figlio primogenito del Conte di Emp\u00faries, Visconte di Cardona e primo Barone di Guadalest, Ugo I di Cardona e di sua moglie, Beatrice d'Anglesola, figlia del signore di Belpech, Guglielmo d'Anglesola, e, secondo alcuni sorella del Visconte di Vilamur, Raimondo II.\nBiografia.\nNel 1395 fu inviato dalla Generalit\u00e0 di Catalogna in Sicilia per supplicare l'infante Martino l'Umano di tornare a prendere possesso dei suoi regni. La vigilia del giorno in cui Martino l'Umano venne incoronato re a Saragozza, il 13 aprile 1399, questi arm\u00f2 cavaliere Giovanni Raimondo e lo nomin\u00f2 Almirante d'Aragona.\nNon si conosce la data esatta della morte di suo padre Ugo II, che avvenne verso il 1400.Nei titoli di conte di Cardona e Visconte di Vilamur gli succedette Giovanni Raimondo, come Giovanni Raimondo Folch I de Cardona.\nNel 1409 prese parte alla spedizione che affront\u00f2 i Sardi nella battaglia di San Luri e contribu\u00ec al successo della Corona d'Aragona.\n&lt;br&gt;Dopo aver combattuto a fianco del figlio del re, anche lui di nome Martino, Re di Sicilia a Sanluri, fu presente alla sua morte, per malaria, ed al suo funerale nel duomo di Cagliari.\nAlla morte di Martino l'Umano, Giovanni Raimondo partecip\u00f2 attivamente, come rappresentante dell'alta nobilt\u00e0 catalana, agli scontri e alle trattative che si conclusero con il Compromesso di Caspe e alla elezione di Ferdinando d'Antequera, lasci\u00f2 prontamente la sua fedelt\u00e0 al partito di Giacomo d'Urgell e giur\u00f2 fedelt\u00e0 al nuovo re.\nGiovanni Raimondo fu tra coloro che approvarono l'esproprio di tutti i beni dello sconfitto conte Giacomo d'Urgell.\nNel 1418 fu inviato al Concilio di Costanza come capo della delegazione della Corona d'Aragona e primo ambasciatore di re Alfonso V.\nNel 1423 ebbe il comando della squadra navale, composta da trenta navi e quattromila combattenti, che riport\u00f2 a Napoli, il fratello del re, Pietro di Trast\u00e1mara, per rioccupare la citt\u00e0.\n&lt;br&gt;l'impresa fu decisiva per la riconquista di Napoli. \nDurante il suo ritorno in Catalogna, Giovanni Raimondo saccheggi\u00f2 il porto di Marsiglia, il 19 novembre 1432.\nIl re Alfonso V grad\u00ec molto i servizi di Giovanni Raimondo I, che concesse a suo figlio ed erede, anche lui di nome Giovanni Raimondo, il titolo ed i beni della contea di Prades.\nNel 1436, Giovanni Raimondo si ritir\u00f2 a vivere nella contea di Cardona, trascorrendo gli ultimi anni di vita lontano dagli intrighi di corte e dedicandosi al migliorare le strutture della contea.\nGiovanni Raimondo I mor\u00ec l'11 marzo 1441, a Cardona, dove fu tumulato nella chiesa collegiata di Sant Vincen\u00e7.\n&lt;br&gt;Gli succedette il figlio, Giovanni Raimondo, come Giovanni Raimondo II.\nMatrimoni e discendenza.\nGiovanni Raimondo spos\u00f2 nell'aprile 1391 (il contratto di matrimonio era stato redatto nel luglio 1377) Giovanna di Gandia (?-1419), figlia di Alfonso IV di Ribagorza, conte di D\u00e9nia, marchese di Villena, conte di Ribagorza, signore di D\u00e9nia e duca di Gandia e della moglie, Violante Jim\u00e9nez de Aren\u00f3s.\n&lt;br&gt;Giovanni Raimondo da Giovanna di Gandia ebbe sei figli:\nDopo essere rimasto vedovo, Giovanni Raimondo progett\u00f2 di sposarsi con Cecilia di Urgel, figlia del conte Pietro II di Urgell, ma le trattative non andarono a buon fine."}
{"id": "1332116", "revid": "48193", "url": "https://it.wikipedia.org/wiki?curid=1332116", "title": "Squalo martello", "text": ""}
{"id": "1332118", "revid": "199751", "url": "https://it.wikipedia.org/wiki?curid=1332118", "title": "Video meliora proboque deteriora sequor", "text": ""}
{"id": "1332122", "revid": "226458", "url": "https://it.wikipedia.org/wiki?curid=1332122", "title": "Sovrani del Leinster", "text": "Lista parziale dei sovrani del Leinster che regnarono la provincia irlandese del Leinster fino al 1632 e poi Capi dei nomi fino a oggi."}
{"id": "1332123", "revid": "486946", "url": "https://it.wikipedia.org/wiki?curid=1332123", "title": "R.C. Paris", "text": ""}
{"id": "1332124", "revid": "113316811", "url": "https://it.wikipedia.org/wiki?curid=1332124", "title": "Christchurch (Dorset)", "text": "Christchurch \u00e8 una localit\u00e0 ed ex borgo del Dorset, in Inghilterra.\nIl vecchio distretto, anche se storicamente parte dell'Hampshire, quando fu creato con il Local Government Act 1972 fu unito al Dorset per uniformare tutta l'area urbana di Bournemouth e Poole. La sua entrata in funzione avvenne il 1\u00ba aprile 1974 dalla fusione del \"borough\" di Christchurch con parte del distretto rurale di \"Ringwood and Fordingbridge\".\nStoria.\nLa fondazione di Christchurch risale approssimativamente attorno al 650 quando alcuni monaci mandati da Birino di Dorchester giunsero nel Wessex. Questi si stabilirono in una striscia di terra posta fra i fiumi Avon e Stour, un tratto comodo perch\u00e9 permetteva di spostarsi da e verso gli insediamenti di Blandford Forum e Old Sarum. Il porto divenne uno dei pi\u00f9 importanti fra quelli sassoni, grazie alla facilit\u00e0 con cui si poteva raggiungere il continente e perch\u00e9 il fiume Avon poteva essere navigato sino a Salisbury.\nUna delle prime citazioni della citt\u00e0 risale al 901 nella Cronaca anglosassone dove le viene dato il nome di Tweoxneam (Twynham) dall'Antico inglese \"betweoxn\" (fra) ed \"\u00e9am\" (fiume). Attorno all'890 il re Alfredo il grande consider\u00f2 l'importanza strategica di Twynham, i danesi minacciavano di invadere il paese ed egli costru\u00ec un buhr ed elev\u00f2 delle mura che eresse a protezione della citt\u00e0. Nel 1094 Rainulfo Flambard decano del re Guglielmo II d'Inghilterra cominci\u00f2 la costruzione di un priorato l\u00e0 dove era stata fondata la prima chiesa dai monaci circa 1300 anni prima. Quando la chiesa fu finita la citt\u00e0 prese il nome di Christchurch.\nNella prima parte del 1100 un castello in legno venne costruito qui per opera di Richard de Redvers, primo cugino di re Enrico I d'Inghilterra e venne poi riedificato in pietra da suo figlio Baldwin de Redvers, I conte di Devon (morto il 4 giugno 1155) perch\u00e9 potesse resistere contro le forze di re Stefano I d'Inghilterra durante la guerra civile. Dopo secoli di tranquillit\u00e0 il castello cadde in mano ai seguaci di Oliver Cromwell durante la Guerra civile inglese. Originariamente in mano ai realisti, cadde in mano ai repubblicani sotto il comando di William Waller nel 1644, l'anno dopo George Goring, I conte di Norwich (28 aprile 1585-6 gennaio 1663) lo tenne per un breve periodo, ma costretto a ritirarsi dovette tornare con un numero maggiore di uomini e riprendere d'assedio il castello. I repubblicani mantennero la posizione e per scongiurare un suo possibile ritorno ai seguaci degli Stuart Cromwell ne ordin\u00f2 la distruzione nel 1652.\nDal punto di vista economico, la pesca rendeva bene, ma il porto declin\u00f2 progressivamente poich\u00e9 non poteva accogliere navi di grande pescaggio.\nNel 1665 Edward Hyde, I conte di Clarendon compr\u00f2 la signoria di Christchurch, intendendo ravvivare il commercio cittadino decise di rimpiazzare il porto vecchio con uno nuovo che avrebbe costruito ai piedi di Hengistbury Head. Il completamento del progetto sub\u00ec diversi ritardi finch\u00e9 una tempesta piuttosto violenta, che si abbatt\u00e9 sull'Inghilterra dal 24 novembre al 2 dicembre danneggi\u00f2 violentemente i frangiflutti che bloccarono l'entrata del porto. Negli anni furono fatti diversi progetti per rimetterlo in uso, ma nessuno venne mai attuato.\nIl 1700 ed il 1800 vide il fiorire del contrabbando, attivit\u00e0 favorita dalla facilit\u00e0 con cui si potevano raggiungere le citt\u00e0 vicine e dalla difficolt\u00e0 che incontravano i cutter ad entrare nel vecchio porto. I locali erano ovviamente coinvolti in questo traffico e nel 1784 la loro attivit\u00e0 port\u00f2 ad uno scontro con i Custom and Excise che culmin\u00f2 con la battaglia di Mudeford avvenuta il 15 luglio e nella quale un ufficiale rimase ucciso ed il contrabbandiere colpevole venne arrestato e giustiziato.\nUn'altra attivit\u00e0 lucrosa e legale era la fabbricazione di pezzi per gli orologi. Robert Cox apr\u00ec la propria bottega nel 1790 e tre anni dopo riforniva i fabbricanti di orologi e cronometri di tutto il paese. Alla fine dell'Ottocento l'ingegneria degli orologi era cambiata ed il lavoro cal\u00f2 fino alla chiusura di queste attivit\u00e0.\nIl 1847 port\u00f2 a Christchurch la ferrovia, anche se la stazione vera e propria era un po' pi\u00f9 distante e si dovesse percorrere, quindi, un tratto di strada con l'omnibus. Nel 1862 venne costruita una stazione, vicino a dove si trova tuttora, servita da una linea secondaria finch\u00e9 nel 1883 arriv\u00f2 quella principale insieme alla costruzione di un'altra stazione.\nFin dal 1790 Christchurch e la vicina Mudeford erano state oggetto di un modesto afflusso turistico, ma l'arrivo della ferrovia port\u00f2 molti pi\u00f9 visitatori. Nel 1903 venne costruita una centrale elettrica per alimentare i tram e nel 1940 la corrente arriv\u00f2 anche nelle case.\nNel 1930 la Fisher Aviation Company cominci\u00f2 ad offrire voli sui loro aerei che partivano dai campi circostanti e tre anni dopo volavano con loro pi\u00f9 di 19.000 persone. Nel 1934 la compagnia ottenne il permesso di costruire un aerodromo che divenne noto con il nome di Christchurch Airfield. Durante la seconda guerra mondiale vi venne installata una fabbrica di aerei che dovevano servire alla RAF e nel 1944 la United States Army Air Forces vi stabil\u00ec una base. Un secondo aerodromo venne costruito nello stesso anno e finito il conflitto divenne il Aeroporto di Bournemouth.\nNel 1940 con la 6. Armee (Wehrmacht) installatasi a Cherbourg Chirstchurch venne fortificata in previsione di un'invasione, vennero costruiti bunker e trappole Dente di drago. Fra il 1941 ed il 1942 l'ingegnere Donald Bailey costru\u00ec il Ponte Bailey un tipo di costruzione che permette di sostituire i ponti distrutti e di poter far passare i mezzi pesanti.\nGoverno.\nChristchurch \u00e8 un Distretto non metropolitano dell'Inghilterra con lo status di \"Borough\" il che significa che il \"Borough Council\" (che sostituisce il \"District Council\") pu\u00f2 eleggere il sindaco autonomamente. L'area di Christchurch comprende non solo la citt\u00e0, ma anche diverse zone di campagna come quella dell'aeroporto e le due parrocchie civili di Burton e Hurn. La zona conta 12 circoscrizioni elettorali e vengono eletti 24 consiglieri, le elezioni si tengono ogni 4 anni, alle ultime del 2007 hanno vinto i Conservatori. Il sindaco, attualmente \u00e8 Nicholas Geary, bench\u00e9 sia una carica risalente al 1297 \u00e8 attualmente pi\u00f9 che altro un titolo onorifico con poco potere.\nGeografia fisica.\nTerritorio.\nChristchurch \u00e8 la citt\u00e0 costiera pi\u00f9 ad oriente di tutto il Dorset e giace dentro i tradizionali ed antichi confini dell'Hampshire. La citt\u00e0 confina ad ovest con Bournemouth ed \u00e8 a circa 37\u00a0km a sud di Salisbury. Il centro \u00e8 fra i fiumi Avon e Sturn e conduce direttamente al porto. Il porto \u00e8 contiene una grande palude salata ed \u00e8 protetto da strisce di sabbia conosciute come Mudeford Spit ed \u00e8 protetto dal promontorio di Henginstbury Head che \u00e8 luogo di nidificazione della Riparia riparia un piccolo uccello migratore che nidifica nelle sue scogliere. La zona del porto ospita anche altre specie di uccelli quali, Cygnus (zoologia) e i Chionidi.\nVicino a Chirstchurch si trova la riserva di Stanpit Marsh, situata alla confluenza dell'Avon e dello Stour, che durante il 1700 era usata dai contrabbandieri per nascondervi tabacco e rum, oggi la sua area palustre ospita vasti canneti e l'area \u00e8 stata dichiarata riserva naturale nel 1964 e Sito di interesse scientifico nel 1986.\nA nord di Christchurch si trova St.Catherine's Hill, il punto pi\u00f9 alto (53\u00a0m) dell'intero distretto, la collina \u00e8 quella pi\u00f9 meridionale di una catena formata da tre colline e da essa si possono vedere la New Forest, Christchurch Priory, Hengistbury Head, la valle dell'Avon, il Solent e i The Needles dell'Isola di Wight, dal lato sud si vede la valle dello Stour e l'Isola di Purbeck. Grazie alla sua posizione la collina \u00e8 da sempre usata come punto di avvistamento sul mare e bench\u00e9 oggi ospiti le esercitazioni militari \u00e8 anche la casa di alcune specie di uccelli come la Sylvia undata, le Caprimulgidae e la Lacerta agilis.\nClima.\nChristchurch, come il resto del paese, ha un clima temperato, con poche variazioni delle temperature medie annuali e giornaliere. La corrente del Golfo assicura alla Gran Bretagna un clima relativamente mite ed essendo Christchurch particolarmente a sud gode in misura maggiore di questi benefici. I mesi pi\u00f9 caldi sono luglio e agosto con medie che vanno dai 12\u00b0 ai 22\u00b0 gradi, mentre i pi\u00f9 freddi sono gennaio e febbraio con temperature che si aggirano attorno ai 2\u00b0 di minima e 8,3\u00b0 di massima. La media delle precipitazioni \u00e8 di 594,5 millimetri contro i 1.112,6 della media nazionale.\nPopolazione.\nChristchurch, al censimento 2007, contava 45.080 abitanti posizionandosi al quarto posto fra i maggiori centri abitati del Dorset. Dal 1971 al 2001 la popolazione \u00e8 aumentata da 33.768 a 44.865 ed anche il tasso di migrazione \u00e8 positivo, per 2.500 emigranti vi sono 3.100 immigranti.\nL'et\u00e0 media degli abitanti \u00e8 piuttosto alta, gli over 65 sono il 30,4% contro il 16,5% della media nazionale, la vicina Highcliffe pone la sua percentuale di ultrasessantacinquenni al 69%, la pi\u00f9 alta di tutto il paese. Nel 2005 l'aspettativa di vita era di 83,4 anni per le donne e di 79,7 per gli uomini.\nCome il resto del Dorset anche Christchurch non ospita un gran numero di stranieri, il 96,83% della popolazione \u00e8 bianca e di origine britannica, i restanti bianchi sono il 2,09% e quelli di razza mista lo 0,44%. Fra gli altri gruppi etnici i britannici con origini asiatiche sono lo 0,25%, seguiti dai cinesi 0,16%, i neri 0,13%, le restanti etnie sono lo 0,11%.\nIl 55% della popolazione \u00e8 impiegata a tempo pieno, mentre il 22% lo \u00e8 a part-time, nella somma dei lavoratori pi\u00f9 del 40% riferisce di avere un buon lavoro, mentre il 17% ne ha uno di livello inferiore.\nParrocchie civili.\nNei sobborghi della citt\u00e0 esistono due parrocchie civili: Burton e Hurn.\nCollegamenti esterni.\nin lingua inglese, salvo diverso avviso:"}
{"id": "1332126", "revid": "547992", "url": "https://it.wikipedia.org/wiki?curid=1332126", "title": "Dalila Di Lazzaro", "text": "Biografia.\nInizia la carriera nel mondo dello spettacolo molto presto per mantenere il figlio Christian, nato il 5 aprile 1969, quando lei aveva solo 16 anni. Inizialmente solo indossatrice, in seguito diviene anche stilista. Inoltre nel 1986 fa da \"testimonial\" per il Collirio Octilia nella pubblicit\u00e0 \"Quando gli occhi parlano\".\nNel 1972 debutta al cinema nel film western all'italiana \"Si pu\u00f2 fare... amigo\", di Maurizio Lucidi con lo pseudonimo di Dalila Di Lamar. Seguono numerose pellicole in ruoli minori, fino al 1974 quando recita nel film, \"Il mostro \u00e8 in tavola... barone Frankenstein\", di Paul Morrissey, avendola fortemente voluta i produttori Andy Warhol e Carlo Ponti.\nDopo essere stata definitivamente lanciata da Alberto Lattuada come attrice protagonista nella pellicola, \"Oh, Serafina!\" (1976), anche grazie alla sua altera bellezza, la Di Lazzaro verr\u00e0 scelta e scritturata in seguito, essenzialmente per il ruolo di \"femme fatale\", girando nel complesso pi\u00f9 di trenta film e diverse \"fiction\" televisive, divenendo cos\u00ec una protagonista del cinema italiano degli anni settanta, ottanta e novanta. Ha inoltre girato film anche in Francia, Svizzera e Regno Unito.\nNel 1991 il figlio Christian muore all'et\u00e0 di 22 anni, vittima di un incidente stradale, tragedia che la prova fortemente. Negli anni successivi sar\u00e0 anche soggetta a una forma di dolore fisico cronico, in seguito a un incidente motociclistico provocato da una buca in una strada di Roma, che le causer\u00e0 la frattura dell'atlante, la prima vertebra del collo, costringendola a rimanere immobile nel letto, distesa e convalescente per lungo tempo. Questo infortunio comporter\u00e0 una lunga battuta d'arresto nella sua carriera di attrice.\nNel 2006 ha pubblicato il suo primo libro-autobiografia, dal titolo \"Il mio cielo\", seguito da: \"L'angelo della mia vita. Piccoli miracoli intorno a me\" (2008) dedicato al figlio Christian; \"Toccami il cuore. Amori, sentimenti e passioni della mia vita\" (2009), il suo secondo romanzo autobiografico; \"Il mio tesoro nascosto\" (2011) e \"Una donna lo sa\" (2014), un romanzo che tratta della condizione femminile alla luce dei recenti episodi di cronaca di violenza contro le donne. Successivamente ha pubblicato \"La vita \u00e8 cos\u00ec\" (2017), romanzo in cui si affrontano passioni e virt\u00f9 per uscire dalle crisi.\nNuovamente in veste di attrice, partecipa al film del 2013 \"L'ultima ruota del carro\" diretto da Giovanni Veronesi, dove interpreta il ruolo di un'arricchita signora veneta, e alle \"fiction\" \"Rodolfo Valentino - La leggenda\" (2014), regia di Alessio Inturri, trasmessa su Canale 5, dove interpreta la contessa Nina Banzi, e \"1992\" (2015), regia di Giuseppe Gagliardi, trasmessa su LA7, dove interpreta il ruolo di Amanda.\nOltre alla scrittura e al cinema, Dalila Di Lazzaro \u00e8 impegnata in iniziative a scopo sociale: durante la Settimana della moda di Milano del 2011, evento organizzato da Camera della Moda, \u00e8 stata nominata responsabile delle cosiddette \"sentinelle anti-anoressia\", aventi lo scopo di monitorare le modelle e di segnalare all'assessorato alla salute di Milano i casi patologici o a rischio. \u00c8 inoltre sostenitrice delle adozioni da parte di genitori non sposati. Si professa cattolica e devota di sant'Espedito.\n\u00c8 stata per un breve periodo amante di Gianni Agnelli.\nFilmografia.\nTelevisione.\nCarosello.\nDalila Di Lazzaro ha anche partecipato come \"testimonial\" a due serie della rubrica pubblicitaria televisiva \"Carosello\":"}
{"id": "1332131", "revid": "15756", "url": "https://it.wikipedia.org/wiki?curid=1332131", "title": "Cattedrale di Luni", "text": " \nLa cattedrale di Luni, nota anche come la pieve di Santa Maria (o \"Plebs Civitatis\"), fa parte dell\u2019area archeologica dell\u2019antica \"Luna\", colonia romana fondata nel 177 a.C. \n&lt;br&gt;L\u2019edificio sorgeva nell'area sud-occidentale dell\u2019abitato, non lontano dal porto, ed era disposto ortogonalmente all'antico foro. La chiesa, non pi\u00f9 esistente dal XIII secolo circa, \u00e8 stata individuata da campagne di scavo che hanno permesso di comprendere che fu\u00a0 edificata tra la fine del IV e l'inizio del V secolo, su una \"domus\" romana a sua volta risalente all\u2019epoca repubblicana. Si ritiene che la diocesi di Luni sia stata fondata proprio nel V secolo.\nStoria.\nIn quanto Cattedrale la pieve di Santa Maria era considerata \"madre\" di tutte le chiese della diocesi, ma la sua giurisdizione plebana era limitata alla citt\u00e0, e alla campagna intorno, all'incirca compresa tra la sponda sinistra del Magra, quella destra del fosso Lavello, fino alla zona di Nazzano presso Carrara: comprendeva le odierne Marina di Carrara, Nazzano, Avenza e Fontia nel comune di Carrara, una piccola parte di quello di Fosdinovo, tutto quello Ortonovo e Castelnuovo Magra, oltre a lembi di quelli di Ameglia e Sarzana.\nIn questo ampio territorio erano compresi molteplici edifici religiosi, \"in primis\" le altre chiese di Luni: quella dedicata a san Pietro (di cui resta il toponimo e l'omonima strada \"San Pero\"), una cappella dedicata a santa Giuliana presso il porto, una a san Maurizio, con tanto di ospedale. L'avanzare delle paludi e della malaria, le scorrerie saracene e normanne provocarono il progressivo abbandono della citt\u00e0 e lo stesso vescovo, insieme al Capitolo, vagarono per circa due secoli di borgo in borgo, pur tornando a Luni e nella sua cattedrale per le feste solenni.\nIl Capitolo della cattedrale lunense sorse entro gli inizi dell'VIII secolo ed era dotato di svariati beni, tra cui una cappella dedicata a San Martino nella zona di Ortonovo, la chiesa di San Pietro ad Avenza, gli ospedali di San Lazzaro nell'omonima localit\u00e0 sarzanese e di San Leonardo a Castelnuovo Magra, in localit\u00e0 Ospedale.\nDopo lunghe trattative il vescovo Gualtiero II nel 1201, concorde con i canonici, ottenne il trasferimento della sede episcopale dalla cattedrale di Luni a Sarzana \u00abcum auctoritate domini Innocentii Pape tercii communi utilitate tocius cleri et populi episcopatus\" poich\u00e9 della citt\u00e0 \"nulla spes de eius reedificatione remansit\". Questa decisione venne ulteriormente ratificata dal Papa nel 1203 e nel 1204 considerando come Luni \u00ab...cos\u00ec divori e consumi i suoi abitatori che pochi o nessuno pi\u00f9 vi dimora, n\u00e9 vi \u00e8 pi\u00f9 un popolo che conservi e difenda i diritti e le libert\u00e0 della Chiesa\u00bb.\"\nIn seguito a questo il vescovo Gualtiero II cedette le due pievi sarzanesi al Capitolo, in cambio del borgo di Avenza: il territorio plebano dell'antica cattedrale, ridotto di tutta la zona di Avenza, Nazzano e Fontia, rimaneva di propriet\u00e0 del Capitolo che, poich\u00e9 la citt\u00e0 era pressoch\u00e9 deserta e in rovina, in pratica possedeva solo le cappelle rurali. Il 25 aprile di ogni anno vescovo, clero e popolo si dirigevano in processione tra le rovine delle chiese, per tutto il XIII secolo i vescovi continuarono a prendere possesso della Diocesi con un rito celebrato nell'antica cattedrale, presso cui venivano seppelliti i morti almeno fino agli inizi del XIV secolo.\nArcheologia.\nLe indagini archeologiche nell\u2019area della cattedrale lunense degli ultimi decenni hanno risentito del fatto che gli scavi settecenteschi e ottocenteschi danneggiarono in modo irreversibile il deposito archeologico. Peraltro,\u00a0come nel caso degli interventi di Paolo Podest\u00e0 del 1889-1897, non si lasciarono alcun resoconto utile alla ricostruzione del contesto.\nGli scavi condotti dalla Soprintendenza alle antichit\u00e0 a partire dal 1973 hanno per\u00f2 permesso di ricostruire le diverse fasi di vita dell\u2019edificio. \nEsso nacque, alla fine del I secolo a.C., come un\u2019ampia casa signorile, costituita da un complesso di vani affacciati su un portico aperto su un giardino. La ricca dimora venne ribattezzata \"domus di Oceano\", a motivo del bellissimo mosaico che ha restituito. Parte della struttura \u00e8 ancora visibile in corrispondenza della navata centrale e della navata sinistra, oltre che a Sud della navata destra della chiesa. \n&lt;br&gt;Il primo edificio di culto, probabilmente sede del vescovo di Luni, venne costruito tra il IV ed il V secolo. Si trattava di una chiesa absidata a tre navate divise da colonne e preceduta da un nartece. Non \u00e8 noto a quale santo sia stato dedicato l\u2019edificio, ma \u00e8 possibile che quando venne ristrutturato, in et\u00e0 bizantina (VI secolo), fosse intitolato al \u201cnome di Cristo\u201d, come prova l\u2019iscrizione su un mosaico donato da un tale Geronzio, forse vescovo di Luni. \nCerto \u00e8 che a partire dall\u2019epoca carolingia (VIII-IX secolo) le fonti citano la chiesa come la \u201cpieve di Santa Maria\u201d. \nIn questa fase venne costruita una cripta all\u2019interno dell\u2019abside e vennero edificate anche le due absidiole laterali. \nInfine, nel XII secolo, l\u2019abside maggiore e la facciata vennero riedificati assumendo le tipiche forme del romanico lombardo. \nNel XIII secolo, il declino dell\u2019antica citt\u00e0, dovuto sia all\u2019interramento di bacini portuali e al conseguente deterioramento del clima, sia alle scorrerie barbaresche, spinse i vescovi a spostare la sede della diocesi a Sarzana nel 1204. Tuttavia, essi continuarono a recarsi a Luni per la loro investitura, come Enrico da Fucecchio, che nel 1273 volle celebrare la sua prima messa in ci\u00f2 che restava dell'antica chiesa.\nEredit\u00e0.\nNel 2013 le vicende della cattedrale di Luni sono state presentate in una mostra dedicata alla diffusione del cristianesimo nel territorio lunense allestita al Museo Diocesano di Sarzana. L\u2019esposizione, dal titolo \u201cLa fede nella terra di Luni\u201d ha voluto presentare una serie di materiali di et\u00e0 tardo antica e alto medievale provenienti dagli scavi dell\u2019antica citt\u00e0 di Luna che attestano la diffusione della fede cristiana in quest\u2019area a partire dagli inizi del V secolo d.C."}
{"id": "1332132", "revid": "287204", "url": "https://it.wikipedia.org/wiki?curid=1332132", "title": "European Consortium for Political Research", "text": "LEuropean Consortium for Political Research (ECPR) \u00e8 un'associazione accademica indipendente, che sostiene ed incoraggia la ricerca e la cooperazione transnazionale di diverse migliaia di accademici e ricercatori nell'ambito della scienza politica e delle discipline affini. \nL'affiliazione all'ECPR avviene per istituzioni piuttosto che individualmente. Costituita inizialmente da 8 membri (Bergen, G\u00f6teborg, Essex, Leida, Mannheim, Nuffield College (Oxford), Strathclyde e Parigi (FNSP)), oggi l'ECPR conta oltre 400 istituzioni in Europa, e membri associati nel mondo.\nAttivit\u00e0.\nL'ECPR ha stretti contatti con organizzazioni simili, come l'American Political Science Association (APSA), le associazioni europee nazionali e l'International Political Science Association (IPSA)."}
{"id": "1332134", "revid": "1953061", "url": "https://it.wikipedia.org/wiki?curid=1332134", "title": "Borgo di Bournemouth", "text": "Bournemouth \u00e8 stato un borgo e autorit\u00e0 unitaria del Dorset (contea cerimoniale), Inghilterra, Regno Unito, con sede nella citt\u00e0 omonima. \u00c8 stato abolito il 1\u00ba aprile 2019\nL'autorit\u00e0 fu creata come distretto con il Local Government Act 1972, il 1\u00ba aprile 1974 dal precedente County Borough omonimo creato in origine nel 1890 come Municipal Borough. Lo status unitario risale al 1997.\nIl 1\u00ba aprile 2019 si \u00e8 fuso insieme a Christchurch e Poole a formare Bournemouth, Christchurch and Poole."}
{"id": "1332135", "revid": "121913566", "url": "https://it.wikipedia.org/wiki?curid=1332135", "title": "Futura plus", "text": "Futura plus (\u0424\u0443\u0442\u0443\u0440\u0430 \u043f\u043b\u0443\u0441) \u00e8 una societ\u00e0 serba di vendita all'ingrosso e al dettaglio di beni di consumo, giornali, bevande e prodotti alimentari, tramite i convenience store di Moj Kiosk.\nStoria.\nLa societ\u00e0 \u00e8 stata fondata il 28 settembre 2004. Entro novembre 2006, ha acquisito quattro societ\u00e0 di propriet\u00e0 sociale serba che all'epoca erano improduttive: le piccole catene di chioschi \"Duvan\", \"Politika prodaja\", \"Borba\" e \"Duvan promet\". La fusione avvenne in compartecipazione tra la societ\u00e0 finanziaria EMI Denmark (posseduta da Stanko Suboti\u0107) e la D Trade Ltd. di base a Belgrado, in Serbia, da una parte, e dall'altra la tedesca (Westdeutsche Allgemeine Zeitung).\nSecondo all'epoca CEO della societ\u00e0 Sretko Vukovi\u0107, nel 2006 \"Futura plus\" aveva gi\u00e0 un fatturato annuo di 105 milioni di euro. Inoltre, a partire dal 2006, \"Futura plus\" aveva 1.200 negozi al dettaglio di chioschi e una quota di mercato del 15% per i negozi al dettaglio di chioschi, che vendevano principalmente sigarette di tabacco, pagamenti elettronici e giornali. Il primo negozio outlet con il marchio \"Minut2\" \u00e8 stato aperto nel gennaio 2007, con un totale di 20 negozi gestiti a livello nazionale entro agosto dello stesso anno.\nNel 2008, WAZ Media Group ha lasciato \"Futura Plus\" subito dopo che la procura serba ha sollevato accuse contro Suboti\u0107, vendendo il suo 50% delle azioni nella struttura proprietaria.\nEntro il 2009, \"Futura plus\" \u00e8 diventata una societ\u00e0 indebitata. Il 4 giugno 2009 ha ridotto al minimo la distribuzione del quotidiano Ve\u010dernje Novosti abbassando il numero di copie distribuite a 2.240 copie dalle consuete 54.000 copie al giorno. Ci\u00f2 ha fatto seguito alla decisione di Novosti di presentare ricorso in tribunale per il pagamento del debito residuo di Futura Plus nei confronti dell'editor. La \"Media Association of Serbia\" ha deciso di sospendere tutte le vendite di supporti di stampa e di interrompere la distribuzione delle sue edizioni a Futura Plus a partire dal 14 settembre 2009. La decisione \u00e8 stata presa congiuntamente da Politika, Novosti, Ringier Srbija, Color Press Group, Press, Adria Media, Dnevnik e Ekonomist. La decisione \u00e8 stata presa dopo che si \u00e8 concluso che la societ\u00e0 stava mettendo in pericolo le societ\u00e0 di stampa in Serbia a causa del considerevole debito insoluto nei confronti dei membri dell'associazione.\nIl 12 novembre 2009, nonostante l'enorme debito di 900 milioni di RSD, i giornali cartacei di tutte le societ\u00e0 citate sono tornati alla distribuzione con \"Futura plus\".\n2011-presente.\nNel 2011 \"Centro \u0161tampa Holding\" ha acquisito la quota di maggioranza di \"Futura plus\" in bancarotta per 27,66 milioni di euro. Al momento dell'acquisto, l'azienda aveva 2.300 dipendenti e un totale di 800 punti vendita al dettaglio con chioschi. Nel marzo 2012, \"Centro \u0161tampa Holding\" ha rinominato tutti i negozi al dettaglio di chioschi \"Futura plus\" e \"\u0160tampa sistem\" con il marchio \"Moj Kiosk\". Nel marzo 2014, \"Futura plus\" ha presentato istanza di fallimento, dopo quattro anni e mezzo.\nA partire dal 2017, \"Futura plus\" insieme alla sua societ\u00e0 madre Moj Kiosk Group conduce le vendite al dettaglio attraverso il marchio \"Moj Kiosk\" di negozi al dettaglio di chioschi in tutta la Serbia. Dispone inoltre di centri regionali e di deposito, operazioni all'ingrosso (fornitori, editori, societ\u00e0 di pubblicit\u00e0, acquisti) e servizi nei settori del marketing, della distribuzione e dei trasporti.\nAttivit\u00e0 commerciali.\nFutura plus gestisce operazioni di vendita al dettaglio (circa 1.2000 punti vendita e 4.000 dipendenti tra: Minut2, chioschi, centri regionali e di deposito) e di vendita all'ingrosso (fornitori, editori, aziende pubblicitarie, acquisti) e servizi nei campi del marketing, della distribuzione e del trasporto.\nNel 2006, Futura plus ha aperto il primo dei suoi punti vendita al dettaglio \"Minut2\": a volte associati a caffetterie, ricordano i \u201ccorner shop\u201d (negozi d'angolo) statunitensi e britannici, anche se la gamma dei prodotti in vendita \u00e8 pi\u00f9 ampia rispetto a quella dei chioschi."}
{"id": "1332141", "revid": "486946", "url": "https://it.wikipedia.org/wiki?curid=1332141", "title": "Jean de Berry", "text": ""}
{"id": "1332143", "revid": "484362", "url": "https://it.wikipedia.org/wiki?curid=1332143", "title": "Giovanni il buono", "text": ""}
{"id": "1332144", "revid": "486946", "url": "https://it.wikipedia.org/wiki?curid=1332144", "title": "Giovanni I di Berry", "text": ""}
{"id": "1332145", "revid": "729019", "url": "https://it.wikipedia.org/wiki?curid=1332145", "title": "S\u00edl n\u00c1edo Sl\u00e1ine", "text": "I S\u00edl n\u00c1edo Sl\u00e1ine sono i discendenti di \u00c1ed Sl\u00e1ine (\u00c1ed Sl\u00e1ine mac Diarmato), figlio di Diarmait mac Cerbaill. Facevanno parte degli U\u00ed N\u00e9ill del sud \u2014 erano re di Brega (Meath) \u2014 e si facevano discendere da Niall No\u00edgiallach e da suo figlio Conall Cremthainne. I S\u00edl n\u00c1edo Sl\u00e1ine persero importanza nei secoli VIII e IX.\nImportanti sovrani dei S\u00edl n\u00c1edo Sl\u00e1ine furono:"}
{"id": "1332147", "revid": "78273", "url": "https://it.wikipedia.org/wiki?curid=1332147", "title": "Re d'Irlanda", "text": ""}
{"id": "1332148", "revid": "1568601", "url": "https://it.wikipedia.org/wiki?curid=1332148", "title": "Poole", "text": "Poole \u00e8 una localit\u00e0 del Dorset (contea cerimoniale), Inghilterra, Regno Unito.\nNell'abitato si segnalano alcune belle costruzioni tardo-medievali, fra cui il palazzo municipale, del XIV secolo. Dal 2019 non \u00e8 pi\u00f9 autorit\u00e0 unitaria.\nNonostante la presenza di numerose industrie (meccaniche e chimiche in particolare) e di un importante cantiere navale, Poole continua ad attrarre, con le sue spiagge e il porto turistico, numerosi visitatori durante il periodo estivo.\nPoole \u00e8 sede della Mondial Defence Systems, produttrice del \"siluro bangalore\"\".\""}
{"id": "1332149", "revid": "161374", "url": "https://it.wikipedia.org/wiki?curid=1332149", "title": "Alpha channel", "text": ""}
{"id": "1332150", "revid": "107831", "url": "https://it.wikipedia.org/wiki?curid=1332150", "title": "Record olimpici del nuoto", "text": "I record olimpici del nuoto sono le migliori prestazioni cronometriche ottenute nelle gare di nuoto disputate nell'ambito dei Giochi olimpici; le competizioni si svolgono in vasca lunga (50\u00a0m) e i tempi vengono ratificati dalla FINA.\nMichael Phelps \u00e8 il nuotatore che detiene il maggior numero di record, sette, di cui quattro individuali e tre in staffetta. In campo femminile l'ungherese Katinka Hossz\u00fa e la statunitense Katie Ledecky detengono due record individuali, mentre la statunitense Missy Franklin ne ha stabilito uno individuale e due in staffetta.\nVasca lunga (50\u00a0m).\nUomini.\nLegenda: \nMista.\nLegenda: "}
{"id": "1332160", "revid": "1452073", "url": "https://it.wikipedia.org/wiki?curid=1332160", "title": "Lex Aemilia de libertinorum suffragiis", "text": "La Lex Aemilia de libertinorum suffragiis (115 a.C.): fu una legge proposta dal console Marco Emilio Scauro. Riguardava il diritto di voto dei liberti e, verosimilmente, ne stabiliva dei limiti. L'anonimo autore del \"De viris illustribus\" (Ps.Aur.Vict., Vir.Ill. 72) lascia intendere che abbia contribuito nella produzione della \"Lex Aemilia sumptuaria\"."}
{"id": "1332161", "revid": "1568601", "url": "https://it.wikipedia.org/wiki?curid=1332161", "title": "Cratere Kebira", "text": "Il Cratere Kebira (in arabo: \u0641\u0648\u0647\u0629 \u0643\u0628\u064a\u0631\u0629) \u00e8 una struttura geologica, presumibilmente di origine vulcanica, nel deserto del Sahara. Per qualche tempo \u00e8 stato ritenuto un cratere meteoritico, ma recentemente sono stati sollevati dubbi riguardo alla sua natura di cratere da impatto.\nLa scoperta.\nIl centro del cratere si trova in Libia, ma si estende ad est fino in Egitto. La scoperta di questo cratere fu annunciata nel marzo 2006, dopo che i satelliti di telerilevamento, con l'apporto dei ricercatori dell'Universit\u00e0 di Boston (Dottori Farouk El-Baz ed Eman Ghoneim) ne rilevarono l'esistenza.\nLa fisionomia.\nIl cratere ha due cerchi, di cui quello esterno di 31 chilometri di diametro. Se si trattasse davvero di un cratere meteoritico, sarebbe molto pi\u00f9 grande del Cratere dell'Oasi che ha un diametro di circa 18 chilometri.\nIl nome.\nIl nome Kebira, dato al cratere, deriva dalla parola araba \"kebir\" che indica \"grande\", usata anche per indicare il Gilf Kebir (in italiano la \"Grande Barriera\"), una regione dell'Egitto sud-occidentale."}
{"id": "1332164", "revid": "78273", "url": "https://it.wikipedia.org/wiki?curid=1332164", "title": "Origene Soffrano", "text": ""}
{"id": "1332165", "revid": "767487", "url": "https://it.wikipedia.org/wiki?curid=1332165", "title": "F\u0141T-Kra\u015bnik", "text": "La Fabryka \u0141o\u017cysk Tocznych - Kra\u015bnik SA \u00e8 un'azienda polacca di produzione metalmeccanica.\nLa societ\u00e0 \u00e8 a capitale misto pubblico-privato e ha sede a Kra\u015bnik, vicino a Lublino, nel sud est della Polonia. I prodotti principali della ditta sono i cuscinetti a sfera e i loro componenti (prodotti finiti e semilavorati metallici, kit di riparazione dei cuscinetti a sfera). Esporta in tutto il mondo.\nStoria.\nLa F\u0141T - Kra\u015bnik SA fu fondata nel 1938 come fabbrica di proiettili da artiglieria (calibro 37 \u2013 155\u00a0mm); il sito (chiamato D\u0105browa B\u00f3r) era in un bosco tra Kra\u015bnik e Urz\u0119dowem e copriva una superficie di 676 ha. I lavoratori specializzati provenivano da fabbriche di Radom, Skar\u017cysko e Varsavia, mentre gli operai erano del posto.\nIl primo direttore generale fu Gutkowski affiancato dal direttore tecnico Gokieli.\nLa guerra.\nAll'inizio della seconda guerra mondiale, il 2 settembre 1939, l'aeronautica tedesca danneggi\u00f2 la linea ferroviaria e alcuni stabilimenti; l'occupazione tedesca di D\u0105browa B\u00f3r inizi\u00f2 il 15 settembre. I polacchi riuscirono comunque a spostare quattro gruppi di macchine verso Krzemieniec prima dell'arrivo dei tedeschi.\nDurante l'occupazione i macchinari pi\u00f9 pregiati vennero portati in Germania; tutto il resto fu usato per la manutenzione dei veicoli militari e la produzione di pezzi per i velivoli Heinkel. Alcune sale servirono da magazzino per il cibo per le truppe mentre altre come campo di concentramento. La liberazione di D\u0105browa avvenne il 27 luglio del 1944.\nI primi cuscinetti a sfera polacchi.\nIl 15 settembre 1948 l'azienda rinasce con la produzione di cuscinetti a sfera, la prima azienda di questo tipo in Polonia. Una vera citt\u00e0 venne costruita per ospitare i dipendenti e le loro famiglie; cinque anni dopo la citt\u00e0 prese il nome di Kra\u015bnik Fabryczny. Da allora la produzione di cuscinetti a sfera \u00e8 sempre cresciuta, insieme alla domanda sia nel mercato interno che all'estero.\nIl 2 gennaio 1985 segn\u00f2 l'inizio della conversione della ditta da azienda di stato ad azienda di propriet\u00e0 mista pubblica / privata. L'esclusione di alcune controllate dal gruppo fece aumentare l'efficienza e l'efficacia della gestione. La costante modernizzazione dei macchinari e il miglioramento dell'organizzazione del lavoro diede un significativo incremento nella produttivit\u00e0. Oggi 2700 dipendenti producono alla F\u0141T - Kra\u015bnik S.A. lo stesso numero di cuscinetti a sfera degli anni ottanta quando i dipendenti erano 8500.\nIl 12 agosto 2002 F\u0141T - Kra\u015bnik S.A. ha venduto una ditta recentemente da lei creata, Rolling Elements Workshop - Kra\u015bnik Sp. Z o.o., alla ditta nippoamericana Tsubaki-Hoover.\nL'8 dicembre 2005 F\u0141T - Kra\u015bnik S.A. vende l'impianto di produzione di energia, che serve la fabbrica e la citt\u00e0, alla ditta Praterm."}
{"id": "1332167", "revid": "1305772", "url": "https://it.wikipedia.org/wiki?curid=1332167", "title": "Santa Croce di Aidussina", "text": "Santa Croce di Aid\u00f9ssina, gi\u00e0 \"Santa Croce\" (in sloveno Vipavski Kri\u017e che significa \"Croce del Vipacco\", gi\u00e0 \"Sv.Kri\u017e\" [anticamente (anno 1507) nota come \"Sveti Kri\u017e na Vipavskem\"], in tedesco, \"Heiligenkreuz\", o \"Heiliges Kreutz\") \u00e8 una localit\u00e0 slovena posta all'interno del comune di Aidussina.\nIl nome del paese \u201cSanta Croce\u201d (\"Sveti Kri\u017e\"), cancellato dai comunisti jugoslavi in nome del laicismo, a differenza di altri toponimi contenenti nomi di santi ripristinati dopo l'indipendenza della Slovenia, non \u00e8 stato ripreso, come stabilito in Referendum\nVillaggio medievale cinto da mura posto lungo la valle del fiume Vipacco, viene chiamato per queste sue caratteristiche la \"Carcassonne\" slovena.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, rimase nel domini bizantini ma a breve distanza dal confine coi domini longobardi (esso era fissato su una linea che da Sistiana passava per la vicina Sella del Bivio).\nIn seguito alla caduta del regno longobardo e alla sua inclusione (assieme all'Istria bizantina) nei domini Franchi, da parte di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico, ultimo duca del Friuli, per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale, in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli divenuta nel 951 Marca di Verona e Friuli.\nNel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico e subordinandole al Ducato di Baviera tenuto dal suo fratellastro Enrico I a cui successe il figlio Enrico II. Nel 976 pass\u00f2 al Ducato di Carinzia appena costituito dall'imperatore Ottone II.\nDal 1027 il suo territorio fece parte del Patriarcato di Aquileia, che da quell'anno venne proclamato da Corrado II, nella dieta di Verona, \u201cfeudo immediato dell'impero\u201d , venendo cos\u00ec tolto dalla dipendenza dei duchi di Carinzia; nel 1077 il Patriarcato venne innalzato (e costituito dall'imperatore Enrico IV) a Principato ecclesiastico di Aquileia, che ebbe influenza, mediante apposito diploma emesso lo stesso anno dall'imperatore, anche sulla marca di Carniola e sulla contea dell'Istria.\nVenne citata per la prima volta nel 1252 come \"Villa Crucis\" e donata da Bernardo di Sponheim, Duca di Carinzia, all'abbazia di Rosazzo.\nVerso la fine del sec. XV i vescovi di Gorizia vi fecero costruire un castello rinascimentale con quattro torri ed erigere le mura di difesa a causa del pericolo di incursioni turche e veneziane.\nNel 1500 passando alla Casa d\u2019Asburgo, rimase nella Contea di Gorizia e dal 1512 entr\u00f2 della Provincia Austriaca del Sacro Romano Impero.\nNel 1637, con l'aiuto della famiglia Attems, proprietaria del castello (dal 1605 sino ad oggi), fu costruito il monastero dei Cappuccini.\nDal 1754 entr\u00f2 nella Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo; passato sotto il profilo amministrativo al Litorale austriaco nel 1849, divenne frazione del comune di Dobraule.\nDopo la prima guerra mondiale fu annesso al Regno d\u2019Italia e venne congiunto alla Provincia di Gorizia.\nIn seguito all'abolizione della stessa Provincia nel 1923, pass\u00f2 alla Provincia di Udine divenne comune autonomo con la denominazione di \"Santa Croce di Aid\u00f9ssina\" ; nel 1927 pass\u00f2 alla ricostituita Provincia di Gorizia. Nel 1928 aggreg\u00f2 i soppressi comuni di Sable grande e Scrilla.\nFu soggetto alla Zona d'operazioni del Litorale adriatico (OZAK) tra il Settembre 1943 e il maggio 1945 e tra dal giugno 1945 pass\u00f2 alla Jugoslavia e quindi alla Slovenia.\nMonumenti e luoghi d'interesse.\nIl castello \u00e8 posto sulla sommit\u00e0 del colle ove sorge la localit\u00e0, ricostruito nel quattrocento dai Torriani, feudatari del borgo. Nei suo pressi vi \u00e8 un convento di Cappuccini la cui chiesa (dedicata a San Francesco d'Assisi) fu consacrata nel 1643. La parrocchiale del paese, dedicata alla Santa Croce, \u00e8 un edificio tardo gotico al cui interno spicca la cappella dedicata anch'essa alla Santa Croce (\"Sveti Kri\u017e\") costruita nel 1682."}
{"id": "1332168", "revid": "1632387", "url": "https://it.wikipedia.org/wiki?curid=1332168", "title": "8 Soothing Songs for Rut", "text": "8 Soothing Songs for Rut \u00e8 il secondo album in studio della band norvegese Motorpsycho, ancora permeato di hard rock e alternative metal. Inizialmente fu pubblicato solo su vinile in una versione ridotta chiamata \"Soothe\", ma poi ripubblicata su CD con l'aggiunta di due tracce provenienti dal singolo \"3 Songs for Rut\". I due titoli vennero quindi fusi, ottenendo \"8 Soothing Songs for Rut\".\nLo stile musicale resta \"grezzo\" e graffiante, ma comincia a intravedersi influenze prog e del rock anni '70, come in \"Lighthouse Girl\", lunga quasi dieci minuti. La band firma tutti i pezzi per poi chiudere l'album con una cover di \"California Dreamin\"', una hit del 1965 dei Mamas &amp; the Papas."}
{"id": "1332172", "revid": "36426", "url": "https://it.wikipedia.org/wiki?curid=1332172", "title": "Gualtiero II (vescovo di Luni)", "text": ""}
{"id": "1332175", "revid": "682087", "url": "https://it.wikipedia.org/wiki?curid=1332175", "title": "Phone center", "text": "Un phone center (letteralmente \"centro telefonico\") \u00e8 un luogo dove \u00e8 possibile effettuare chiamate telefoniche internazionali. Il termine \u00e8 in inglese, ma \u00e8 utilizzato in Italia con questo significato.\nMolto spesso il servizio di telefonia \u00e8 contornato da altri quali Internet point, trasferimento di denaro, spedizioni internazionali, raccolta scommesse e vendita tessere prepagate. Vengono spesso dotati di phone center anche alcuni locali la cui attivit\u00e0 principale sia tutt'altra, quali alimentari etniche, parrucchieri, centri scommesse o grandi Internet Point.\nIn Italia la maggior parte dei Phone center sono gestiti da stranieri, perlopi\u00f9 di nazionalit\u00e0 nigeriana, marocchina, sudamericana o mediorientale; i clienti tendono solitamente a raggrupparsi presso phone center gestiti da loro connazionali.\nPer avere chiamate a prezzi vantaggiosi si utilizzano i cosiddetti \"Carrier\", compagnie telefoniche che rivendono traffico solitamente prepagato molto pi\u00f9 economico rispetto al normale traffico di Telecom Italia. \u00c8 possibile utilizzare i servizi di questi rivenditori di traffico anteponendo al numero telefonico un codice di preselezione. I carrier hanno costi diversi a seconda della possibilit\u00e0 di riuscita della telefonata e della qualit\u00e0 della stessa. Ultimamente si sta diffondendo la tecnologia VoIP, che propone prezzi simili a quelli dei classici carrier, ma presenta ancora molte difficolt\u00e0 per via di limitazioni tecniche e prestazionali delle linee ADSL italiane.\nPrecauzioni antiterrorismo.\nDall'agosto del 2005 in Italia i Phone center sono soggetti alla normativa antiterrorismo (pubblicata nella Gazzetta Ufficiale N. 190 del 17 agosto 2005), in base alla quale ogni cliente che accede alla rete telefonica in un Phone center deve essere registrato dal titolare del locale il quale ha anche l'obbligo di usare un software che salvi il tabulato delle telefonate di ogni cliente.\nSistemi phone center.\nUn Phone center deve essere dotato di un impianto che gli permetta di instradare le telefonate usando diversi carrier, che possa registrare i clienti e che sia in grado di salvare il tabulato delle telefonate effettuate. Gli impianti solitamente sono formati da:"}
{"id": "1332178", "revid": "101313078", "url": "https://it.wikipedia.org/wiki?curid=1332178", "title": "Cratere dell'Oasi", "text": "Il Cratere dell'Oasi \u00e8 un cratere meteoritico che si trova in Libia.\nHa un diametro di circa 18 chilometri, ed un'et\u00e0 stimata attorno ai 120 milioni di anni (periodo cretacico).\nIl cratere si trova in superficie."}
{"id": "1332193", "revid": "1161730", "url": "https://it.wikipedia.org/wiki?curid=1332193", "title": "Forche Caudine", "text": "Forche Caudine \u00e8 un termine con diverse accezioni:"}
{"id": "1332195", "revid": "287204", "url": "https://it.wikipedia.org/wiki?curid=1332195", "title": "Sil naedo Slaine", "text": ""}
{"id": "1332196", "revid": "287204", "url": "https://it.wikipedia.org/wiki?curid=1332196", "title": "Sil naedo slaine", "text": ""}
{"id": "1332206", "revid": "712828", "url": "https://it.wikipedia.org/wiki?curid=1332206", "title": "Pegasus Nero", "text": ""}
{"id": "1332217", "revid": "775372", "url": "https://it.wikipedia.org/wiki?curid=1332217", "title": "Governo Bajuk", "text": "Andrej Bajuk \u00e8 stato Primo Ministro della Slovenia dal 7 giugno 2000 al 30 novembre 2000. Il Governo Bajuk comprende il Primo Ministro, 16 ministri e 1 ministro senza portafoglio."}
{"id": "1332219", "revid": "767487", "url": "https://it.wikipedia.org/wiki?curid=1332219", "title": "Roy Mayorga", "text": "Biografia.\nDi origini ecuadoregne e cubane, Mayorga \u00e8 stato il primo batterista del gruppo musicale brasiliano Soulfly. Prima dei Soulfly, ha suonato con gli Shelter e i Thorn, e ha fatto parte di una delle band politicamente pi\u00f9 influenti di New York tra gli anni ottanta e novanta, i Nausea.\nNel 2004 ha contribuito alla fondazione del supergruppo Abloom, insieme ad altri due membri dei Soulfly e a due componenti degli Snot. L'anno successivo appare come uno dei batteristi sulla compilation della Roadrunner United, \"The All-Star Sessions\", precisamente nelle tracce \"The Enemy\", \"The End\" e \"Baptized in the Redemption\", tutte prodotte e scritte dall'ex chitarrista dei Fear Factory Dino Cazares.\nHa suonato con i Sepultura per il tour europeo del 2006 (insieme agli In Flames) per via dell'assenza di Igor Cavalera. \u00c8 entrato a far parte ufficialmente degli Stone Sour il 10 maggio 2006 al posto di Joel Ekman, suonando nell'album \"Come What(ever) May\".\nA partire dal 2019, entra a far parte ufficialmente degli Hellyeah per rimpiazzare il suo amico Vinnie Paul, scomparso l'anno precedente. A inizio 2021 viene annunciato come batterista live per il prossimo tour statunitense dei Ministry, in cui aveva gi\u00e0 militato diversi anni prima."}
{"id": "1332220", "revid": "109651", "url": "https://it.wikipedia.org/wiki?curid=1332220", "title": "Premio Brian", "text": ""}
{"id": "1332223", "revid": "88740", "url": "https://it.wikipedia.org/wiki?curid=1332223", "title": "Thales Alenia Space", "text": "Thales Alenia Space \u00e8 la societ\u00e0 nata da Alcatel Alenia Space dopo che il gruppo francese Thales ha acquistato l'intera partecipazione della francese Alcatel nelle due joint-venture con la holding italiana Leonardo (ex Finmeccanica) in campo spaziale. La societ\u00e0 \u00e8 la pi\u00f9 grande produttrice di satelliti in Europa specializzata nel settore aerospaziale, spaziale, difesa, sicurezza, trasporti.\nDelle due joint-venture della cosiddetta \"Space Alliance\" franco-italiana, Thales Alenia Space rappresenta quella nel settore manifatturiero spaziale di volo (l'altra \u00e8 Telespazio, che \u00e8 orientata ai servizi spaziali), comprendendo progetto, sviluppo, integrazione, test e supporto post-lancio di un intero sistema extra-atmosferico (satelliti artificiali, sonde interplanetarie, osservatori spaziali, infrastrutture abitate...), inclusa la realizzazione dei suoi sotto-sistemi e degli equipaggiamenti elettronici.\nNel 2016 Thales Alenia Space contava globalmente 7980 impiegati, distribuiti su 14 siti industriali in Europa (Francia, Italia, Spagna, Belgio, Regno Unito, Germania) e in USA. Di questi, circa 2100 sono stanziati nei 4 siti italiani (Roma, Torino, Milano, L'Aquila).\nIl settore spaziale mondiale genera un volume di affari per oltre 140 miliardi di euro all'anno, di cui almeno 47 sono relativi alla manifattura spaziale: la parte intercettata da Thales Alenia Space si aggira mediamente intorno ai 2,5 miliardi di euro.\nNel 2015 il contributo della componente nazionale Thales Alenia Space - Italia al fatturato della joint-venture \u00e8 stato di circa 622 milioni di euro.\nStoria.\nNel 1990, dalla fusione di Aeritalia Sistemi Spaziali e Selenia Spazio, possedute entrambe dalla holding pubblica Finmeccanica, nacque la Alenia Spazio, societ\u00e0 all'interno del gruppo industriale italiano specializzata nel realizzare componenti meccanici ed elettronici per varie tipologie di missioni spaziali (satelliti, sonde, moduli abitativi orbitali).\nIl 1 giugno 2004 Alenia Spazio fu fusa con un'altra azienda italiana del settore, la LABEN di Milano, posseduta anch'essa dalla holding Finmeccanica e specializzata in elettronica digitale e strumentazione scientifica spaziale, formando una nuova societ\u00e0 denominata Alenia Spazio - LABEN, concentrando cos\u00ec in un'unica entit\u00e0 le principali attivit\u00e0 manifatturiere spaziali italiane.\nDal 29 gennaio 2005 la Alenia Spazio - LABEN fu integrata nella \"Space Alliance\" con Alcatel-Lucent Space, formando la joint venture manifatturiera franco-italiana del settore spaziale Alcatel Alenia Space (AAS) (67% Alcatel, 33% Finmeccanica). L'accordo venne ratificato dalla Commissione europea il 29 aprile 2005.\nLa joint-venture divenne poi Thales Alenia Space (TAS) dal 5 aprile 2007 con la acquisizione della quota Alcatel da parte del gruppo francese della difesa e dell'elettronica Thales.\nIl passaggio di azioni da Alcatel a Thales venne approvato dalla Commissione europea il 10 aprile 2007.\nAeritalia e Selenia Spazio.\nEntrambe le societ\u00e0 che diedero vita ad Alenia Spazio nel 1990 avevano un'ampia e consolidata esperienza nel settore spaziale, accumulata in diverse tipologie di attivit\u00e0 a partire dagli anni '70.\nEstendendo le proprie originarie attivit\u00e0 aeronautiche, negli anni settanta l'Aeritalia di Torino intraprese lo sviluppo di sistemi strutturali e di controllo termico per i veicoli spaziali, costruendo gli scudi termici dei primi lanciatori europei dell'ELDO (\"European Launcher Development Organization\") e alcune parti strutturali e di controllo termico per i primi satelliti ESRO (\"European Space Research Organization\"). Un altro passo avanti di tale azienda arriv\u00f2 alla fine degli anni settanta con lo sviluppo del modulo Spacelab, il contributo europeo allo Space Shuttle statunitense e, durante anni ottanta, con i primi satelliti scientifici del piano spaziale del CNR.\nRisale alla fine degli anni settanta la creazione di un gruppo di sistemi spaziali della Selenia di Roma, divenuta poi Selenia Spazio nel 1983: la sua attivit\u00e0 manifatturiera fu orientata alla produzione di sistemi di antenne e telemetria e di controllo remoto per i primi satelliti scientifici dell'ESA e di antenne per i satelliti italiani Intelsat, nonch\u00e9 alla costruzione di sistemi radar e di telecomunicazioni. Questo sviluppo port\u00f2 tale compagnia a sviluppare il primo satellite italiano per telecomunicazioni, SIRIO 1, definito dal governo nel 1969 e lanciato nel 1977. Il settore spazio della Selenia partecip\u00f2 anche alla realizzazione delle antenne di telemetria e controllo remoto dei satelliti meteorologici Meteosat 1 e 2, lanciati nel 1977 e 1987 rispettivamente.\nFormazione di Alenia Spazio.\nDal 1990 le due societ\u00e0, Aeritalia Divisione Spazio con sede a Torino e Selenia Spazio con sedi a Roma e L'Aquila, furono fuse dalla comune holding di possesso Finmeccanica e formarono l'Alenia Spazio, che prosegu\u00ec in maniera unitaria le attivit\u00e0 sistemistiche spaziali italiane nell'ultimo decennio del secolo scorso, contribuendo a diversi programmi spaziali nazionali, europei e internazionali.\nModuli abitati per la ISS.\nAlenia Spazio ha fornito un cospicuo contributo alla realizzazione della Stazione Spaziale Internazionale (ISS), costruendo direttamente negli stabilimenti torinesi e/o collaborando alla progettazione dei moduli per circa il 40% del volume pressurizzato ed abitabile della stazione:\ne dell\"'Automated Transfer Vehicle\" (ATV).\nSatelliti scientifici.\nAlenia Spazio si \u00e8 occupata a vario titolo e ruolo di numerose missioni di osservazione, sperimentazione e esplorazione spaziale, tra le quali Hipparcos, Beppo-SAX (\"X-Ray Astronomy Satellite\"), Tethered, INTEGRAL, Rosetta e Mars Express.\n\u00c8 stata responsabile della costruzione di GOCE, un satellite dalla particolare forma aerodinamica che orbitando negli strati alti dell'atmosfera ha misurato con estrema precisione le variazioni locali del campo gravitazionale terrestre.\n\u00c8 stata compartecipe dei programmi di esplorazione europei del sistema solare interno BepiColombo e Venus Express, per lo studio rispettivamente di Mercurio e Venere.\nIl 15 marzo 2007 la NASA ha annunciato di aver individuato grosse quantit\u00e0 di ghiaccio d'acqua presso il polo sud di Marte tramite il radar MARSIS, sistema sviluppato da Alenia Spazio in collaborazione con l'universit\u00e0 di Roma La Sapienza.\nOsservazione terrestre.\nAlenia Spazio nei suoi stabilimenti di Roma e L'Aquila ha prodotto diversi sistemi di radar ad apertura sintetica (SAR) e sensori a microonde, collaborando a programmi europei quali:\n\u00c8 stata nominata responsabile della definizione e realizzazione dei programmi di osservazione terrestre via SAR della agenzia spaziale canadese (Radarsat 2) e di quelle franco-italiana (COSMO-SkyMed).\nHa sviluppato i satelliti SAR Sentinel-1A e Sentinel-1B per ESA/UE, oggi facenti parte integrante del sistema di monitoraggio globale europeo Copernicus.\nTelecomunicazioni e Navigazione.\nAlenia Spazio\nNell'ambito del progetto Galileo, il sistema europeo di navigazione satellitare globale, Alenia Spazio \u00e8 stata capo progetto nelle attivit\u00e0 di definizione, oltre che fornitore dell'equipaggiamento cuore del sistema di irradiazione del segnale di navigazione (NSGU) mediante la sua controllata LABEN.\n\u00c8 stata impegnata nel progetto Skyplexnet, per la telemedicina e la teleformazione, ed \u00e8 responsabile del progetto FIFTH di comunicazione satellitare a banda larga progettata per i treni ad alta velocit\u00e0.\nThales Alenia Space ha vinto la commessa per la realizzazione di Iridium NEXT, per la telefonia satellitare: si tratta della pi\u00f9 grande costellazione satellitare LEO che andr\u00e0 in orbita a sostituire, a partire dal 2015, gli attuali satelliti Iridium (satellite), in volo dal 1998. L'accordo riguarda la fornitura di 81 satelliti per un investimento complessivo di 2,1 miliardi di dollari.\nFusione di Alenia Spazio e LABEN.\nLABEN, acronimo di LABoratori Elettronici e Nucleari, \u00e8 stata una azienda privata italiana fondata nel 1958 nel perimetro del gruppo Montedison, e fu la prima operante cronologicamente nel settore spaziale in Italia a partire dagli anni '60. Produttrice di equipaggiamenti elettronici sia in campo nucleare (medico e scientifico) e poi specializzatasi in quello spaziale (elettronica digitale per controllo e telemetria ed elaborazione dei dati), ebbe sedi storiche prima a Milano (1958-1985) e poi a Vimodrone (1985-2004), nonch\u00e9 una divisione a Firenze (1995-2004) specializzata in propulsione elettrica spaziale (ex PROEL). La LABEN fu posseduta al 100% dalla holding pubblica italiana Finmeccanica a partire dal 1990.\nNel 2004 venne fusa con Alenia Spazio e nel 2005 divenne parte integrante della \"joint venture\" franco-italiana Alcatel Alenia Space, come sede di Milano (sempre in Vimodrone).\nCon la acquisizione da parte di Thales nel 2007, cambi\u00f2 denominazione in Thales Alenia Space, sede di Milano.\nLa TAS Milano fu spostata da Vimodrone (MI) al nuovo sito industriale in Gorgonzola (MI) nel 2013.\nFormazione di Alcatel Alenia Space.\nNegli ultimi anni del secolo scorso, il settore spaziale italiano attravers\u00f2 una profonda crisi, innescata principalmente dall'andamento negativo del mercato spaziale globale, sia commerciale che istituzionale, che comport\u00f2 periodi di cassa integrazione e una consistente riduzione degli organici in tutte le aziende del comparto, negli anni a cavallo del 2000.\nNel 2004, il solo manifatturiero spaziale italiano in possesso a Finmeccanica si era ridotto a circa 2000 occupati dagli oltre 6000 degli anni '80 ed era cos\u00ec distribuito: Alenia Spazio Roma (800 addetti), Alenia Spazio Torino (600 addetti), LABEN Vimodrone (300 addetti, pi\u00f9 18 nella sua divisione di Firenze), Alenia Spazio L\u2019Aquila (250).\nA fine 2004, Finmeccanica e l'azienda francese Alcatel annunciarono la firma di un \"memorandum of understanding\" per la fusione di Alenia Spazio - LABEN e Alcatel Space in una joint-venture, denominata Alcatel Alenia Space, creando cos\u00ec una sinergia europea per affrontare il mercato globale.\nNonostante l'opposizione dei sindacati italiani, che avevano espresso forti timori per l'occupazione e per il rischio che il settore aerospaziale venisse considerato non pi\u00f9 strategico e abbandonato dal governo italiano (la nuova societ\u00e0 doveva essere a maggioranza francese e con sede direzionale in Francia), a partire dal luglio del 2005 l'Alenia Spazio - LABEN si fuse con Alcatel Space, dando vita alla joint-venture denominata Alcatel Alenia Space (AAS), in accordo con quanto stabilito dagli accordi stipulati nel 2004.\nLa nuova societ\u00e0 era controllata per il 67% da Alcatel e per il restante 33% da Finmeccanica e la sua missione era la fornitura di sistemi spaziali, satelliti, apparecchiature, strumenti, carichi paganti e relativi sistemi di test e controllo a terra.\nCon un volume d'affari allora intorno a 1,8 miliardi di euro e un organico di circa 7200 dipendenti, nasceva nel 2005 la societ\u00e0 leader nel mercato della produzione satellitare europea, storicamente cos\u00ec ripartito: 40% mercato istituzionale, 40% quello commerciale ed il restante 20% quello civile.\nNascita di Thales Alenia Space.\nIl 5 aprile 2006 Alcatel decise di vendere la sua partecipazione del 67% nella joint-venture Alcatel Alenia Space (e anche del 33% in quella di Telespazio) al gruppo francese della difesa e dell'elettronica Thales.\nLa nuova joint-venture assunse il nome di Thales Alenia Space (TAS).\nL'Unione europea dette il \"s\u00ec\" definitivo all'operazione il 10 aprile 2007.\nSedi italiane di TAS.\nSono quattro i siti italiani di Thales Alenia Space:\nCronologia dei risultati di Thales Alenia Space - Italia.\nEquipaggiamenti.\nDal punto di vista degli equipaggiamenti spaziali, Thales Alenia Space - Italia possiede tra i siti di Milano (elettronica digitale e applicazioni scientifiche) e Roma/L'Aquila (ibridi, trasmettitori, transponder, antenne) le seguenti linee di produzione.\nELETTRONICA DIGITALE:\nTRASMETTITORI:"}
{"id": "1332226", "revid": "729019", "url": "https://it.wikipedia.org/wiki?curid=1332226", "title": "South Norfolk", "text": "Il South Norfolk \u00e8 un distretto del Norfolk, Inghilterra, Regno Unito, con sede a Long Stratton.\nIl distretto fu creato con il Local Government Act 1972, il 1\u00ba aprile 1974 dalla fusione dei distretti urbani di Diss e Wymondham col distretto rurale di Depwade, il distretto rurale di Forehoe and Henstead ed il distretto rurale di Loddon."}
{"id": "1332231", "revid": "287204", "url": "https://it.wikipedia.org/wiki?curid=1332231", "title": "Alenia Spazio", "text": ""}
{"id": "1332234", "revid": "287204", "url": "https://it.wikipedia.org/wiki?curid=1332234", "title": "North Norfolk", "text": "Il North Norfolk \u00e8 un distretto del Norfolk, Inghilterra, Regno Unito, con sede a Cromer.\nIl distretto fu creato con il Local Government Act 1972, il 1\u00ba aprile 1974 dalla fusione dei distretti urbani di Cromer, North Walsham, Sheringham e Wells-next-the-Sea col distretto rurale di Erpingham, il distretto rurale di Smallburgh ed il distretto rurale di Walsingham."}
{"id": "1332237", "revid": "78273", "url": "https://it.wikipedia.org/wiki?curid=1332237", "title": "ECPR - European Consortium for Political Research", "text": ""}
{"id": "1332240", "revid": "834", "url": "https://it.wikipedia.org/wiki?curid=1332240", "title": "ECPR", "text": ""}
{"id": "1332245", "revid": "729019", "url": "https://it.wikipedia.org/wiki?curid=1332245", "title": "Great Yarmouth (borough)", "text": "Great Yarmouth \u00e8 un borough del Norfolk, Inghilterra, Regno Unito, con sede nella citt\u00e0 omonima.\nIl distretto fu creato con il Local Government Act 1972, il 1\u00ba aprile 1974 dalla fusione del county borough di Great Yarmouth con parte del distretto rurale di Blofield and Flegg e parte del distretto rurale di Lothingland.\nLocalit\u00e0 e parrocchie.\nOltre a Great Yarmouth, le localit\u00e0 principali del borough sono:\nLe parrocchie, che non coprono l'area del capoluogo, sono:"}
{"id": "1332252", "revid": "729019", "url": "https://it.wikipedia.org/wiki?curid=1332252", "title": "Broadland", "text": "Il Broadland \u00e8 un distretto del Norfolk, Inghilterra, Regno Unito, con sede a Thorpe St Andrew.\nIl distretto fu creato con il Local Government Act 1972, il 1\u00ba aprile 1974 dalla fusione dei distretti rurali di St. Faiths, Aylsham e parte di quello di Blofield and Flegg."}
{"id": "1332253", "revid": "1305772", "url": "https://it.wikipedia.org/wiki?curid=1332253", "title": "North Adams", "text": ""}
{"id": "1332256", "revid": "117132295", "url": "https://it.wikipedia.org/wiki?curid=1332256", "title": "Gianfranco Bianchi", "text": "Biografia.\nDopo gli studi a Como e a Milano inizi\u00f2 prima della Seconda guerra mondiale l'attivit\u00e0 giornalistica a Como. Partecip\u00f2 alla Resistenza tra i partigiani di ispirazione cattolica, alternando la sua presenza in Italia a periodi trascorsi in Svizzera, per sfuggire ai nazisti ed ai repubblichini. Dopo la Liberazione scrisse su giornali e riviste d'ispirazione cattolica, fino ad arrivare prima alla direzione del quotidiano varesino \"La Prealpina\" e quella de \"Il Gazzettino\" di Venezia poi.\nFu docente di Storia contemporanea e di Storia del giornalismo presso l'Universit\u00e0 Cattolica del Sacro Cuore di Milano, e di Storia dei trattati presso l'Universit\u00e0 degli Studi di Trieste, occupandosi dei problemi alle frontiere orientali dell'Italia.\nLe sue opere storiche sono dedicate alla storia del Fascismo e alla Resistenza.\nVenne sepolto al Cimitero Maggiore di Milano, ove i suoi resti esumati sono conservati in celletta."}
{"id": "1332257", "revid": "729019", "url": "https://it.wikipedia.org/wiki?curid=1332257", "title": "King's Lynn and West Norfolk", "text": "King's Lynn and West Norfolk \u00e8 un borough del Norfolk, Inghilterra, Regno Unito, con sede a King's Lynn.\nIl distretto fu creato con il Local Government Act 1972, il 1\u00ba aprile 1974 dalla fusione dei distretti urbani di King's Lynn, Hunstanton e Downham Market con il distretto rurale di Docking, il distretto rurale di Downham, il distretto rurale di Freebridge Lynn e il distretto rurale di Marshland.\nParrocchie.\nLe parrocchie, che non coprono l'area del capoluogo, sono:"}
{"id": "1332264", "revid": "110157", "url": "https://it.wikipedia.org/wiki?curid=1332264", "title": "Anthem (Less Than Jake)", "text": "Anthem \u00e8 un album del gruppo ska punk statunitense Less Than Jake. I singoli estratti da questo album sono \"She's Gonna Break Soon\" e \"The Science of Selling Yourself Short\", due dei pi\u00f9 grandi successi dei Less Than Jake dal punto di vista commerciale. Il cd contiene un artwork diverso per ogni traccia, notevoli quello di Shepard Fairey degli Obey Giant per \"The Upwards War and the Down Turned Cycle\" e di Chip Wass per \"The Science of Selling Yourself Short\". \"Anthem\" \u00e8 composto da 13 canzoni di cui una, la tredicesima, suddivisa in due parti (\"The Brightest Bulb Has Burned Out\", e \"Screws Fall Out\"), pi\u00f9 una reinterpretazione di \"Look What Happened\" cantata da Heather dei Teen Idols ed una cover di Surrender dei Cheap Trick. La versione giapponese dell'album include invece \"A.S.A.O.K.\" al posto di \"Surrender\".\nTemi trattati.\nIn aggiunta ai tipici temi trattati dai Less Than Jake come alcolismo, apatia ed isolamento, \"Anthem\" propone canzoni d'impatto su difficili situazioni familiari (ad esempio in \"Escape From the A-Bomb House\" e \"That's Why They Call it a Union\").\nAlbum Artwork.\nIl CD contiene un artwork diverso per ogni traccia pi\u00f9 uno non associato ad un pezzo in particolare ma comunque presente nel libretto.\nCopertina.\nIdea di Stephanie Allen\nArtwork di Erik Davison"}
{"id": "1332265", "revid": "124123", "url": "https://it.wikipedia.org/wiki?curid=1332265", "title": "Mike Di Stefano", "text": "Carriera.\nDi Stefano inizi\u00f2 a giocare ad hockey nel suo paese di origine e precisamente nella British Columbia Hockey League (una delle leghe giovanili di hockey del Canada).\nVenne portato in Italia dal GM dei Milano Vipers Lodovico Migliore nella stagione 2005-2006 che sfrutt\u00f2 il regolamento di quella stagione che consent\u00ec di tesserare un giovane oriundo under 22.\nDopo un inizio difficile esplose nei play off contribuendo in modo decisivo alla vittoria del quinto scudetto di fila per i Vipers quando fu inserito stabilmente in seconda linea di attacco per sostituire l'infortunato Mario Chitarroni.\nNella stagione 2006-2007 i Vipers confermarono il giovane oriundo ma lo mandarono in prestito al \"farm-team\" stagionale del Valpellice (serie A2) per maturare lo status di italiano. Disput\u00f2 un'ottima stagione: miglior realizzatore della squadra con 71 punti, e terzo assoluto nel campionato di Serie A2 chiuso dal Valpellice al secondo posto finale.\nNella stagione 2007-2008 i Vipers richiamarono Di Stefano in squadra per farlo diventare, nonostante la giovane et\u00e0, una pedina fondamentale dell'attacco rossobl\u00f9, ma dopo solo 12 apparizioni sul ghiaccio milanese l'avventura italiana di Di Stefano ebbe termine: chiese ed ottenne dalla dirigenza Vipers di risolvere il contratto che lo legava alla compagine meneghina per poter far ritorno in Canada. La decisione venne motivata da motivi di lavoro."}
{"id": "1332266", "revid": "729019", "url": "https://it.wikipedia.org/wiki?curid=1332266", "title": "Breckland", "text": "Breckland \u00e8 un distretto del Norfolk, Inghilterra, Regno Unito, con sede a East Dereham.\nStoria.\nIl distretto fu creato con il Local Government Act 1972, il 1\u00ba aprile 1974 dalla fusione del borough di Thetford con i distretti rurali di East Dereham e Swaffham, col distretto rurale di Wayland, il distretto rurale di Mitford and Launditch ed il distretto rurale di Swaffham."}
{"id": "1332274", "revid": "1656773", "url": "https://it.wikipedia.org/wiki?curid=1332274", "title": "Nisina", "text": "La nisina \u00e8 un polipeptide policiclico costituito da 34 amminoacidi, utilizzato come conservante alimentare. \u00c8 una batteriocina prodotta dal batterio \"Lactococcus lactis\". Contiene amminoacidi inusuali: lantionina (Lan), metil-lantionina (MeLan), deidroalanina (Dha) e acido deidroamminobutirrico (Dhb), introdotti per modificazioni post-traduzionali del polipeptide precursore.\nLa nisina non viene sintetizzata artificialmente, ma \u00e8 ottenuta partendo da substrati naturali come il latte.\nApplicazioni.\nL'uso pi\u00f9 comune della nisina \u00e8 quello di additivo alimentare come conservante. \u00c8 infatti associata al numero E234.\nEssendo un composto stabile ad un pH acido (3,5-6,5) viene utilizzato in particolari tipi di formaggi, nello yogurt, in condimenti quali maionese e ketchup, oltre che nella carne e nel pesce.\nViene inoltre utilizzata come emulsionante e stabilizzante in ambito cosmetico e farmaceutico."}
{"id": "1332277", "revid": "320578", "url": "https://it.wikipedia.org/wiki?curid=1332277", "title": "Jacopo G. Schettini", "text": ""}
{"id": "1332281", "revid": "161374", "url": "https://it.wikipedia.org/wiki?curid=1332281", "title": "T-64B", "text": ""}
{"id": "1332283", "revid": "6923", "url": "https://it.wikipedia.org/wiki?curid=1332283", "title": "DINA SA", "text": "DINA S.A. (Diesel Nacional S.A. de C.V.) \u00e8 un costruttore messicano di autobus urbani ed interurbani, nonch\u00e9 di autocarri della gamma media e pesante, attivo dal 1951 al 2001. Nel corso del 2007, dopo un'interruzione ufficialmente dovuta alla necessit\u00e0 di riorganizzazione societaria il marchio DINA \u00e8 riapparso presentando un catalogo di veicoli composto da due autobus.\nStoria.\nIl Consorcio G Grupo Dina, S.A. \u00e8 stato uno dei principali produttori di camion medi e pesanti del Messico fino alla sua chiusura nel 2001. Possedeva inoltre il 39 % di MCII (USA), un costruttore di autobus interurbani e di parti di ricambio automobilistiche. In pi\u00f9 produceva componenti di plastica per uso interno e la vendita esterna.\n1951 - 1989.\nLa societ\u00e0 \"National Diesel S.A.\" \u00e8 stata fondata nel 1951 - semplicemente chiamata DINA - dal governo messicano come azionista di maggioranza e con la partecipazione minoritaria italiana della FIAT SpA, per produrre, montare e distribuire autoveicoli: automobili, camion e autobus e i relativi motori diesel per uso industriale ed agricolo, gli accessori e le parti di ricambio.\nUna nuova fabbrica \u00e8 stata costruita a Ciudad Sahagun.\nDINA ha firmato un accordo di licenza con Fiat Veicoli Industriali nel 1952 per montare e distribuire i camion diesel pesanti in Messico per conto del costruttore italiano. Ha fabbricato i modelli Fiat 682N, 682T e l'autobus 682RN fino nel 1959. Ha inoltre montato e distribuito le automobili Fiat 500, 1100 e 1400 dal 1957 al 1960.\nAl termine del contratto di licenza DINA ha poi firmato un accordo con la francese Regie Nationale Renault nel 1962, cominciando il montaggio dei modelli D-500, D-680 e D-700 nel 1963 e la produzione di motori nel 1968. Una filiale di DINA inoltre ha montato automobili Renault che hanno avuto per\u00f2 un modesto successo, meno del 10% del mercato del nuovo nel 1976. Nel 1978, Renault decise di creare una propria filiale di assemblaggio in Messico, con DINA che prende una partecipazione del 40 %. Questa partecipazione \u00e8 stato ceduta a Renault nel 1983.\nNel 1973 DINA ha rilevato una partecipazione di 60 % nella Motores Perkins S.A., filiale locale del noto costruttore di motori diesel, precedentemente nelle mani della filiale messicana della Chrysler Corporation.\nLa crisi petrolifera del 1981/1982 ha portato una crisi finanziaria nel Messico che ha provocato molti tagli di produzione. Il numero di unit\u00e0 prodotte nel 1982 \u00e8 caduto dalle 15.400 a 10.500 per gli autocarri, il numero di bus \u00e8 sceso da 1.800 a 700.\nNei primi mesi del 1983 l'azienda funzionava soltanto al 25 % della sua capacit\u00e0 produttiva, perdendo circa US$ 150 milioni dovendo adottare un programma di riorganizzazione drastico, licenziando 2.500 dei 7.570 operai.\nLa DINA \u00e8 stata aiutata, tuttavia, da un decreto governativo del 1983 che impose che i camion oltre 11\u00a0t dovevano essere a motore diesel e fabbricati soltanto da aziende con partecipazione azionaria messicana di maggioranza. In questo modo, nel 1987, DINA copriva il 75 % del mercato messicano degli autocarri pesanti e pi\u00f9 del 25 % del mercato dei rimorchi.\nNel 1985 cre\u00f2 una joint venture con la General Motors per produrre circa 50.000 autocarri diesel all'anno, principalmente destinati all'esportazione verso gli Stati Uniti. GM doveva avere una partecipazione del 40 % ma, la joint-venture non ebbe mai seguito.\nNel 1987 Navistar International Corp. prende una partecipazione del 5 % in Dina Camiones. DINA produce la nuova serie S Navistar, camion che era stato progettato specialmente per il mercato messicano. Lo stesso anno Chrysler rileva l'8 % di DINA.\n1989 - 2001.\nIl governo del Messico decise di vendere Dina nel 1989 a Raymundo Gomez Flores, che cambi\u00f2 il nome in Consorcio G, S.A. de C.V.\nChrysler e Navistar hanno mantenuto le loro partecipazioni in Dina Camiones e il governo messicano inoltre ha mantenuto una quota di 5,7 % in questa filiale.\nNavistar ha aumentato la sua quota nel 1991 al 17,5 % e ha firmato un contratto di fornitura di motori diesel prodotti nella fabbrica Navistar nel parco Melrose, nell'Illinois.\nLa societ\u00e0 \u00e8 diventata pi\u00f9 un assemblatore che un costruttore comprando pi\u00f9 componenti all'estero.\nNel 1992, ha firmato un accordo con la societ\u00e0 brasiliana Marcopolo S.A. per i modelli Paradiso e Viaggio per il mercato messicano.\nLa filiale bus di Dina \u00e8 diventata il pi\u00f9 importante costruttore in America del Nord con una produzione di circa 2.000 unit\u00e0 annue, arrivando, nel 1993, a coprire il 46 % del mercato messicano dei bus interurbani e il 40 % del mercato messicano dei camion.\nNel 1994 Dina rileva la Motor Coaches Industries International Inc. (MCII), .\nNel 1994 inizia una grave crisi finanziaria che provoc\u00f2 la svalutazione del peso e una recessione economica severa. Le vendite di autobus sono cadute da 2.040 a 169 e quelle dei camion da 30.644 a 5.219.\nNel 1996, essendosi aperti i mercati americani e canadesi in seguito alla firma degli accordi NAFTA, Dina ha potuto penetrare pi\u00f9 facilmente quei mercati. La MCII ha assorbito Dina Autobuses S.A. nel 1997.\nNel 1998 solo il 23 % del fatturato proveniva dal mercato nazionale, il resto dall'esportazione. Nel 1998 Dina ha deciso di chiudere il rapporto con Navistar.\nPer ridurre il suo debito, Dina ha dovuto vendere il 61 % di MCII.\nDina Camiones continua ad operare nella fabbrica di Ciudad Sahagun, mentre una nuova filiale, Dina Internacional, in joint-venture con Mercedes-Benz in Argentina, viene costituita per coprire il mercato sudamericano.\nLa famiglia Gomez Flores attraverso Grupo Empresarial, aveva il 62.5 % della Dina alla fine del 1999.\nIl 9 giugno 2000, Dina chiude i battenti e il 14 luglio annuncia la sua impossibilit\u00e0 di onorare il pagamento della prima rata di 6.5 milioni di US$ di rimborso di un prestito. Il 20 luglio Western Star Trucks viene venduta a Freightliner Co. che aveva accordato una licenza alla Dina nell'ottobre 1999 per la fabbricazione di autocarri.\nIl 28 settembre 2000 Western Star Trucks mette un termine al rapporto con Dina in maniera unilaterale. Dina aveva fabbricato solo 700 esemplari del modello destinato al mercato americano.\nIl 28 ottobre 2000 Dina lancia un'azione giudiziaria contro Western Star Trucks davanti alla Camera di Commercio Internazionale per rottura di contratto.\nNel febbraio 2001 il fallimento della Dina \u00e8 gi\u00e0 evidente, l'11 settembre 2001 chiude l'ultimo stabilimento di Ciudad Sahag\u00fan.\nLa Dina aveva come filiali principali:"}
{"id": "1332290", "revid": "339392", "url": "https://it.wikipedia.org/wiki?curid=1332290", "title": "Shema Israel", "text": ""}
{"id": "1332293", "revid": "775372", "url": "https://it.wikipedia.org/wiki?curid=1332293", "title": "Relazioni internazionali della Moldavia", "text": "Dopo aver raggiunto l'indipendenza dall'Unione Sovietica, la Moldavia ha stabilito relazioni diplomatiche con le altre nazioni europee. La corsa per l'integrazione nell'Unione europea e la neutralit\u00e0 sono le principali linee guida della politica estera moldava.\nNel 1995 la Moldavia divenne il primo stato post-sovietico ammesso al Consiglio d'Europa. In aggiunta alla partecipazione alle Missioni di pace della NATO, la Moldavia \u00e8 anche membri delle Nazioni Unite, dell'OSCE, del Consiglio di Cooperazione dell'Atlantico del Nord, dell'Organizzazione Mondiale del Commercio, del Fondo Monetario Internazionale, della Banca Mondiale, della Francofonia, della Comunit\u00e0 di Scelta Democratica e della Banca Europea per la Ricostruzione e lo Sviluppo.\nNel 2005 la Moldavia e l'UE hanno stabilito un piano d'azione per cercare di migliorare la collaborazione tra le sue strutture.\nDopo la Guerra di Transnistria, la Moldavia ha cercato una risoluzione pacifica al conflitto della regione della Transnistria collaborando con Romania, Ucraina e Russia, cercando la mediazione internazionale e cooperando con le missioni e gli osservatori dell'OSCE e dell'ONU.\nRelazioni con la Romania.\nLe relazioni della Moldavia con lo stato confinante ad ovest, la Romania, sono amichevoli sin dal 1994. Gran parte della Moldavia fu parte della Romania nel periodo interbellico e i linguisti sono generalmente d'accordo nell'affermare che la lingua moldava sia effettivamente identica a quella rumena. Tuttavia, i moldavi sono sempre stati ambivalenti nel considerarsi rumeni o moldavi. I primi segnali di una possibile unificazione di Romania e Moldavia dopo che le due nazioni raggiunsero l'emancipazione dal dominio comunista, tramontarono presto. La Romania rimase coinvolta negli affari moldavi, specialmente nel conflitto civile con la separazione della Repubblica della Transnistria. Tuttavia, i due Paesi non sono stati in grado di raggiungere accordi su un trattato bilaterale; la Romania insiste (contro la determinata resistenza moldava) affinch\u00e9 tale trattato debba riferirsi alla \"speciale relazione\" tra Romania e Moldavia. Dal 1994 le due nazioni hanno goduto di un accordo che unificava i rispettivi documenti dei cittadini, ma questo accordo \u00e8 terminato il 1\u00ba gennaio 2007 con l'ingresso della Romania nell'Unione europea. Questo ha spinto molti cittadini moldavi a richiedere la cittadinanza rumena.\nRelazioni con la Russia e altri stati post-sovietici.\nIl Parlamento della Moldavia ha approvato la partecipazione della nazione alla Comunit\u00e0 degli Stati Indipendenti (CSI) e alla Carta della CSI sull'unione economica nell'aprile 1994. La Moldavia non ha comunque mai partecipato a nessuna operazione militare della CSI, sulla base del suo status neutrale.\nNel 1998 la Moldavia ha contribuito alla formazione del GUAM, un accordo di cooperazione regionale composto da Georgia, Ucraina, Azerbaigian e Moldavia. Anche se gli accordi comprendevano inizialmente una dichiarazione di mutua difesa, la Moldavia ha da allora dichiarato il suo disinteresse a partecipare ad ogni iniziativa militare di mutua difesa all'interno del GUAM.\nLa Russia continua a mantenere la propria presenza militare nella regione transnistriana della Moldavia, nonostante i precedenti accordi con la Moldavia e all'interno dell'OSCE e del per il ritiro delle truppe.\nDispute territoriali.\nIl territorio della Moldavia comprende la regione separatista della Transnistria; questa regione conta una numerosa popolazione non-moldava (circa il 60%) e si \u00e8 separata dalla Moldavia meno di un anno dopo che la nazione \u00e8 divenuta indipendente dopo la caduta dell'URSS. La Transnistria ha il suo governo \"de facto\" che agisce indipendentemente da Chi\u0219in\u0103u a partire dalla Guerra di Transnistria. La situazione diplomatica internazionale riguardo alla questione transnistriana viene determinata dalle relazioni della Moldavia con la Russia, e determina a sua volta le stesse. Russia, Ucraina, OSCE, UE ed USA sono coinvolti in diversi gradi nella risoluzione del conflitto.\nRappresentanze diplomatiche.\nLa Moldavia ha relazioni tramite le proprie ambasciate in:"}
{"id": "1332296", "revid": "237256", "url": "https://it.wikipedia.org/wiki?curid=1332296", "title": "Michail Sciolochov", "text": ""}
{"id": "1332299", "revid": "339392", "url": "https://it.wikipedia.org/wiki?curid=1332299", "title": "Cetatea Alba", "text": ""}
{"id": "1332301", "revid": "123018382", "url": "https://it.wikipedia.org/wiki?curid=1332301", "title": "Giampiero Rigosi", "text": "Attualmente vive a Bologna.\nLaureato in filosofia inizia a scrivere su alcune riviste letterarie. Raggiunge il successo fin dal 1995 col suo primo romanzo: \"Dove finisce il sentiero\". \u00c8 tradotto in inglese, francese, tedesco, spagnolo e polacco."}
{"id": "1332308", "revid": "33689", "url": "https://it.wikipedia.org/wiki?curid=1332308", "title": "Pari (feudale)", "text": "Pari, in epoca feudale, erano chiamati tutti gli appartenenti a una stessa classe sociale che, per traslato, erano giudicabili solo da un tribunale composto da loro pari, come ad esempio avveniva nei tribunali ecclesiastici.\nL'appartenenza ai pari e la classe sociale dei pari prendono il nome di par\u00eca.\nStoria.\nNel Regno Unito il Pari \u00e8 un membro della Camera dei Lord, un tempo costituita dai feudatari resi tali dalla Corona e, in seguito, da esponenti delle pi\u00f9 potenti famiglie. Oggi \u00e8 formata da aristocratici che vi appartengono per diritto ereditario e da cittadini di altre classi sociali nominati baronetti dal sovrano per meriti particolari."}
{"id": "1332309", "revid": "347132", "url": "https://it.wikipedia.org/wiki?curid=1332309", "title": "Luciano Bux", "text": "Biografia.\nCompiuti gli studi liceali a Bari nella scuola statale e quelli filosofico-teologici nel Pontificio Seminario Regionale di Molfetta, ha seguito il corso teologico presso la Facolt\u00e0 \"San Luigi\" di Posillipo, ottenendovi la licenza.\n\u00c8 stato ordinato sacerdote il 2 luglio 1961, e ha cominciato il suo ministero presso l'allora arcidiocesi di Bari e Canosa.\n\u00c8 stato vice-parroco presso le parrocchie di San Pasquale, San Giuseppe e San Ferdinando in Bari e assistente diocesano di Azione Cattolica.\nHa fondato e diretto l'associazione \"San Lazzaro\", aggregata al centro di spiritualit\u00e0 \"Oasi di S. Martino\", costituita da laici impegnati nella vita sociale.\nIl 21 gennaio 1995 \u00e8 stato nominato vescovo titolare di Aurusuliana e deputato vescovo ausiliare dell'arcidiocesi di Bari-Bitonto.\nHa ricevuto l'ordinazione episcopale il 25 marzo 1995 dall'arcivescovo Andrea Mariano Magrassi (conconsacranti: l'arcivescovo Michele Mincuzzi e il vescovo Giuseppe Lanave).\nIl 5 febbraio 2000 \u00e8 stato nominato vescovo di Oppido Mamertina-Palmi.\nIl 2 luglio 2011 papa Benedetto XVI ha accolto la sua rinuncia, per raggiunti limiti di et\u00e0, al governo pastorale della diocesi.\n\u00c8 morto l'8 agosto 2014 a Bari, all'et\u00e0 di 78 anni.\nGenealogia episcopale.\nLa genealogia episcopale \u00e8:"}
{"id": "1332313", "revid": "899609", "url": "https://it.wikipedia.org/wiki?curid=1332313", "title": "Re di Brega", "text": "I re di Brega prendevano il loro nome da \"Mag Breg\", cio\u00e8 \"la pianura di Brega\", che oggi si trova nella contee di Meath e Dublino, in Irlanda. Facevano parte degli U\u00ed N\u00e9ill, che apparteneva agli S\u00edl n\u00c1edo Sl\u00e1ine ramo degli U\u00ed N\u00e9ill del sud. Il regno di Brega comprendeva la collina di Tara, luogo dove venivano incoronati i re supremi d'Irlanda.\nAnnesso nel VI secolo dagli U\u00ed N\u00e9ill, il regno nell'VIII secolo fu diviso in due parti, una settentrionale (regno di Cnogba/Knowth) e una meridionale (regno di Lagore). Nonostante ci\u00f2, molti sovrani di Brega regnarono su entrambe le zone e quindi su tutta Brega, fino alla scomparsa del regno nei primi anni della conquista normanna dell'Irlanda. "}
{"id": "1332331", "revid": "271875", "url": "https://it.wikipedia.org/wiki?curid=1332331", "title": "Self-Esteem", "text": ""}
{"id": "1332332", "revid": "1421057", "url": "https://it.wikipedia.org/wiki?curid=1332332", "title": "Stazione di Cecina", "text": "La stazione di Cecina \u00e8 una stazione ferroviaria a servizio della omonima citt\u00e0 toscana. \u00c8 ubicata sulla ferrovia Tirrenica ed \u00e8 capolinea della linea per Volterra.\nStoria.\nIl comune di Cecina nacque nel 1852, mentre la stazione fu inaugurata, in forme diverse dall'attuale, il 20 ottobre 1863.\nIl fabbricato viaggiatori fu ricostruito dopo i danneggiamenti subiti nel corso della seconda guerra mondiale. Negli anni 2020/2021 la stazione \u00e8 interessata da lavori di riqualificazione, alzamento dei marciapiedi e la ristrutturazione del sottopassaggio.\nStrutture e impianti.\nLa stazione \u00e8 composta da 5 binari passanti per il servizio passeggeri, serviti da 3 banchine con pensiline, collegate tramite sottopassaggio e ascensori.\nIl primo binario \u00e8 generalmente utilizzato per i treni diretti a Volterra, mentre il secondo e il terzo sono i binari di corsa della tirrenica. Il quarto e il quinto sono invece binari di circolazione.\nDispone di un ampio scalo merci (non pi\u00f9 utilizzato come tale) che comprende un punto di rimessa per i convogli dedicati alla manutenzione della linea ferroviaria. Sul lato opposto al magazzino merci si trova una piattaforma girevole non pi\u00f9 in funzione; fino al 2017 era altres\u00ec presente un raccordo, collegante lo scalo a uno zuccherificio.\nLungo la piattaforma del primo binario \u00e8 presente un piccolo monumento di marmo dedicato a Lilla, amata cagnetta che ha vissuto a lungo nella stanza del Capo Stazione, dove aveva la sua cuccia. Alla sua morte Massimo Battini, con l'aiuto di una colletta a cui hanno partecipato numerose persone, non soltanto ferrovieri, ha fatto erigere la statua ora presente.\nMovimento.\nLa stazione \u00e8 servita da treni regionali e regionali veloci svolti da Trenitalia nell'ambito del contratto di servizio stipulato con la Regione Toscana; lo scalo \u00e8 fermata anche di alcuni servizi a lunga percorrenza (Intercity, Frecciabianca), svolti dal medesimo operatore.\nServizi.\nLa stazione, \u00e8 classificato da RFI nella categoria \"Silver\", dispone di:\nInterscambi.\nDal piazzale antistante la stazione partono servizi delle autolinee urbane e interurbane operate da CTT Nord."}
{"id": "1332334", "revid": "118169632", "url": "https://it.wikipedia.org/wiki?curid=1332334", "title": "Upstart", "text": "Upstart, in informatica, \u00e8 un \"demone\" che sostituisce init e svolge i compiti di quest'ultimo nelle distribuzioni GNU/Linux.\n\u00c8 stato scritto da Scott James Remnant, sviluppatore di Canonical Ltd, l'azienda che sostiene lo sviluppo di Ubuntu.\nCaratteristiche.\nGrazie all'avvio contemporaneo di pi\u00f9 servizi, Esso, infatti, agisce simultaneamente su pi\u00f9 servizi e processi, amministra gli eventi di avvio e spegnimento del sistema operativo, e controlla il funzionamento dei predetti componenti del Sistema Operativo onde evitare errori.\nQuesta soluzione software permette una transizione indolore dal classico init, essendo compatibile con gli script di quest'ultimo.\nDal momento che il demone init non \u00e8 pi\u00f9 presente in questi sistemi non esiste pi\u00f9 nemmeno il file di configurazione /etc/inittab.\nDistribuzioni che lo utilizzano.\nUpstart \u00e8 stato incluso in Ubuntu dalla versione 6.10 (ed \u00e8 di default dalla 9.10), rimpiazzando init. \u00c8 presente su Ubuntu Touch/UBPorts. \u00c8 stato il sistema di init presente in Fedora 9 e in via sperimentale in Debian e Frugalware.\nGradualmente, le sue competenze comprenderanno anche quelle di cron, anacron, atd, e possibilmente inetd. Al momento attuale solo Ubuntu Touch ne fa uso, ma anche quest'ultimo lo abbandoner\u00e0 in favore di Systemd."}
{"id": "1332335", "revid": "1776051", "url": "https://it.wikipedia.org/wiki?curid=1332335", "title": "Lagore", "text": "Loch Gabhair (Lagore) cio\u00e8 \"Lago delle capre\" si trova nell'odierna parrocchia di Ratoath, in Irlanda. Si trova tra i villaggi di Ratoath e Dunshaughlin nella contea di Meath, nella Repubblica d'Irlanda. Durante scavi archeologici nel sito sono stati trovati oggetti di bronzo, tra cui armi e fermagli (vedi \"Fermagli di Lagore\"), che si trovano oggi nel Museo nazionale irlandese in San Kildare, Dublino."}
{"id": "1332336", "revid": "729019", "url": "https://it.wikipedia.org/wiki?curid=1332336", "title": "Storia del Pakistan", "text": "La storia del Pakistan come Stato indipendente ha inizio il 14 agosto 1947, tuttavia essa si intreccia con la comune storia di tutto il subcontinente indiano e con quella della civilt\u00e0 indiana civilt\u00e0 bharatiana. Inoltre anche dopo il 1947 la storia pakistana \u00e8 rimasta nel bene e nel male legata a filo stretto al resto del subcontinente specialmente all'India, con cui ha combattuto tre guerre, ed al Bangladesh che nacque in seguito all'indipendentismo dal Pakistan.\nLe origini.\nLe prime popolazioni: i proto-australoidi.\nScavi archeologici hanno trovato le tracce di vari ominidi di cui per\u00f2 la data storica \u00e8 sconosciuta e incalcolabile. I primi uomini capaci di sviluppare una certa civilt\u00e0, seppur primitiva, nell'area bharatiana sembrano essere popolazioni proto-australoidi organizzate in piccoli gruppi a loro volta uniti in trib\u00f9 e che vivevano di caccia e raccolta nella foresta. I loro discendenti sono quelli che i sanatani chiamano adivasi. Presso queste antiche trib\u00f9 pare vigesse il matriarcato, come testimoniato da leggende presenti nel poema epico Mahabharata diffusosi nelle tradizioni delle epoche successive. I culti di queste popolazioni erano basati sull'animismo e su un continuo rapporto con la natura.\nQuesti primi abitanti, che parlavano una lingua di tipo Munda, furono scacciati dagli invasori successivi e si ritirarono nelle foreste e sulle montagne dove vivono ancora oggi, lasciando comunque un'importante influenza sulle successive civilt\u00e0.\nLa seconda civilt\u00e0 indiana: i dravidi.\nA partire dal 4000 a.C. un popolo brachicefalo, di colore scuro, capelli neri e lisci, parlante lingue agglutinanti si diffuse nell'aria indiana accanto alle popolazioni munde: i dravidi.\nQueste popolazioni, appartenenti alla civilt\u00e0 mediterranea, penetrarono nel subcontinente indiano da ovest e si stanziarono nella zona del bacino dell'Indo, del Gange e fino a tutta l'India centrale.\nA loro si deve nel III millennio a.C. lo sviluppo della cosiddetta civilt\u00e0 della valle dell'Indo, di cui le citt\u00e0 di Mohenjo-daro e Harappa (situate nel territorio dell'attuale Pakistan) sono le rappresentanti di cui abbiamo pi\u00f9 testimonianze. Poco infatti \u00e8 sopravvissuto alla successiva invasione ariana di questa cultura tanto che fu dimenticata fino ai primi scavi estesi sui siti di Harappa e di Mohenjo-Daro intorno al 1920.\nCi fu lo sviluppo dell'agricoltura, dell'uso della scrittura e dell'urbanizzazione con il sorgere di svariate citt\u00e0 in mattoni, cotti o crudi. Frequenti furono i rapporti culturali e commerciali con la Mesopotamia e l'Antico Egitto. I testi sumeri ed accadici si riferiscono ripetutamente a un popolo con cui ebbero attivi scambi commerciali, chiamato Meluhha, che sarebbe da identificare con la civilt\u00e0 della valle dell'Indo.\nLa principale religione dravidica si fonda sul culto per la Dea Madre, per il dio Shiva, per gli alberi sacri, per alcuni animali quali la vacca e il cobra, e per i simboli sessuali (specie la venerazione del fallo) intesi come continuit\u00e0 del genere umano; l'altra importantissima religione era il jainismo, spesso erroneamente ritenuto di epoca molto pi\u00f9 tarda, da cui provengono la teoria del Karma, della reincarnazione e quella della non-violenza da cui deriva per i jaina il vegetarismo. L'ascetismo jaina influenzer\u00e0 moltissimo il buddhismo.\nVerso il 1900 a.C., alcuni segni mostrano la comparsa dei primi problemi e, intorno al 1800 a.C., la maggior parte delle citt\u00e0 erano state del tutto abbandonate.\nUna delle cause di questa rapida fine potrebbe essere stata un cambiamento climatico importante: alla met\u00e0 del III millennio sappiamo che la valle dell'Indo era una regione verdeggiante, ricca di foreste e di animali selvatici, molto umida, mentre intorno al 1800 a.C. il clima si modific\u00f2, diventando pi\u00f9 freddo e pi\u00f9 secco. Il fattore principale fu la probabile sparizione della rete idrografica del fiume Sarasvati, citato nel Rig Veda, dovuto ad una catastrofe tettonica. La carenza improvvisa di risorse idriche port\u00f2 a carestie che indebolirono a tal punto questa civilt\u00e0 da renderla vulnerabile ai continui attacchi delle pi\u00f9 primitive ma molto belligeranti trib\u00f9 arie.\nNel 1300 a.C. assistiamo al consolidamento del dominio degli arii in tutto il nord-ovest indiano e progressivamente sul Panjab, sulla valle del Gange e nel 1000 a.C. fino al Gujarat.\nL'influenza dravidica continuer\u00e0 ad essere egemone sul sud dell'India dove sorgeranno vari regni molto evoluti, principalmente il regno dei Chola, quello dei Chera, quello dei Pandya e in seguito i Pallava spesso in guerra fra loro ma che manterranno l'indipendenza da domini stranieri per pi\u00f9 di 2000 anni.\nTuttavia le invasioni non fecero scomparire definitivamente i Dravida e la loro civilt\u00e0. Infatti nel nord gli arii dopo aver determinato, o almeno accelerato, la fine della civilt\u00e0 dell'Indo finirono per acquisire e fare propria buona parte della superiore tradizione e cultura dravidica: i vinti militarmente e politicamente risultarono vincitori culturalmente. Nel sud invece, dove perdur\u00f2 l'egemonia dravica, continu\u00f2 fino al primo secolo dell'era cristiana la tradizione dei Sangham di cui si ha traccia fin dal 9990 a.C. I Sangham erano in pratica delle riunioni di poeti che partecipavano alla stesura di grandi opere collettive che tanto hanno influenzato l'antica letteratura indiana e tamil.\nL'et\u00e0 dei grandi imperi.\nImpero achemenide.\nI territori che compongono il Pakistan hanno visto sorgere l'impero persiano achemenide (540 a.C.-331 a.C.), fondato da Ciro il Grande nel 550 a.C. e poi durato fino alla conquista di Alessandro Magno. Per le sue conquiste, l'impero achemenide \u00e8 il pi\u00f9 esteso della storia antica; sul finire del VI secolo a.C.; arriv\u00f2 a comprendere ad est la valle dell'Indo, a nord la parte meridionale del lago d'Aral e del mar Caspio fino alla Crimea e a ovest l'Europa, a sud l'Egitto, la Mesopotamia e i monti Zagros, fra cui le terre del Punjab del Pakistan di oggi, dalle rive del Gandhara fino Mar Arabico. Tutto l'impero era saldamente controllato dal Gran Re, a cui sottostavano i satrapi.\nLa dominazione britannica.\nNel 1877, Syed Ameer Ali (Sayyid Am\u012br \u02bfAl\u012b) aveva formato la \"Central National Muhammadan Association\" per il progresso politico dei musulmani indiani, che avevano sofferto gravemente nel 1857, all'indomani della fallita rivolta dei Sepoy contro la Compagnia britannica delle Indie Orientali. I Britannici erano visti come invasori stranieri. Ma l'organizzazione declin\u00f2 verso la fine del XIX secolo.\nNel 1885, fu fondato il Congresso Nazionale Indiano, che divenne rapidamente un partito atto a promuovere la causa nazionalista. Sebbene il Congresso avesse tentato di includere la comunit\u00e0 musulmana nella lotta per l'indipendenza dal British Raj, anche a causa della forte attivit\u00e0 di alcuni membri musulmani, la maggioranza dei leader musulmani non si fidava del partito.\nUna svolta avvenne nel 1900, quando l'amministrazione britannica nelle Province unite di Agra e Oudh ader\u00ec alle richieste e rese l'Hindi lingua ufficiale. Il proselitismo condotto nella regione dal movimento \u0100rya-Sam\u0101j, una sorta di neo-induismo politicamente imperniantesi sul nazionalismo antimusulmano, suscit\u00f2 preoccupazioni e diffidenza nei musulmani, che temevano per i loro diritti dopo la partenza dei Britannici.\nLega Musulmana.\nLa Lega Musulmana Panindiana fu fondata da Shaiiq-e-Mustafa nel 30 dicembre 1906, all'indomani di spartizione del Bengala, a margine dell'annuale \"All India Muhammadan Educational Conference\" a Shahbagh. All'incontro parteciparono tremila delegati, presieduti dal \"Naww\u0101b\"Viqar-ul-Mulk. Fu affrontata la questione della salvaguardia degli interessi dei musulmani e stilato un programma. La Costituzione e i principi della Lega erano contenuti nel \"Libro verde\", scritto da Maulana Mohammad Ali. Gli obiettivi, in questa fase, non prevedevano la creazione di uno Stato islamico indipendente, ma piuttosto erano concentrati sulla protezione delle libert\u00e0 e dei diritti dei musulmani, promuovendo l'intesa tra la comunit\u00e0 musulmana e gli altri gruppi indiani, educando la comunit\u00e0 musulmana e indiana in generale alle azioni del governo e scoraggiando la violenza.\nMalgrado ci\u00f2, diversi eventi, fra cui l'aumento della violenza settaria, portarono a una nuova valutazione degli obiettivi della Lega nei trent'anni successivi.\nNel 1907, un gruppo di oltranzisti del Congresso Nazionale Indiano si separ\u00f2 da esso e inizi\u00f2 a perseguire apertamente un movimento filo-induista. Questo gruppo era guidato dal trio chiamato Lal-Bal-Pal - da Lala Lajpat Rai, Bal Gangadhar Tilak e Bipin Chandra Pal, rispettivamente delle province del Punjab, di Bombay (Maharashtra) e del Bengala. La loro influenza si diffuse rapidamente tra l'altro come nazionalismo pakistano, diventando motivo di seria preoccupazione fra i musulmani.\nLa Lega divenne gradualmente il principale organo rappresentativo dei musulmani indiani. Muhammad Ali Jinnah ne divenne presidente nel 1916 e negozi\u00f2 il patto di Lucknow con il leader del Congresso, Bal Gangadhar Tilak, che riconosceva da parte dal Parlamento britannico una rappresentanza alla comunit\u00e0 musulmana nel Congresso. Jinnah ruppe con il Congresso nel 1920, quando il suo leader, Mahatma Gandhi, promosse una legge che contraddiceva il Movimento di Non-Cooperazione contro i Britannici.\nNel 1927, i Britannici proposero una costituzione per l'India, ma non riuscirono a riconciliare tutte le parti. Nel 1928 fu convocato un congresso di tutti i partiti a Delhi, dove si concord\u00f2 di scrivere una Costituzione. Il leader del Congresso, Motilal Nehru, era a capo del comitato costituzionale che includeva due musulmani, Syed Ali Imam e Shoaib Quereshi; il figlio di Motilal, Jawaharlal Nehru, era il suo Segretario. La Lega, tuttavia, respinse la relazione della commissione, il cosiddetto \"Rapporto Nehru\", sostenendo che non dava sufficiente rappresentanza ai musulmani, dal momento che la Lega aveva richiesto almeno un terzo di rappresentanza nella legislatura. Jinnah annunci\u00f2 una \"separazione delle strade\" dopo aver letto il rapporto, e le relazioni tra il Congresso e la Lega si deteriorarono. In sintesi le due parti - quella islamica e quella induista - cominciarono a dividersi.\nRisoluzione del 1940.\nNel 1935, il governo britannico propose di conferire un potere maggiore alle province indiane, con elezioni legislative indette nel 1937. Dopo le elezioni, la Lega si insedi\u00f2 nel Bengala e nel Punjab, ma il Congresso ottenne l'incarico nella maggior parte delle altre province, rifiutando di delegare potere alla Lega in province con grandi minoranze musulmane.\nNel 1940, Jinnah convoc\u00f2 un congresso generale della Lega Musulmana a Lahore per discutere della situazione che era sorta a causa dello scoppio della seconda guerra mondiale e del governo indiano che si era unito alla guerra senza consultare i leader indiani. L'incontro era anche finalizzato ad analizzare le ragioni che hanno portato alla sconfitta della Lega Musulmana nelle elezioni generali del 1937 nelle province a maggioranza musulmana. Nel suo discorso, Jinnah critic\u00f2 il Congresso indiano ed i nazionalisti, e sposando la teoria delle due nazioni. Dal congresso nacque il testo di una risoluzione che rifiutava in modo inequivocabile il concetto di India unita, a causa dell'aumento della violenza interreligiosa, raccomandando la creazione di due stati indipendenti. La risoluzione venne adottata il 23 marzo 1940 dal congresso, supportata da \"Shere-Bangla,\" un nationalista del Bengala, AKF Haq, Chief Minister del Bengala, da Chaudhry Khaliquzzaman e altri leader.\nIl secondo dopoguerra e l'indipendenza.\nAll'indipendenza del 14 agosto 1947 si caratterizza sempre di pi\u00f9 per la sua identit\u00e0 islamista. Per la prima volta i confini tra Stato e fede religiosa combaciano, seppure restino alte le tensioni ideologiche, contrasti regionali e subentri la crisi economica. Dopo la morte di Jinnah nel 1948, l'esercito sembra emergere come unica forza in grado di dare stabilit\u00e0, con alla guida il generale Liaquat Ali Khan, che progressivamente accentra il potere su di s\u00e9 fino al golpe del 1958 che segna una svolta repressiva e centralistica.\nCronologia.\nLegenda\nLe origini \nCollegamenti esterni.\n\u0106"}
{"id": "1332338", "revid": "767487", "url": "https://it.wikipedia.org/wiki?curid=1332338", "title": "K\u0159enovice (Boemia meridionale)", "text": "K\u0159enovice (fino al 1923 \"Ch\u0159enovice\") \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1332340", "revid": "226458", "url": "https://it.wikipedia.org/wiki?curid=1332340", "title": "Calorimetro (fisica delle particelle)", "text": "In fisica delle particelle un calorimetro \u00e8 un rivelatore di particelle che misura l'energia di una particella. Molte particelle entrando nel calorimetro provocano uno sciame di particelle e l'energia delle particelle generate viene depositata nel calorimetro e misurata. L'energia pu\u00f2 essere misurata interamente, richiedendo il totale contenimento dello sciame di particelle, o solo in parte. Tipicamente i calorimetri sono divisi trasversalmente per acquisire informazioni sulle direzione delle particelle, e naturalmente per misurare l'energia, mentre una segmentazione longitudinale pu\u00f2 fornire informazioni riguardanti il tipo di particella, basandosi sulla forma dello sciame che provoca.\nTipi di calorimetri.\nUn \"calorimetro elettromagnetico\" \u00e8 progettato per misurare l'energia delle particelle che interagisco per via elettromagnetica, mentre i \"calorimetri adronici\" sono progettati per rivelare particelle che interagisconono attraverso l'interazione forte.\nEntrambi i tipi possono essere \"calorimetri a campionamento\", in cui il materiale che produce lo sciame \u00e8 distinto dal materiale che misura l'energia depositata. Tipicamente i due materiali si alternano. Un vantaggio di questo metodo \u00e8 che i materiali usati possono essere ottimizzati per il loro obiettivo; per esempio, un materiale molto denso pu\u00f2 produrre lo sciame che in questo modo si evolve in uno spazio ridotto; il materiale cos\u00ec denso non \u00e8 ottimale per la misura dell'energia."}
{"id": "1332349", "revid": "287204", "url": "https://it.wikipedia.org/wiki?curid=1332349", "title": "K\u0159i\u017eanov (Boemia meridionale)", "text": "K\u0159i\u017eanov \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1332350", "revid": "712828", "url": "https://it.wikipedia.org/wiki?curid=1332350", "title": "Hans Kammerlander", "text": "\u00c8 uno dei pi\u00f9 forti alpinisti italiani degli anni ottanta e anni novanta, con la salita senza ossigeno supplementare di dodici dei quattordici ottomila (la tredicesima vetta in solitaria, quella dello Shisha Pangma, non \u00e8 riconosciuta ufficialmente), sette dei quali insieme a Reinhold Messner. Con Messner ha compiuto inoltre il primo concatenamento assoluto di due ottomila: il Gasherbrum I e il Gasherbrum II nel 1984. Sci alpinista estremo, ha realizzato le prime discese assolute con gli sci del Nanga Parbat nel 1990 e dell'Everest nel 1996. A gennaio 2012 ha completato per primo la salita delle \"Second Seven Summits\", le sette seconde cime pi\u00f9 alte di tutti i continenti.\nBiografia.\n\u00c8 nato nella frazione di Acereto (\"Ahornach\") presso Campo Tures. Ha al suo attivo la salita di 12 ottomila metri senza l'utilizzo delle bombole d'ossigeno, e una tredicesima vetta in solitaria, quella dello Shisha Pangma, non riconosciuta ufficialmente. L'ottomila che manca al suo elenco \u00e8 il Manaslu, 8.163 metri, tentato in una spedizione nel maggio 1991 compiuta con due alpinisti amici d'infanzia, entrambi deceduti durante la scalata. Grossrubatscher, tornato indietro da solo per difficolt\u00e0 nel cammino, cadde e mor\u00ec spezzandosi il collo. Mutschlechner mor\u00ec invece colpito da un fulmine. Riguardo a tale impresa, nel 2001 a La Repubblica Kammerlander ha dichiarato: \u00abodio questa montagna che mi ha strappato gli amici. Non lo far\u00f2, riaprirebbe ferite che preferisco dimenticare.\u00bb\nKammerlander \u00e8 stato il primo uomo a scendere con gli sci dalla cima del Nanga Parbat (estate 1990) e dall'Everest (24 maggio 1996), quest'ultimo dopo averlo scalato dal versante nord, senza bombole di ossigeno e in solitaria, nel tempo Guinness world record di 16 ore e 45 minuti\nFilm.\nHa recitato la parte dell'alpinista [[Hans Adler]], nel film [[Grido di pietra]] di [[Werner Herzog]] del 1991."}
{"id": "1332355", "revid": "599013", "url": "https://it.wikipedia.org/wiki?curid=1332355", "title": "K\u0159i\u017eanov", "text": "K\u0159i\u017eanov pu\u00f2 riferirsi a diversi toponimi della Repubblica Ceca:"}
{"id": "1332356", "revid": "287204", "url": "https://it.wikipedia.org/wiki?curid=1332356", "title": "Krizanov", "text": ""}
{"id": "1332357", "revid": "123250202", "url": "https://it.wikipedia.org/wiki?curid=1332357", "title": "Festa de Noantri", "text": "La Festa de Noantri (\"di noi altri\", in opposizione a \"voi altri che abitate in altri quartieri\"), si celebra in onore della Beata Vergine del Carmelo, in occasione della sua ricorrenza liturgica, dal 16 al 30 luglio nel rione Trastevere di Roma. \u00c8 senza dubbio una delle feste pi\u00f9 sentite dal popolo romano.\nOrigini e celebrazione.\nLe origini della festa pare risalgano al 1535: si tramanda infatti che dopo una tempesta, fu rinvenuta alla foce del Tevere da alcuni pescatori della Corsica, una statua della Vergine Maria, scolpita in legno di cedro. La Madonna, per questa ragione chiamata \"\u201cMadonna Fiumarola\u201d\", fu poi donata ai carmelitani (a cui si deve il titolo \"Madonna del Carmine\"), della Basilica di San Crisogono a Trastevere (in piazza Sonnino); divenne cos\u00ec la Santa Protettrice dei trasteverini. \nTrastevere in questo periodo si riempie di bancarelle, di manifestazioni musicali e teatrali e le osterie all'aperto si riempiono di gente e turisti. Ma la festa popolare non \u00e8 antica come quella liturgica; essa risale infatti agli anni venti del XX secolo, promossa dal Fascismo con intento di risvegliare feste e tradizioni popolari in Italia. \nLa statua si trova ora nella Chiesa di Sant'Agata in Trastevere, nella piazza a met\u00e0 percorso di via della Lungaretta (piazza San Giovanni de Matha): da qui ogni anno il sabato dopo il 16 luglio (solennit\u00e0 liturgica della Beata Vergine del Monte Carmelo), una statua lignea policroma del XIX secolo, che raffigura la Madonna del Carmine, viene portata in processione per le vie del rione fino alla Basilica di San Crisogono, dove, dopo una breve sosta, torna nella chiesa di Sant'Agata. L\u00ec rimane solennemente esposta per una settimana, fino a che, la domenica successiva, si ha la tradizionale processione sul Tevere. La statua infatti, adagiata su una barca, percorre il fiume fino all'altezza di ponte Garibaldi, in ricordo appunto del suo ritrovamento alla foce del Tevere. Da l\u00ec poi risale fino alla chiesa di Santa Maria in Trastevere, ove rimane sino alla mattina seguente, chiusura dei festeggiamenti. Nel tempo la festa si \u00e8 trasformata per venire incontro alle esigenze turistiche, perdendo cos\u00ec il suo carattere popolare, ma conservando il suo forte sentimento religioso.\nCollegamenti esterni.\nSito ufficiale"}
{"id": "1332358", "revid": "838137", "url": "https://it.wikipedia.org/wiki?curid=1332358", "title": "Porta San Rocco", "text": ""}
{"id": "1332362", "revid": "1543377", "url": "https://it.wikipedia.org/wiki?curid=1332362", "title": "Niall Frossach", "text": "Fratello di \u00c1ed All\u00e1n, Niall era figlio di Fergal mac M\u00e1ele D\u00fain e membro dei Cen\u00e9l nE\u00f3gain, un ramo degli U\u00ed N\u00e9ill del nord. Niall sarebbe succeduto a Domnall Midi come re supremo nel 763 e regn\u00f2 in pace. Abdico nel 770 per ragioni religiose e mor\u00ec a Iona nel 778. Come re di Ailech a lui succedette il nipote M\u00e1el D\u00fain, figlio di \u00c1ed All\u00e1n. La sovranit\u00e0 di Tara e il presunto potere supremo torn\u00f2 al clan dei Cholm\u00e1in nella persona del figlio di Domnall Midi, Donnchad. Viene citato nell'agiografia di santa Samthann, dove \u00e8 testimone di un miracolo."}
{"id": "1332363", "revid": "110157", "url": "https://it.wikipedia.org/wiki?curid=1332363", "title": "Ku\u010de\u0159", "text": "Ku\u010de\u0159 \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1332365", "revid": "287204", "url": "https://it.wikipedia.org/wiki?curid=1332365", "title": "Kucer", "text": ""}
{"id": "1332369", "revid": "62015", "url": "https://it.wikipedia.org/wiki?curid=1332369", "title": "Ipomea violacea", "text": ""}
{"id": "1332370", "revid": "767487", "url": "https://it.wikipedia.org/wiki?curid=1332370", "title": "J\u00f6rg Heinrich", "text": "Carriera.\nClub.\nInizi.\nComincia la sua carriera militando per quattro anni, di cui tre in terza divisione, in prima squadra con gli amatori del Kickers Emden.\nSC Friburgo.\nNell'estate 1994 viene comprato dal Friburgo e comincia la carriera professionistica. Debutta in Bundesliga il 20 agosto 1994 entrando nel secondo tempo nella partita, poi persa per 0-2, in casa del Karlsruher SC. Successivamente diventa titolare e disputa 33 partite (condite da 7 reti) e contribuisce in modo significativo alla conquista del sorprendente terzo posto del club nella stagione 1994-1995. In tutto ha giocato 41 partite segnando i gi\u00e0 citati sette gol.\nBorussia Dortumund.\nNel gennaio 1996 viene ceduto al e nella stessa stagione vince il campionato con la sua nuova squadra. \u00c8 una presenza fissa nella formazione (64 partite su 68 giocate in Bundesliga con la maglia giallo-nera) e contribuisce alle vittorie della squadra con undici gol in totale. Nel 1997 vince, sempre con il Borussia, la Champions League battendo in finale la 3-1.\nFiorentina.\nNell'estate 1998 Heinrich viene acquistato dalla e in due stagioni gioca 57 partite segnando cinque reti. A Firenze si \u00e8 guadagnato la stima dei tifosi che lo chiamavano l\"'ispettore Heinrich\", per la sua capacit\u00e0 di risolvere le partite nei minuti finali spesso con assist decisivi.\nIl ritorno al Borussia Dortumund.\nNella sessione di calciomercato del 2000 fa ritorno al Borussia Dortmund ma solo nella prima stagione \u00e8 una presenza fissa nella formazione. Nel 2002 vince il titolo nazionale arrivando in finale di Coppa UEFA e partecipa alla Champions League 2003. Tra il 2000 e il 2003 Heinrich gioca 63 partite in Bundesliga segnando 7 reti.\nColonia.\nNell'estate 2003 approda al Colonia per concludere la sua carriera; nella sua ultima stagione professionistica gioca 20 partite: curioso il fatto che l'ultimo match da lui giocato sia stato disputato contro il Friburgo, il suo primo club professionistico.\nSquadre amatoriali.\nDopo essersi ritirato dal calcio professionistico tenta l'avventura nell'estate 2004 con il Ludwigsfelder FC giocando una stagione in NOFV-Oberliga e una stagione e mezza con l'1. FC Union Berlino prima di passare come direttore sportivo proprio nella compagine berlinese.\nNazionale.\nHeinrich ha militato anche nella sua Nazionale, giocando dal 1995 al 2002 37 partite e mettendo a segno 2 reti. Con la nazionale tedesca ha disputato il e la FIFA Confederations Cup 1999."}
{"id": "1332371", "revid": "767487", "url": "https://it.wikipedia.org/wiki?curid=1332371", "title": "Kv\u011btov", "text": "Kv\u011btov \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1332378", "revid": "767487", "url": "https://it.wikipedia.org/wiki?curid=1332378", "title": "Lety (Boemia meridionale)", "text": "Lety \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1332379", "revid": "287204", "url": "https://it.wikipedia.org/wiki?curid=1332379", "title": "Re di Ailech", "text": "I re di Ailech o Aileach appartenevano ai Cen\u00e9l nE\u00f3gain, che facevano parte degli U\u00ed N\u00e9ill. Questa \u00e8 una lista di loro sovrani che va dal 700 al 1185. Alcuni furono anche re supremi d'Irlanda.\nDopo questo periodo i Cen\u00e9l nE\u00f3gain regnarono come sovrani di T\u00edr E\u00f3gain."}
{"id": "1332381", "revid": "729019", "url": "https://it.wikipedia.org/wiki?curid=1332381", "title": "Stazione di Campiglia Marittima", "text": "La stazione di Campiglia Marittima \u00e8 uno scalo ferroviario posto lungo la ferrovia Tirrenica, situato presso la frazione di Venturina Terme, nel comune di Campiglia Marittima. In prossimit\u00e0 della stazione (a nord) origina anche la diramazione per Piombino Marittima. Pu\u00f2 essere considerata la principale stazione della Val di Cornia.\nStoria.\nAttivata nel 1863, La stazione ha subito pesanti modifiche infrastrutturali nel corso del tempo.\nAll'inizio possedeva solo 3 binari serviti da banchina per i viaggiatori, collegati fra loro da passerelle in legno; con l'avanzare del tempo si \u00e8 aggiunto il quarto binario e le pensiline al binario 1, 2 e 3.\nDal 2017 la stazione \u00e8 stata oggetto di pesanti interventi di riqualificazione, con l'aggiunta del quinto binario, la costruzione di pensiline e il rialzamento dei marciapiedi, per un costo totaledi 5 milioni di euro da parte del gestore.\nLampo, il cane viaggiatore.\nIn una aiuola della stazione di Campiglia c'\u00e8 un piccolo monumento di marmo dedicato a Lampo, \"il cane viaggiatore\", morto nel 1961; capace di destreggiarsi tra orari e coincidenze come un vero ferroviere, Lampo girava tutta l'Italia con il treno per tornare ogni sera alla stazione di Campiglia Marittima, puntuale all'appuntamento col suo padrone, Elvio Barlettani.\nStrutture e impianti.\nLa stazione \u00e8 dotata di 5 binari passanti dotati di banchina con marciapiede rialzato per il servizio passeggeri; i binari 1, 2, 3, 4 e 5 sono dotati anche di pensilina, percorsi tattili e illuminazione a LED e serviti da sottopassaggio con ascensori; \u00e8 presente, inoltre, un altro binario passante, usato per il traffico merci e per il ricovero di treni in attesa di riprendere servizio. Vi \u00e8 altres\u00ec un ulteriore piccolo scalo merci con binario tronco e un fabbricato recentemente ristrutturato; il tutto per\u00f2 non viene utilizzato, anche se la stazione sorge nelle immediate vicinanze della principale zona industriale di Venturina Terme. La stazione dispone di numerosi monitor, sia all'interno del fabbricato viaggiatori sia all'esterno e nel sottopassaggio, per indicare in tempo reale l'arrivo e la partenza dei treni.\nMovimento.\nSecondo RFI, al 2007 usufruivano di questa stazione pi\u00f9 di 900 persone al giorno del trasporto regionale.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con la Regione Toscana. Lo scalo \u00e8 altres\u00ec fermata di diversi servizi a lunga percorrenza svolti dal medesimo operatore.\nNell'anno 2021 Trenitalia ha inserito la stazione nel programma turistico estivo \"Etruschi Line\" rinominando tutti i treni regionali e regionali veloci con il medesimo nome.\nIl traffico turistico \u00e8 rilevante dal momento che la stazione \u00e8 capotronco della linea per Piombino Marittima da dove si attestano i collegamenti marittimi per l'Isola d'Elba; la stessa infrastruttura \u00e8 utilizzata per il consistente traffico merci con le industrie piombinesi, in particolare con lo stabilimento siderurgico Lucchini-Severstal.\nServizi.\nL'impianto \u00e8 classificato da RFI nella categoria \"Silver\".\nDispone dei seguenti servizi:"}
{"id": "1332384", "revid": "44939", "url": "https://it.wikipedia.org/wiki?curid=1332384", "title": "Tartrato", "text": ""}
{"id": "1332388", "revid": "83531", "url": "https://it.wikipedia.org/wiki?curid=1332388", "title": "Ricki Osterthun", "text": "Nella sua carriera vinse un solo titolo di singolo nel 1985 ad Hilversum. Giocatore destro, raggiunse la posizione numero 58 della classifica ATP il 19 ottobre 1987."}
{"id": "1332391", "revid": "1745361", "url": "https://it.wikipedia.org/wiki?curid=1332391", "title": "Tavole genealogiche della famiglia dei Cen\u00e9l nE\u00f3gain", "text": "I Cen\u00e9l nE\u00f3gain (in inglese \"Cenel Eogan\") sono i discendenti di E\u00f3gan, figlio di Niall No\u00edgiallach che fond\u00f2 il regno di T\u00edr E\u00f3gain nel V secolo (odierna contea di Tyrone e parte di quelle di Londonderry, Donegal, Fermanagh, Monaghan e Armagh).\nDiscendenti.\nI discendenti di E\u00f3gan comprendono "}
{"id": "1332392", "revid": "125879163", "url": "https://it.wikipedia.org/wiki?curid=1332392", "title": "L'isola dei famosi (quinta edizione)", "text": "La quinta edizione del reality show L'isola dei famosi \u00e8 andata in onda dal 19 settembre al 28 novembre 2007 in prima serata su Rai 2, sempre con la conduzione di Simona Ventura per il quinto anno consecutivo, affiancata in studio dagli opinionisti Alda D'Eusanio, Sandro Mayer, Alfonso Signorini e Mara Venier e con la partecipazione dell'inviato Francesco Facchinetti. \u00c8 durata 71 giorni, ha avuto 18 naufraghi e 11 puntate e si \u00e8 tenuta presso Cayos Cochinos (Honduras).\nL'edizione si \u00e8 conclusa con la vittoria di Manuela Villa, che si \u00e8 aggiudicata il montepremi di 100\u00a0000 \u20ac.\nProduzione.\nIn questa edizione gli autori dell\"'Isola dei famosi\" hanno provato a rinnovare il programma aggiungendo al cast dei \"famosi\" anche sei \"non famosi\". La diretta settimanale \u00e8 stata inoltre seguita da un \"dopo-isola\", condotto da Nicola Savino con la partecipazione di Dj Angelo, intitolato \"Scorie\".\nLa fascia preserale \u00e8 stata affidata all'inviato Francesco Facchinetti, gi\u00e0 concorrente della seconda edizione del programma.\nLa location scelta \u00e8 stata, per il secondo anno consecutivo, Cayos Cochinos in Honduras, i collegamenti settimanali con i naufraghi sono avvenuti da una specie di tempio, caratterizzato da antiche statue e candele soprannominato \"Ruina\".\nViene inoltre reintrodotto il meccanismo dell'ultima spiaggia (che nella seconda edizione permise a Sergio M\u00fa\u00f1iz di arrivare in finale e di vincere), che concede al concorrente appena eliminato dal televoto un'ultima chance per restare nel gioco, restando da solo su una spiaggia isolata, senza aver contatti con gli altri naufraghi, ignari dell'introduzione di tale espediente.\nIl programma ha avuto come epilogo il gal\u00e0 di chiusura soprannominato \"Tutti a casa\", trasmesso il 5 dicembre 2007.\nI naufraghi.\nL'et\u00e0 dei concorrenti si riferisce al momento dello sbarco sull'isola.\nPaul Belmondo.\nIl suo sbarco sull'isola avviene il 19 settembre. La sua avventura \u00e8 stata sicuramente molto frastagliata, infatti nel corso di una prova ricompensa nella seconda settimana si rompe la clavicola a causa di uno scontro con Debora Caprioglio, ma nonostante questo, decide di rimanere sull'isola, scelta che non viene molto condivisa da alcuni dei suoi compagni d'avventura, soprattutto da Manuela Villa e Alessandro Cecchi Paone, con il quale, proprio a causa di questa polemica avr\u00e0 delle divergenze. Nella sesta settimana di gioco viene mandato al televoto con Lisa Fusco, dove per sua fortuna riesce ad avere la meglio. Nell'ottava settimana Grazie a Nicola Canonico (vincitore della prova ricompensa), ottiene la possibilit\u00e0 di stare una notte sull'isola con sua moglie, dopodich\u00e9 viene mandata di nuovo al televoto dal leader della settimana Claudio Cucurullo insieme a Debora Caprioglio, quest'ultima riesce ad avere la meglio cos\u00ec viene eliminato e dopodich\u00e9 portato sull'ultima spiaggia, dove incontra Manuela Villa, egli accetta di sottoporsi al ballottaggio, ma la cantante riesce ad avere la meglio, cos\u00ec viene definitivamente eliminato. Ha stretto un buon rapporto fin dall'inizio con Nicola Canonico e Miriana Trevisan.\nNicola Canonico.\nIl suo sbarco sull'isola avviene il 19 settembre. \u00c8 stato fin dall'inizio simpatico e socievole con tutti i suoi compagni, ma anche lui come tutti gli altri ha avuto degli screzi con altri inquilini dell'isola. \u00c8 stato mandato al televoto due volte, la prima contro Debora Salvalaggio e la seconda contro Vittorio De Franceschi, due persone con le quali aveva stretto un bel rapporto, dopodich\u00e9, nell'ottava settimana, grazie ad una prova ricompensa da lui stesso vinta, ottiene la possibilit\u00e0 di stare una notte sull'isola con sua madre. Nel corso delle sue dieci settimane sull'isola ha stretto un rapporto piuttosto solido con Miriana Trevisan, Paul Belmondo e Claudio Cucurullo. \u00c8 stato uno dei quattro finalisti di questa edizione.\nDebora Caprioglio.\nIl suo sbarco sull'isola avviene il 19 settembre. Donna dolce, socievole e premurosa con tutti. Sull'isola ha mostrato il meglio di s\u00e9, non ha mai avuto screzi con nessuno dei suoi compagni di avventura e nei momenti duri ha sempre cercato di sdrammatizzare. Nonostante la solarit\u00e0 del suo carattere, per\u00f2, Debora viene mandata al televoto due volte, la prima contro Viviana Bazzani, e la seconda contro Paul Belmondo, dove in entrambi i casi per sua fortuna, \u00e8 riuscita ad avere la meglio. Arriva alla finalissima, dove riesce a battere Nicola Canonico, ma perde al televoto finale contro Manuela Villa ottenendo solo il 25% di voti. Ha stretto un rapporto solido con Cristiano Malgioglio e Alessandro Cecchi Paone all'inizio del gioco, dopodich\u00e9 si \u00e8 molto legata a Miriana Trevisan, Nicola Canonico e Claudio Cucurullo.\nIvan Cattaneo.\nIl suo sbarco sull'isola avviene il 24 ottobre, si ritira solo dopo 48 ore di permanenza. Entra come riserva di Alessandro Cecchi Paone, ma l'isola non fa per lui, infatti lo si vede pi\u00f9 volte piangere e lamentarsi delle sue condizioni, viene portato svariate volte in infermeria, dove il medico cerca di convincerlo a rimanere, ma lui non ci riesce e decide definitivamente di ritirarsi.\nAlessandro Cecchi Paone.\nIl suo sbarco sull'isola avviene il 19 settembre, si ritira nel corso della quinta settimana per problemi personali. Inizialmente viene molto criticato dai suoi compagni d'avventura a causa della sua pigrizia, per questo motivo, nella seconda settimana di gioco viene subito mandato in nomination contro il non famoso Sandro. Ma nonostante tutto riesce ad avere la meglio. \u00c8 stato pi\u00f9 volte guardiano del fuoco durante la notte insieme a Debora Caprioglio, con la quale ha stretto una buona amicizia, si \u00e8 molto legato anche a Lisa Fusco, mentre ha avuto dei contrasti con Manuela Villa e Paul Belmondo. Nei momenti di nomination Alessandro, a differenza degli altri, ha sempre preferito fare una dichiarazione di voto palese e non nominare in segreto. Si ritira dopo 5 settimane di permanenza per lasciare l'opportunit\u00e0 della vittoria ai non famosi e in parte adducendo il fatto che gli manca molto la connessione a internet, l'uso del suo palmare, del suo orologio e il cibo.\nFrancesco Coco.\nIl suo sbarco avviene il 19 settembre, si ritira nel corso della quarta settimana per problemi personali. Sull'isola ha molto legato con Cristiano Malgioglio e Manuela Villa, mentre ha avuto dei contrasti con Vittorio De Franceschi e Miriana Trevisan. Nel corso della terza settimana viene eletto leader, dopodich\u00e9, nella quarta settimana, viene mandato al televoto dal vincitore della successiva prova leader, cio\u00e8 Vittorio, insieme alla sua amica Manuela Villa. Ad avere la peggio \u00e8 proprio quest'ultima, ma lui al quel punto decide di ritirararsi dal gioco, cos\u00ec entrambi abbandonano l'isola.\nLisa Fusco.\nIl suo sbarco sull'isola avviene il 19 settembre, viene eliminata nel corso della settima puntata. Amichevole con tutti, delusa, forse, da Cristiano Malgioglio, artista che lei stima, soprattutto dopo essersi accorta del fatto che lui cospirava contro di lei. Ha legato molto con Alessandro Cecchi Paone, Manuela Villa e con l'intero gruppo dei non famosi. Viene messa in nomination, nella sesta puntata, dal suo conterraneo Nicola Canonico, leader della settimana, contro Paul Belmondo (che lei stessa aveva nominato), perdendo nella puntata successiva. Dopo l'eliminazione, le viene data la possibilit\u00e0 di rimanere sull'ultima spiaggia, entrando in ballottaggio con la sua amica Manuela Villa (in isolamento gi\u00e0 da due settimane), ma rifiuta, in quanto considera la Villa vincitrice del reality, uscendo definitivamente dal gioco.\nCristiano Malgioglio.\nIl suo sbarco sull'isola avviene il 19 settembre, viene eliminato nel corso della quarta puntata. Si \u00e8 dato molto da fare in Honduras, infatti ha svolto tantissimi compiti, tra cui il cuoco e il barbiere. Ha stretto un legame molto forte con Manuela Villa, Debora Caprioglio e Francesco Coco. Invece le persone con le quali si \u00e8 trovato pi\u00f9 in disaccordo sono state Miriana Trevisan e Viviana Bazzani, da lui definite false e manipolatrici. Dopo la sua eliminazione viene portato sull'ultima spiaggia, dove incontra il naufrago solitario Sandro Salvestrini, ma lui ha preferito rifiutare questa possibilit\u00e0 e tornarsene in Italia.\nDebora Salvalaggio.\nIl suo sbarco sull'isola avviene il 19 settembre, viene eliminata nella seconda puntata. Nel corso della sua intera e unica settimana sull'isola Debora viene molto criticata. Infatti i suoi compagni pensano che non si sappia integrare (questa \u00e8 stata una delle poche motivazioni dei tanti concorrenti che l'hanno nominata) e proprio per questo ci rimane molto male. La vediamo molte volte chiudersi in se stessa a piangere, ma nonostante tutto ci\u00f2 \u00e8 riuscita a stringere una buona amicizia con Nicola Canonico, con il quale era in nomination. Dopo la sua eliminazione viene portata sull'ultima spiaggia, ma la sua permanenza su quest'ultima non durer\u00e0 pi\u00f9 di due ore perch\u00e9 viene battuta al televoto dalla non famosa Tiziana Decorato (altra eliminata della serata).\nMiriana Trevisan.\nIl suo sbarco sull'isola avviene il 19 settembre. La sua avventura comincia con gran serenit\u00e0, infatti sembra aver stretto buon un rapporto con tutti, ma con il passare del tempo si ritrover\u00e0 in disaccordo moltissimi dei suoi compagni di avventura, tra cui Cristiano Malgioglio, Francesco Coco e Alessandro Cecchi Paone. Nella quarta settimana a causa delle punture dei mosquitos (zanzare honduregne) sviene, il medico del programma subito interviene consigliandogli il ritiro, ma lei grazie alla sua forza e alla sua grinta ha preferito continuare la sua avventura sull'isola. Viene mandata al televoto con Cristiano Malgioglio nella terza settimana, e con Karen Picozzi nella settima settimana, in entrambi i casi la giovane showgirl riesce ad avere la meglio, arrivando cosivia in semifinale dove riuscir\u00e0 a battere anche Claudio Cucurullo qualificandosi in questo modo per la finale. Viene battuta al televoto da Manuela Villa nell'ultima puntata, classificandonsi in questo modo quarta. Nel corso della sua avventura Miriana ha stretto un ottimo rapporto con Nicola Canonico, Paul Belmondo, Lisa Fusco e Claudio Cucurullo.\nManuela Villa.\nIl suo sbarco sull'isola avviene il 19 settembre. Donna dal carattere forte e combattivo. Nel periodo di permanenza sull'isola principale ha avuto moltissime discussioni con l'intero gruppo di concorrenti, ma dopo essere stata eliminata al televoto contro il suo grande amico Francesco Coco, arriva sull'ultima spiaggia dove il pubblico la preferisce in confronto al non famoso Sandro Salvestrini. Cos\u00ec comincia la sua avventura in solitario. Nel suo periodo di permenenza sulla spiaggia deserta riesce man mano a battere tutti gli eliminati che accettano di scontrarsi con lei al ballottaggio. arrivando cosivia in semifinale quando viene di nuovo portata dai suoi amici su Playa Uva, dopo aver trascorso 35 giorni in completa solitudine. In finale riesce a battere Miriana Trevisan e Debora Caprioglio divenendo cos\u00ec la vincitrice di questa edizione dell\"'Isola dei famosi\".\nViviana Bazzani.\nViviana Bazzani, 44 anni, ex agente di polizia. Vive a Pescara con il marito, a cui \u00e8 legata sentimentalmente da 20 anni. Laureata in sociologia \u00e8 una casalinga e molto sportiva, infatti frequenta la palestra e il nuoto. Il suo sogno nel cassetto \u00e8 quello di diventare inviata televisiva. Dice di volere andare sull'isola per rivalsa nei confronti di alcune persone che l'hanno ostacolata durante la sua vita. Perde al televoto la quinta settimana contro Debora Caprioglio e sull'ultima spiaggia contro Manuela Villa.\nClaudio Cucurullo.\nClaudio Cucurullo, 49 anni, muratore. Vive a Roma con la moglie Cinzia e i suoi tre figli di 23, 19 e 11 anni. Come professione fa il muratore e tifa Roma, della quale \u00e8 tifoso sfegatato. Oltre al calcio, un altro sport di cui \u00e8 appassionato \u00e8 lo sci, mentre il suo hobby \u00e8 viaggiare. Dice di voler andare sull'isola per riposarsi un po', dopo una vita di lavoro. Perde in semifinale contro Miriana Trevisan e sull'ultima spiaggia contro Manuela Villa.\nTiziana Decorato.\nTiziana Decorato, 35 anni, casalinga. Sposata con due figlie e si definisce una mamma tuttofare, tra i suoi hobby troviamo la passione per il ricamo, per la pittura e per il bricolage. Tra gli sport praticati in passato da Tiziana troviamo nuoto ed equitazione. Attualmente, invece, il marito la trascina a fare lunghe camminate in montagna. partecipa all'isola per regalarsi del tempo solo per lei. Perde al televoto contro gli altri 5 non famosi la prima settimana. Vince al televoto sull'ultima spiaggia contro Debora Salvalaggio, diventando la sua prima abitante. Si ritira dopo una settimana.\nVittorio De Franceschi.\nVittorio De Franceschi, 36 anni, finanziere. Nasce a Livorno il 2 settembre 1970, vive a Pisa con il suo amatissimo cane Tobia, si definisce un uomo competitivo e generoso, con una grande forza di volont\u00e0 e una forte resistenza alla fatica. Tra gli innumerolevoli sport da lui praticati troviamo il kayak, il surf, il nuoto e la palestra. Partecipa all'isola perch\u00e9 vuole che l'Italia intera lo veda mentre si cimenta in prove di sopravvivenza. Perde al televoto, l'ottava settimana contro Nicola Canonico. Ha stretto una bella amicizia con Karen Picozzi.\nVictoria Petroff.\nVictoria Petroff, 26 anni, modella. Attualmente vive e lavora a Milano con una sua amica. Ama la danza, fin da piccola ha sempre avuto questa passione; il suo sogno nel cassetto \u00e8 innamorarsi e sposarsi, mentre il suo contributo per l'isola \u00e8 il buonumore. Dice di voler partecipare al reality per tirare fuori il meglio di s\u00e9 stessa. Arriva sull'isola il giorno 24 ottobre, sostituendo Francesco Coco e se ne va dopo sole due settimane di permanenza per motivi di salute (conseguenze di infezione dovute ad una mastoplastica additiva).\nKaren Picozzi.\nKaren Picozzi, 30 anni, impiegata. Ha frequentato il liceo scientifico statale \"N. Sensale\" di Nocera Inferiore sezione D.\nHa conseguito la maturit\u00e0 scientifica nel 1995. \u00c8 sposata con l'ex consigliere comunale di Salerno di Alleanza Nazionale Matteo Cortese. Ha due figli. Dice di voler partire per l'isola per mettersi alla prova con s\u00e9 stessa e gli altri. Si ritira dall'isola la stessa settimana in cui era in nomination con Miriana Trevisan, ma nonostante tutto quest'ultima riesce a batterla al televoto interrotto dopo il suo ritiro, quindi il ritiro \u00e8 valso come eliminazione.\nSandro Salvestrini.\nSandro Salvestrini, 56 anni, bancario. Amante delle arti marziale e dello sci, attualmente vive ad Arcola (SP), dove lavora come funzionario di banca. Il suo pi\u00f9 grande vizio \u00e8 il fumo, infatti, si definisce un fumatore accanito, la sua esperienza pi\u00f9 pazza dice di averla vissuta quando sulle piste di Madonna di Campiglio, si spacciava per l'allenatore di Alberto Tomba. Sandro ha anche un figlio, Luca e un nipotino di 6 anni, Nicol\u00f2. Partecipa perch\u00e9 vuole sfidare i famosi per dimostrare che anche la gente comune vale quanto i vip. Perde al televoto contro Alessandro Cecchi Paone la seconda settimana. Resta sull'ultima spiaggia 2 settimane, dopodich\u00e9 viene battuto da Manuela Villa, la quarta settimana.\nTabella delle nomination e dello svolgimento del programma.\nLegenda\nNota 1: A met\u00e0 della seconda puntata Simona Ventura apre un televoto fra i 6 concorrenti non famosi. Ad avere la peggio in questa televoto \u00e8 Tiziana Decorato, che, successivamente, viene portata sull'ultima spiaggia dove incontra l'eliminata della serata Debora Salvalaggio. Tra le due la Ventura apre un nuovo televoto che decreta la persona che pu\u00f2 rimanere in isolamento sull'ultima spiaggia. A spuntarla \u00e8 proprio la non famosa, Tiziana, mentre la Salvalaggio torna definitivamente in Italia.\nNota 2: Tiziana Decorato il giorno 3 ottobre decide di ritirarsi dal gioco a causa delle cattive condizioni di vita che ci sono sull'ultima spiaggia.\nNota 3: Il pari merito tra Cristiano Malgioglio, Miriana Trevisan e Viviana Bazzani, costringe il leader della settimana, Francesco Coco, a decidere anche il nome del nominato del gruppo.\nNota 4: Il pari merito tra Karen Picozzi e Manuela Villa, costringe il leader della settimana, Vittorio De Franceschi, a decidere anche il nome del nominato del gruppo.\nNota 4.1: Francesco Coco il giorno 17 ottobre decide di ritirarsi dal gioco per problemi personali, viene sostituito da Victoria Petroff.\nNota 4.2: Sia Manuela Villa che Sandro Salvestrini accettano di rimanere sull'ultima spiaggia, cos\u00ec tra i due viene aperto un ulteriore televoto, ad avere la meglio \u00e8 Manuela Villa.\nNota 5: Alessandro Cecchi Paone decide di ritirarsi dal gioco per problemi personali, viene sostituito da Ivan Cattaneo.\nNota 6: Ivan Cattaneo, si ritira dal gioco dopo solo 48 ore di permanenza sull'isola per problemi fisici.\nNota 7: Victoria Petroff il giorno 7 novembre, \u00e8 costretta a ritirarsi dal gioco a causa di un problema fisico.\nNota 8: Nella penultima puntata subito dopo l'eliminazione di Paul Belmondo, viene aperto un televoto fra i 4 concorrenti rimasti in Ruina, cio\u00e8 Claudio Cucurullo, Nicola Canonico, Miriana Trevisan, Debora Caprioglio. Ad avere la peggio \u00e8 l'ultimo rimasto dei non famosi Claudio Cucurullo che insieme al primo eliminato della serata Paul Belmondo viene portato sull'ultima spiaggia dove entrambi accettano di scontrarsi in ballottaggio con Manuela Villa, ma l'omonima cantante riesce ad avere la meglio, cos\u00ec dopo 5 settimane di completa solitudine viene riportata dai suoi compagni d'avventura in Ruina.\nNota 9: Dopo l'arrivo in Ruina di Manuela Villa, i concorrenti si sottopongono ad una prova immunit\u00e0 che viene vinta da Debora Caprioglio e Nicola Canonico, mentre le due perdenti, Manuela Villa e Miriana Trevisan sono costrette a sottoporsi al televoto per l'intera settimana finale, tra di loro il pubblico sceglier\u00e0 la quarta classificata di questa edizione.\nNota 9.1: Durante la puntata finale, subito dopo l'eliminazione di Miriana Trevisan, i tre concorrenti rimasti, cio\u00e8 Manuela Villa, Nicola Canonico e Debora Caprioglio si sottopongono ad una prova immunit\u00e0 che viene vinta da Manuela Villa, che passa cosivia direttamente al televoto finale, mentre Nicola Canonico e Debora Caprioglio vengono sottoposti al televoto che decreter\u00e0 fra loro il terzo classificato."}
{"id": "1332393", "revid": "287204", "url": "https://it.wikipedia.org/wiki?curid=1332393", "title": "Lety", "text": "Lety pu\u00f2 riferirsi a diversi toponimi della Repubblica Ceca:"}
{"id": "1332395", "revid": "486946", "url": "https://it.wikipedia.org/wiki?curid=1332395", "title": "Cen\u00e9l nE\u00f3gain", "text": ""}
{"id": "1332396", "revid": "729019", "url": "https://it.wikipedia.org/wiki?curid=1332396", "title": "Stazione di Priverno-Fossanova", "text": "La stazione di Priverno-Fossanova \u00e8 una stazione ferroviaria di diramazione posta sulla linea Roma-Napoli via Formia ove questa interseca la pi\u00f9 antica ferrovia Velletri-Terracina oggi in gran parte dismessa.\nDeve il nome all'omonima vicina abbazia cistercense dove mor\u00ec san Tommaso d'Aquino. Il borgo abbaziale e la stazione ferroviaria ricadono nel territorio comunale di Priverno, da cui il nome della stazione, che la distingue da quella di Priverno oggi abbandonata, situata 4\u00a0km pi\u00f9 a nord lungo la ferrovia Velletri-Terracina.\nIn direzione Napoli parte anche la diramazione per Terracina, chiusa dal 2012 in conseguenza di una frana. Mentre in direzione Roma parte anche la diramazione (abbandonata) per Priverno, che fino agli anni sessanta proseguiva per Sezze e Velletri.\nNonostante la distanza dai centri abitati il traffico passeggeri \u00e8 notevole, grazie ai numerosi autoservizi che la collegano a Priverno, Pontinia, Sabaudia, Sonnino, San Felice Circeo e Roccasecca dei Volsci, nonch\u00e9 alla tratta ferroviaria locale proveniente da Terracina.\nServizi.\nLa stazione dispone di:"}
{"id": "1332400", "revid": "287204", "url": "https://it.wikipedia.org/wiki?curid=1332400", "title": "Ui Neill", "text": ""}
{"id": "1332401", "revid": "767487", "url": "https://it.wikipedia.org/wiki?curid=1332401", "title": "Minice", "text": "Minice \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1332405", "revid": "1318658", "url": "https://it.wikipedia.org/wiki?curid=1332405", "title": "Nuoto ai Giochi della XXVII Olimpiade - 800 metri stile libero femminili", "text": "Si sono svolte 4 batterie di qualificazione. Le prime 8 atlete si sono qualificate direttamente per la finale.\nBatterie.\n22 settembre 2000\nFinale.\n22 settembre 2000"}
{"id": "1332407", "revid": "2161976", "url": "https://it.wikipedia.org/wiki?curid=1332407", "title": "Amala", "text": "Amala \u00e8 un album della cantautrice italiana Giuni Russo, pubblicato il 20 dicembre 1992 dall'etichetta discografica CGD.\nIl disco.\nDopo quattro anni di assenza dal mercato discografico, Giuni Russo esce con una album che raccoglie il meglio della produzione CGD (1981-1984), unitamente a due brani inediti: l'arabeggiante \"Amala\", scritto dalla stessa Giuni Russo con Maria Antonietta Sisini e con Davide Tortorella, e \"Alla spiaggia dell'amore,\" di Flavio Ungarelli, Secondo Gallizio e Stefano Siena.\nIl brano \"Una la verit\u00e0\", ovvero la prima stesura di \"Amala\", che contiene alcune citazioni dal romanzo \"Guerra e pace\" di Tolstoj, vedr\u00e0 luce solamente nel 2003, anno in cui verr\u00e0 inclusa nella raccolta \"Demo de midi\".\nEdizioni diverse.\nIl brano \"Alla spiaggia dell'amore\" risulta danneggiato da un errore di stampa che ne rallenta la velocit\u00e0. Nell'edizione pubblicata in vinile, la traccia \u00e8 stampata correttamente solo in alcune copie fra quelle riportanti la dicitura \"campione gratuito \u2013 vietata la vendita\", riconoscibili da un difetto grafico della copertina (la stampa del titolo sul bordo \u00e8 imprecisa). In altre copie riportanti la stessa dicitura, come in tutte le copie distribuite sul mercato, compresi i formati CD, il brano \u00e8 stato stampato in modo rallentato. Nella ristampa della serie \"MUSICA A\" il brano \u00e8 stato corretto."}
{"id": "1332409", "revid": "1992900", "url": "https://it.wikipedia.org/wiki?curid=1332409", "title": "Tanguy e Laverdure", "text": "Le Avventure di Tanguy e Laverdure (\"Les Aventures de Tanguy et Laverdure\") sono una serie a fumetti franco-belgi di genere avventuroso incentrate sul mondo dell'aviazione; creata da Jean Michel Charlier (testi) e Albert Uderzo (disegni), con protagonisti due immaginari piloti dell'aeronautica militare francese: Michel Tanguy ed Ernest Laverdure. La serie esord\u00ec sul primo numero della rivista di fumetti in lingua francese \"Pilote\", il 29 ottobre 1959. La serie \u00e8 ritenuta una pietra miliare del fumetto francese ed \u00e8 stata tradotta e pubblicata in molte lingue tra le quali il tedesco, l'olandese, il danese, l'indonesiano, l'inglese e l'italiano. Vennero poi realizzate due trasposizioni televisive, la prima negli anni sessanta, \"I cavalieri del cielo\" e la seconda, \"Les Nouveaux Chevaliers du Ciel\", alla fine degli anni ottanta.\nIl film del 2005 \"Sky Fighters\", \u00e8 invece ispirato solo vagamente al fumetto, ed i due protagonisti hanno nomi diversi.\nTrama.\nMichel Tanguy ed Ernest Laverdure sono due piloti dell'aviazione militare francese e molto amici fra loro che vivono avventurose storie con intermezzi sentimentali ed elementi fantascientifici. Seppur molto diversi fra loro, con il primo bello e intelligente e il secondo sgraziato e pasticcione, sono due inseparabili amici da quando frequentavano il corso per diventare piloti.\nPersonaggi.\nIl personaggio di Laverdure ricorda il suo primo disegnatore, Uderzo, mentre quello di Tanguy deve molto a un altro personaggio di Uderzo, Marc Laurent, pilota collaudatore protagonista di una storia intitolata \"Banjo 3 ne r\u00e9pond plus\" pubblicata nel 1956.\nStoria editoriale.\nLa serie venne ideata nel 1959 e realizzata per la rivista \"Pilote\" e venne ideata dallo sceneggiatore Charlier insieme al disegnatore Uderzo in collaborazione con suo fratello Marcel Uderzo e con Jean Giraud. Nel 1966 Uderzo abbandon\u00f2 l'impegno per dedicarsi ad altre serie e la serie venne continuata da Jij\u00e9; alla fine degli anni sessanta Jij\u00e9 assunse Daniel Chauvin come assistente e, nei primi anni settanta, arrivo Patrice Serres il quale, dopo la morte di Jij\u00e9, nel 1979, sarebbe diventato il disegnatore principale.\nLa serie venne edita su \"Pilote\" fino agli inizi degli anni settanta per poi passare sul settimanale \"Tintin\" dove venne realizzata da nuovi disegnatori.\nAlla morte di Charlier nel 1989, la serie venne proseguita da Al Coutelis e, nei primi anni 2000, da Jean-Claude Laidin con i disegnatori Yvan Fernandez, Renaud Garreta, Fr\u00e9d\u00e9ric Toublanc, Julien Lepelletier e S\u00e9bastien Philippe. Nel 2016 Patrice Buendia, Fr\u00e9deric Zumbiehl e S\u00e9bastien Philippe hanno realizzato un albo speciale, \"La Recontre\", crossover in cui Tanguy e Laverdure incontrano il protagonista di un'altra serie di Charlier, Buck Danny.\nElenco episodi.\nIn Francia, ad oggi, sono state pubblicate 34 avventure in volume e 11 racconti brevi (i primi due di una sola tavola, i restanti di 12 tavole), materiale pubblicato solo parzialmente e in modo alquanto disordinato in Italia. Per avere una proposta organica della serie, cos\u00ec, si \u00e8 dovuto aspettare la pubblicazione delle \"Int\u00e9grales\" francesi (raccolte cartonate francesi contenenti due o pi\u00f9 avventure, con tavole restaurate e ricco apparato redazionale) operata a partire dal 2014 dall'etichetta Nona Arte, che in otto volumi ha presentato tutto il materiale edito fino a quel momento in Italia con qualche opportuna integrazione, e soprattutto la collana di allegati settimanali da edicola (RCS Mediagroup) \"Il Grande Fumetto d'Aviazione\", che nel 2021 ha proposto al suo interno l'integralit\u00e0 dell'opera.\nStorie brevi.\nTre delle storie brevi (vol. 3, 6 e 7) sono state raccolte nell'album n. 21 \"Premi\u00e8res mission\", ed altre tre (n. 8, n. 9 e n. 10) nell'album n. 22 \"Station Brouillard\"."}
{"id": "1332413", "revid": "49022", "url": "https://it.wikipedia.org/wiki?curid=1332413", "title": "Re del Leinster", "text": ""}
{"id": "1332414", "revid": "2203840", "url": "https://it.wikipedia.org/wiki?curid=1332414", "title": "Salvatore Farina", "text": "Narratore ottocentesco di fama internazionale del Regno di Sardegna e del Regno d'Italia, Scrisse romanzi che per il loro carattere sentimentale sono stati paragonati a quelli di Charles Dickens.\nBiografia.\nNacque a Sorso, nel 1846, era l'ultimo di sei figli: a parte lui morirono tutti precocemente. Sorso, il centro pi\u00f9 grande della Romangia, regione geografica della Sardegna Nord occidentale, antica baronia aragonese \"Encontrada de Romangia\", si affaccia sul Golfo dell'Asinara, \u00e8 poco distante dal mare, ed \u00e8 poco distante anche da Sassari, capoluogo di provincia. Il padre, Agostino Farina, fu Magistrato, negli anni cinquanta dell'Ottocento, ed aveva iniziato la sua carriera nel suo luogo d'origine, a Tempio, e aveva prestato servizio come procuratore del Re di Sardegna a Tempio, a Nuoro, a Sassari; in quei centri urbani aveva amministrato la giustizia, e a Nuoro anche le carceri, e non senza rischi personali. La madre Chiara Oggiano apparteneva a una famiglia benestante originaria di Sorso. Gli anni dell'infanzia di Salvatore a Sassari furono anni di formazione primaria: studi\u00f2 grammatica e retorica sotto la guida dello scolopio padre Romaneddu delle Scuole Pie. A Sassari frequent\u00f2 il ginnasio e il liceo classico, e fu compagno di studi e amico dello storico Enrico Costa. Nel 1855 durante l'epidemia di colera che miet\u00e9 migliaia di vittime e soprattutto sassaresi, mor\u00ec la nonna materna Caterina Oggiano Addis. Nel 1857 segu\u00ec ad essa la perdita dolorosissima della madre, che a soli trentasei anni era stata colpita da paralisi, e infine la scomparsa del fratello Pietro Luigi che a soli quindici anni si era spento \"per un soffio d'aria\". Al seguito del padre - che si era risposato - nominato da alcuni mesi \"Avvocato generale dello Stato Sabaudo\", nel 1860 Salvatore si trasfer\u00ec a Casale Monferrato, nel periodo della trasformazione del Regno di Sardegna in Regno d'Italia. E a Casale Monferrato, Salvatore Farina dette inizio alla sua primissima produzione letteraria guidato da uno scrittore mazziniano e guerrazziano che era stato il suo insegnante di lettere italiane al Liceo, Ferdinando Bosio. L'apprendistato letterario, durante gli anni del Liceo, fu ironicamente ricostruito dall'autore stesso: \"Ferdinando Bosio tenne a battesimo il mio primo aborto letterario. Voleva essere una novelluzza di genere boccaccevole, ma pi\u00f9 castigata; se no io non avrei osato farla leggere al professore, n\u00e9 il professore m'avrebbe invitato a leggerla a voce alta in iscuola alla scolaresca.\"\nGli studi e la prima formazione.\nOttenne la licenza liceale privatamente a Pavia. Negli anni degli studi liceali prese a frequentare i teatri e ad accarezzare l'idea di intraprendere la carriera di attore teatrale, restando per sempre legato al mondo del teatro e della lirica anche come librettista. Frequent\u00f2 la Facolt\u00e0 di Giurisprudenza prima a Pavia e poi a Torino, dove consegu\u00ec la laurea nel 1868, e un mese dopo, il nove settembre, terminati gli studi vendette i mobili, la marsina da avvocato e i codici, spos\u00f2 Cristina Sartoris e si trasfer\u00ec a Milano, con il fermo proposito \"di fare un portento: vivere di letteratura e di letteratura soltanto!\" A Milano, visse di letteratura e giornalismo e risiedette pi\u00f9 o meno stabilmente fino alla morte.\nLa carriera di scrittore.\nPubblic\u00f2 i suoi primi scritti negli anni sessanta dell'Ottocento, su \"L'Emporio pittoresco\", insieme a Iginio Ugo Tarchetti, al quale fu legato da profonda e fraterna amicizia. Il suo primo volume: \"Cuore e blasone\", fu pubblicato nel 1867. La sua carriera di scrittore fu prolifica: la sua bibliografia comprende una settantina di titoli, tra i quali alcuni che incontrarono uno straordinario successo di pubblico e di critica, e una grande fortuna all'estero, in particolare in Germania. La sua collaborazione presso le case editrici Treves e Sonzogno e altre lo vide impegnato in un'attivit\u00e0 indefessa di traduttore, consulente, di adattatore dei libretti d'opera insieme ad Arrigo Boito e Vittorio Imbriani. Lavor\u00f2 inoltre dal 1869 alla \"Gazzetta Musicale di Milano\" di Casa Ricordi, e negli anni settanta e ottanta collabor\u00f2 attivamente come redattore a diverse pubblicazioni periodiche: \"Nuova Antologia\", \"Rivista italiana\", \"Gazzetta letteraria\", \"Illustrazione\", \"Fanfulla della Domenica\", e alle riviste che si pubblicavano in Sardegna come: \"La Stella di Sardegna\", \"Vita sarda\".\nFece ritorno in Sardegna nel 1881, dopo vent'anni di assenza, e nel 1882 venne candidato al Parlamento del Regno d'Italia, nel collegio di Sassari, ma non fu eletto.\nNel 1884 venne colpito da una grave forma di afasia che riusc\u00ec a curare dopo un lungo periodo di convalescenza nel quale comp\u00ec numerosi viaggi per l'Europa centrale e settentrionale. Su iniziativa di Angelo De Gubernatis suo caro amico e corrispondente, nel 1907, venne celebrato in suo onore nell'Aula del Collegio Romano, un giubileo per i quarant'anni di attivit\u00e0 letteraria.\nNel 1911 viaggi\u00f2 in Africa, nel 1912 in Svizzera e in Scandinavia.\nFu drammaturgo e giornalista. Diresse \"La Gazzetta musicale\" e \"Rivista minima\". Fu infine industriale chimico-farmaceutico.\nMor\u00ec il 15 dicembre del 1918 e venne sepolto nel Cimitero monumentale di Milano. Fu amico di Giovanni Verga, Edmondo De Amicis, Giuseppe Giacosa e altri scrittori illustri del suo tempo.\nFarina e la Scapigliatura.\nAl periodo di Casale, nella met\u00e0 degli anni sessanta dell'Ottocento risalgono le prime amicizie con gli scrittori del suo tempo, Gerolamo Faldella, che divenne primo magistrato ad Urbino, Roberto Rossetti poeta di Asti, Albino Ronco e il poeta Federico Aime, e infine Iginio Ugo Tarchetti. Era il momento della Scapigliatura e Milano era diventata l'epicentro del movimento. Nella sua autobiografia -\"La mia giornata\" (una trilogia)- raccont\u00f2 le vicende che lo portarono fin da ragazzo a preferire la lettura e il teatro ed a seguire piuttosto che gli studi di diritto, la vita libera dell'artista, la via della insicurezza invece di quella della certezza, la via della passione piuttosto che quella del calcolo. Per questa sua scelta egli divent\u00f2 un eroe dell'esistenza precaria, un vero e proprio precario che per la sua precariet\u00e0 trov\u00f2 a Milano negli Scapigliati i primi e veri compagni di strada. Come loro amava le passioni e quindi la vita, come loro tollerava male la vita militare, come loro aveva in mente pi\u00f9 che la campagna, le campagne amene e selvagge della sua terra natale. Comprese la durezza e la fatica della vita, descritta dagli scrittori veristi suoi contemporanei, ma prefer\u00ec tenere le distanze, egli non denunziava perch\u00e9 sapeva che solamente dalla buona volont\u00e0 degli uomini dipende quel poco di bene che \u00e8 possibile sulla terra.\nFarina e il mondo germanico.\nL'editore e traduttore tedesco Ernst Dohm aveva tradotto in tedesco alcuni scritti del Farina e lo scrittore e poeta Julius Rodenberg li aveva fatti conoscere al vasto pubblico di lingua tedesca, pubblicandoli sul Deutsche Rundschau nel 1877 e 1881 Sul quotidiano liberale berlinese National-Zeitung Hermann Grimm, in una recensione sulle opere del Farina, si era soffermato fra le altre, sulla novella \"Pe' belli occhi della gloria\" (tradotto in tedesco: \"Um die sch\u00f6nen Augen des Ruhmes\") esprimendo dei giudizi molto positivi, e aveva rilevato, tra le altre cose, una ferma \"amorevole osservazione di persone e cose\", non arcaica, un \"chiaro specchio dell'anima di un artista\", insomma \"un'opera d'arte\".\nFarina e l'industria culturale.\nA Pavia ebbe modo di frequentare i corsi di Paolo Mantegazza, neurologo, fisiologo, fondatore dell'antropologia italiana e della \"Societ\u00e0 Italiana di Antropologia e Etnologia\", difensore del darwinismo e tra il 1868 e il 1875 corrispondente di Charles Darwin. La rete sociale e culturale di Salvatore Farina nel contesto piemontese e milanese si arricchisce sempre pi\u00f9 col passare degli anni, e il reticolo urbano e provinciale di relazioni con gli uomini del suo tempo diventa profondo e radicato nel clima alacre di quegli anni in cui vivissimi permangono gli ideali del Risorgimento. Non si \u00e8 ancora spenta l'eco delle guerre appena terminate, e gi\u00e0 si profilano nel futuro prossimo lotte durissime, il fervore patriottico induce le popolazioni delle isole e della penisola a confrontarsi e tutti prendono parte alla costruzione di una societ\u00e0 nuova: \"la Nuova Italia\". Le tecnologie dei mezzi di diffusione della stampa registrano innovazioni tali da consentire la costruzione di nuove tipografie, la diffusione pi\u00f9 veloce e meno costosa della stampa rende il giornale e il prodotto stampato pi\u00f9 accessibile a grandi gruppi sociali, si diffondono con una rapidit\u00e0 senza precedenti: giornali, quotidiani, periodici, riviste, collane di poesia, di narrativa e di teatro. La musica operistica, i libretti conoscono una stagione felice, e l'opera lirica trova un eroe nazionale nell'autorevole Giuseppe Verdi. Il centro urbano protagonista di questo grande cambiamento \u00e8 Milano, ma anche Torino, e le altre citt\u00e0 d'Italia fanno sentire le loro voci. Maturano movimenti di segno diverso, politico e letterario, l'editoria assume gi\u00e0 quelle caratteristiche che la predispongono a diventare un'industria culturale. Farina appartiene a questo momento, entra a far parte di questo cambiamento. \u00c8 il momento in cui il pubblico si fa numeroso e si espande nei teatri dell'opera lirica, riempie i teatri dalla platea ai palchi, al loggione.\nNell'ambiente giornalistico dell'industria letteraria e di un'editoria piemontese-lombarda allora nascente stringe amicizia con Antonio Ghislanzoni, Carlo Dugnani insigne giurista, Scipione Ronchetti, penalista, Giovanni Celoria, astronomo, il poeta Giulio Pinchetti, e molti altri; ma un rilievo particolare negli esordi milanesi della Scapigliatura milanese merita la famosa amicizia con il Tarchetti.\nPoetica.\nFarina ripropone ancora oggi, attraverso la letteratura e attraverso i suoi personaggi letterari, dei modelli di valori individuali e insieme civili, non per leggere la morale al pubblico o non soltanto per confezionare esempi edificanti irraggiungibili, non per costruire un'agiografia del nuovo strato sociale medio che si appresta a governare aspirando, nel nuovo quadro politico che si profila minaccioso, nel clima delle primissime agitazioni sociali, ad una convivenza democratica stabile. Lo scrittore aspira piuttosto, attraverso i suoi numerosi modelli, a stimolare la crescita delle coscienze e lascia intravedere la possibilit\u00e0 di una societ\u00e0 governata da una coscienza pi\u00f9 umana, meno spietata, meno smarrita. L'intento moralistico di Farina prende le distanze dal suo presente, la sua operazione letteraria \u00e8 troppo difficile e complessa per essere ridotta a quegli schemi che sopravvivono attualmente nella nostra rinnovata vulgata manualistica. \u00c8 amico di Giovanni Verga e Luigi Capuana, ma non si potrebbe affermare che sia stato un verista, \"il suo modo di narrare punta al vero, che non \u00e8 il documento di vita, ma l'approssimazione alla verit\u00e0 che si \u00e8 potuta raggiungere, il disvelarsi del significato umano del fatto, dell'avvenimento che si \u00e8 ricercato nella propria coscienza.\". Il vero cui Farina allude \u00e8 il verosimile, la verosimiglianza del doppio che viene simulata dal linguaggio. Un linguaggio che non si appiattisce sull'oggetto, ma lo ricrea, che lascia intravedere l'orrore ma non lo scopre interamente. Poich\u00e9 la funzione della scrittura \u00e8 quella di far percepire l'orrore e non quello di descriverlo o raccontarlo nella sua crudezza. Esempi letterari simili sono rintracciabili al di l\u00e0 delle nostre frontiere e attraverso le nostre frontiere in Europa piuttosto che sul territorio che sta per diventare interamente italiano: nella letteratura francese, che gi\u00e0 mostra l'attitudine a fare i conti con le reazioni dell'io e con l'esplorazione della coscienza, dove il gusto del narrare va di pari passo con l'ironia; nella letteratura inglese dove lo \"humour\" e lo scrivere sono inseparabili nell'arte di usare parola e penna; nella letteratura tedesca di formazione che ammaestrando non rinunzia mai a considerazioni sul versante di un'ironia graffiante, o che lascia il segno. \u00c8 amico e coetaneo di Edmondo De Amicis ma non si potrebbe dire che sia stato deamicisiano, il \"Cuore e blasone\" di Farina, pubblicato all'inizio della sua carriera letteraria nel 1867, coincide con quel momento di unificazione dell'Italia che vide molti scrittori impegnati ad operare per l'Unit\u00e0 appena compiuta quando la capitale era ancora a Firenze. La sua \"educazione del cuore\" anticipa ogni cosa e avvicina la nostra letteratura agli scrittori d'Europa. Dunque una letteratura europea, quella del Farina, proprio secondo i modelli culturali vigenti fuori dei confini ma un po' meno attuali nella provincialissima Italia del suo tempo. Nel pi\u00f9 recente dibattito sul tema delle identit\u00e0 e culture nel terzo millennio, il filologo sardo Nicola Tanda ha scritto: \"Il suo stile misurato ed elegante, nella sua manierata sentenziosit\u00e0, ama il ricorso alla continua ma sapiente e appena occultata citazione letteraria. Non dissimula e non nega la lezione dei grandi moralisti ed \u00e8 incline a rilevare ironicamente non tanto vizi e virt\u00f9, quanto le piccole e grandi contraddizioni dell'esistenza, le contrariet\u00e0, gli aspetti comici e quelli drammatici. Per queste sue qualit\u00e0 non poteva non piacere a quel grande maestro del Novecento che \u00e8 Pirandello. Anche per la visione dell'uomo che in Farina \u00e8 amara.\" Negli anni settanta Farina andava ponendo le basi per diventare uno dei massimi esponenti della letteratura d'intrattenimento postunitaria. Una letteratura rivolta \u00aba un pubblico esigente dal punto di vista estetico e formale, dei linguaggi e delle modalit\u00e0 espressive, non ancora esattamente identificabile con l'insorgente paraletteratura prodotta in serie, rivolta invece a un bacino di lettori meno raffinati, di prevalente estrazione popolare. Una narrativa di matrice sentimentale, moralistica e umoristica lontana sia dagli stereotipi e dalle semplificazioni proprie della pi\u00f9 pura produzione appendicistica (Carolina Invernizio, Francesco Mastriani, Natoli), sia dagli eccessi, dalle nevrosi e dagli estremismi avanguardistici della neonata tendenza scapigliata e pi\u00f9 vicina semmai allo humour dickensiano, alla tradizione moralistica francese (Montaigne, La Rochefoucauld, Nicolas Chamfort) e, in Italia, a scrittori come Vittorio Bersezio, Anton Giulio Barrili ed Enrico Castelnuovo. Ma soprattutto lontana dalla scuola verista che si iniziava a muovere nell'ambito della medesima cultura scientista del naturalismo francese. [...] L'oggetto della letteratura, scriveva in quegli anni Verga a Farina, sono i \u2018documenti umani\u2019, cio\u00e8 i fatti veri, storici, e l'analisi di tali documenti deve essere condotta con scrupolo scientifico. Farina, che vedeva nello scrittore siciliano il \u2018portabandiera della scuola avversaria\u2019, al contrario si andava opponendo a chi respingeva senza appello la tradizione moralistica e metafisica e a chi allora accettava la concezione deterministica dell'agire umano. Di fronte alla diffusione dell'ideologia scientista e alle teorie naturaliste e veriste, egli vedeva con grande perplessit\u00e0 e scetticismo la possibilit\u00e0 di trasferire le metodologie della scienza da questa alla letteratura, in modo particolare attraverso il \u2018falso\u2019 tecnicismo impersonalista. Ma soprattutto andava opponendo al dogma dell'oggettivismo impersonale di Capuana e di Verga, il canone soggettivista e un'altra concezione del vero da intendersi come oggetto che esiste per il soggetto che lo intenziona attraverso il proprio magmatico vissuto. Egli andava focalizzando l'attenzione su altri aspetti del racconto; non il romanzo sociale ma quello umano, capace di assolvere alla sua funzione pi\u00f9 nobile, ossia l'educazione del cuore. [...] Una volont\u00e0 etico-didascalica che allora si andava altres\u00ec realizzando dentro una linea tardo-romantica, grazie all'opera, fra gli altri, di scrittori come Emilio De Marchi ed Edmondo De Amicis. Farina sentiva fortemente quanto il fine ultimo della comunicazione letteraria fosse null'altro che la formazione umana, etica ed estetica del suo pubblico. Sbaglierebbe chi, dietro una tale operazione, cogliesse solo ed esclusivamente l'esito un po' tardo di una proposta romantico-risorgimentale. La sua concezione dell'arte trovava semmai scaturigine dalla retorica classica, dall'Ars poetica oraziana, dal miscere utile dulci, dal contemperare finalit\u00e0 edonistiche e pedagogiche, per passare attraverso la grande tradizione umanistico-rinascimentale del docere delectando, ovvero del dilettare trattando argomenti utili sul piano morale. I lucida carmina, attraverso il bene dicere, come ricerca di uno stile raffinato ed legante, non disgiunto da un fine edificante e pedagogico, possono costituire il fondamento di un'idea della letteratura \u2018come formatrice e informatrice della vita morale dell'uomo, come moderatrice e modellatrice della sua natura'\u00bb.\nLa Trilogia.\nIn Salvatore Farina la memorialistica, il racconto autobiografico, il romanzo della propria vita, trova grande rilievo e assume la proporzione monumentale di una trilogia. Monumentale sia per il tema trattato che per le figure dei personaggi e le amicizie che vi compaiono. Il tema \u00e8 la propria vita di scrittore del Regno di Sardegna, una vita trascorsa tra Isola e Continente, tra il Nord e il Sud di un'Europa in via di trasformazione. Un itinerario e uno scenario consueto oggi, ma decisamente inconsueto alla fine dell'Ottocento nella cultura sociale politica della classe borghese e intellettuale post-risorgimentale. Uno scenario inconsueto sia per via dei protagonisti che sfilano davanti a noi, numerosi, quelli dell'ambiente milanese, fiorentino, piemontese e romano, provenienti dalle redazioni delle riviste e dei giornali, delle case editrici e dell'alta magistratura, dalle Universit\u00e0 sia quelli della Sardegna che mostrano al lettore contemporaneo una classe politica e intellettuale sarda certamente non modesta, e neanche provinciale agli inizi del Regno e durante. I tre volumi, \"La mia giornata: Dall'alba al meriggio\", \"Care ombre\", \"Dal meriggio al tramonto\", scritti a conclusione di una brillante carriera di scrittore del suo tempo lasciano comprendere meglio di ogni altro scritto il carattere dell'artista, la sua arte, il suo stile impareggiabile e il ruolo che la sua opera ha avuto nella letteratura di fine secolo. Sorprende la vocazione europeista dello scrittore nelle sue esperienze di viaggio, la lievit\u00e0 del narrare l'Europa del suo tempo, la leggerezza del viaggiatore, gli arrivi e le partenze, i viaggi in carrozza nei centri urbani, i treni, l'allegria del viaggio, il turismo artistico e urbano, gli incontri fortuiti che si trasformano in breve in amicizie ed esperienze linguistiche e letterarie indimenticabili. L'Europa ci appare come un giardino ameno che \u00e8 possibile ammirare, le citt\u00e0 ci appaiono nel suo racconto ridenti, e nel momento in cui il nostro viaggiatore nomina le nazionalit\u00e0 dei compagni di viaggio: l'amico polacco, la signora viennese, il giornalista austriaco, lo scrittore ci comunica un quadro del territorio che sta attraversando che trasmette ancora oggi una nostalgia profonda per quella nostra civilt\u00e0 europea nella quale erano riposte tutte le speranze degli uomini del Risorgimento. Erano le speranze di coloro che desideravano costruire una societ\u00e0 colta e civile, e in grado di nutrirsi di buona letteratura. E anche il luogo di provenienza del viaggiatore veniva inteso dagli ospiti che lo ricevevano, a Vienna, a Praga, a Tunisi, come un luogo degno, e la dignit\u00e0 linguistica del parlante non veniva sopraffatta, come succede invece sempre pi\u00f9 di frequente, dal linguaggio imperativo e freddo della omologazione culturale.\nMa il primato, nella trilogia di Farina \u00e8 soprattutto nel vissuto del soggetto nella coerenza della visione umanistica, non nell'aderenza ai fenomeni, come pretenderebbe o aspirerebbe a comunicare una visione distaccata del pensiero scientifico nella sua pretesa oggettivit\u00e0. Non si dedica alla descrizione dell'ambiente e tanto meno dell'ambiente sociale, e lo fa scientemente perch\u00e9 l'uomo ne rimanga protagonista. L'ambiente viene offerto al lettore a frammenti, e a tocchi estremamente rapidi, come metodo di scrittura che lo stesso Farina lamenta essere sfuggito ai critici del suo tempo che ancora oggi non si avvedono \"di questo mio metodo che in Germania il Grimm, critico di gran fama ha lodato senza restrizioni\". A proposito di un suo libro, e chiamando in causa i suoi lettori, egli espone la sua poetica, presenta in tal modo le sue idee sull'uomo e sull'arte:\nLa sua fu un'arte educatrice, con un fine etico, essa mirava ad insegnare e dilettare insieme, arte come consolazione e come riflessione filosofica. Una arte come celia bonaria, gentilezza di un umorismo ricco di arguzia e di raffinato buonsenso: una arte nella quale l'\"otium\" convive con il \"negotium\", senza opposizioni ideologiche ma \"cum dignitate\"."}
{"id": "1332418", "revid": "594715", "url": "https://it.wikipedia.org/wiki?curid=1332418", "title": "Som kirghiso", "text": "Il som (chirghiso: \"\u0441\u043e\u043c\", a volte traslitterato come \"sum\" o \"soum\") \u00e8 la valuta del Kirghizistan nell'Asia centrale. Il codice ISO 4217 della valuta \u00e8 KGS. Il som \u00e8 suddiviso in 100 \"tyiyn\" (kirg. \u0442\u044b\u0439\u044b\u043d). Il som \u00e8 stato introdotto il 10 maggio 1993, in sostituzione del rublo sovietico con un tasso di cambio di 1 som = 200 rubli.\nEtimologia.\nLa parola \"som\" significa \"puro\" in kazako, kirghiso e usbeko, e anche in diverse altre lingue turche.\nMonete.\nFino al 2008 sono state coniate esclusivamente monete commemorative. Da quell'anno sono entrate in circolazione monete con valori da 10 e 50 tiyin e da 1 e 5 som. La monete sono coniate in Kazakistan.\nBanconote.\nNel 1993 il governo ha emesso banconote da 1, 10 e 50 tyiyn mentre la Banca del Kirgizistan ha emesso quelle da 1, 5 e 20 som. Il 1994 la Banca chirghisa ha emesso una seconda serie di banconote con i valori di 1, 5, 10, 20, 50 e 100 som. Una terza serie \u00e8 seguita dal 1997 con i valori da 1, 5, 10, 20, 50, 100, 200, 500 e 1000 som.\nIl som kirghiso \u00e8 la seconda unit\u00e0 monetaria di maggior valore nell'Asia centrale."}
{"id": "1332420", "revid": "1448629", "url": "https://it.wikipedia.org/wiki?curid=1332420", "title": "Auric Goldfinger", "text": "Auric Goldfinger \u00e8 un personaggio immaginario e il principale antagonista nel romanzo di James Bond di Ian Fleming del 1959, \"Missione Goldfinger\", e nel film omonimo del 1964. Il suo nome, Auric, \u00e8 un aggettivo che indica oro. Fleming scelse il cognome per commemorare l'architetto ungherese Ern\u0151 Goldfinger, che aveva costruito la sua casa a Hampstead, vicino a quella di Fleming; \u00e8 possibile, anche se improbabile, che non gli piacesse lo stile architettonico di Goldfinger e la distruzione delle terrazze vittoriane e decidesse di intitolargli un memorabile cattivo. Secondo un articolo di \"Forbes\" del 1965 e del \"New York Times\", Goldfinger era basato sul magnate dell'oro Charles W. Engelhard, Jr.\nAuric Goldfinger \u00e8 stato interpretato dall'attore tedesco Gert Fr\u00f6be. Quest'ultimo, che non parlava bene l'inglese, \u00e8 stato doppiato nel film dall'attore inglese Michael Collins.\nBiografia.\nCome molti personaggi del mondo di 007, Goldfinger viene rappresentato in modo leggermente diverso tra il libro e il film.\nNella versione cartacea viene descritto come un uomo coi capelli rossi e gli occhi azzurri di origini ebraiche che tiene molto all'abbronzatura; ha circa quarantadue anni e nel 1937, all'et\u00e0 di venti anni, fugg\u00ec dalla Lettonia. \u00c8 un uomo molto ricco, la cui fortuna \u00e8 basata sull'oro, e lavora come tesoriere della SMERSH, l'organizzazione criminale nemica di Bond, mentre nella vita normale lavora come gioielliere. Come arma usa una pistola d'oro con la quale uccide le sue vittime piantando una pallottola nel loro occhio destro. \nGoldfinger \u00e8 ossessionato dall'oro, arrivando al punto di avere fotografie erotiche rilegate in giallo e di far dipingere le sue amanti d'oro dalla testa ai piedi in modo che possa fare l'amore con l'oro (lascia un'area vicino alla colonna vertebrale non verniciata, ma dipingere anche quest'area; \u00e8 ci\u00f2 che uccide Jill Masterton, come nel film). \u00c8 anche un gioielliere, un metallurgo e un contrabbandiere. Goldfinger \u00e8 anche un appassionato giocatore di golf, ma \u00e8 noto anche nel suo club per essere un baro. La sua morte avviene in un aereo col quale vuole portare Bond a Cuba per vendicarsi ma, in un confronto corpo a corpo, l'agente lo strangoler\u00e0 a mani nude uccidendolo.\nNel film Goldfinger appare invece come un uomo con i capelli biondi ed \u00e8 descritto come un multimilionario gioielliere internazionale e contrabbandiere di oro; della sua cricca fanno parte alcuni dei pi\u00f9 famosi scagnozzi dell'universo di 007 come il suo nerboruto servitore, Oddjob, un coreano mostruosamente forte che elimina spietatamente ogni minaccia agli affari del suo datore di lavoro, e la sua affascinante pilota di aerei Pussy Galore. La sua morte avviene anche qui a causa di uno scontro corpo a corpo con Bond in aereo, ma in questo caso \u00e8 dovuta alla sua caduta dal velivolo dopo che, nella colluttazione, esplode un colpo con la sua pistola che manda in frantumi un obl\u00f2 depressurizzando la cabina.\nNel libro il suo piano criminoso prevede lo svaligiamento totale di Fort Knox mentre nel film intende far detonare una bomba nucleare all'interno del deposito aureo cos\u00ec da renderlo a lungo inutilizzabile e far salire in modo spropositato il valore dell'oro in suo possesso.\nAccoglienza.\nNel 2003 \u00e8 stato posizionato al 46\u00ba posto tra i 50 pi\u00f9 cattivi cinematografici degli ultimi 100 anni, battendo altri antagonisti di 007 come Dr. No, Max Zorin, Emilio Largo e Ernst Stavro Blofeld."}
{"id": "1332426", "revid": "287204", "url": "https://it.wikipedia.org/wiki?curid=1332426", "title": "Il reverendo Jules", "text": "Il Reverendo Jules (in francese \"L'Abb\u00e9 Jules\", 1888) \u00e8 un romanzo di stile realista dello scrittore francese Octave Mirbeau. \u00c8 stato pubblicato in traduzione italiana anche col titolo L'abate Giulio.\nTrama.\nIl personaggio centrale, Jules Dervelle, \u00e8 un sacerdote cattolico, in cui carne e spirito sono in ribellione contro la violenza della famiglia, la corruzione della sua Chiesa e, pi\u00f9 generalmente, contro l'oppressione della societ\u00e0, che soffoca ferocemente le aspirazioni degli individui. Il romanzo racconta la scoperta progressiva di questo prete maledetto, insieme spregevole e vittima della nevrosi, malattia moderna per eccellenza, da parte del giovane nipote, narratore della storia, che ne \u00e8 affascinato e spaventato. \nPer sottolineare le contraddizioni irrisolvibili e nevrotiche di questo personaggio misterioso, incapace di reprimere i propri impulsi e tormentato tra il desiderio sessuale e la morale religiosa che gli impone una castit\u00e0 ecclesiastica contro natura, Mirbeau mette in opera la psicologia del profondo, sotto l'influenza della rivelazione di Dostoevskij.\nUn altro personaggio, marginale, ma originale e importante, \u00e8 un monaco mezzo matto, il padre Pamphile, che vive da solo in un'abbazia rovinata, l'abbazia du R\u00e9no, e vorrebbe ricostruire la cappella della chiesa colle elemosine ricevute durante 40 anni di accattonaggio.\nTraduzioni.\nIl romanzo del Mirbeau \u00e8 stato tradotto due volte in italiano : \"L'Abate Giulio\", Salani, Firenze, 1901, traduzione di Albertina Palau; e \"Il Reverendo Jules\", Marsilio, Venezia, 2003, traduzione di Ida Porfido."}
{"id": "1332427", "revid": "1931690", "url": "https://it.wikipedia.org/wiki?curid=1332427", "title": "Trento Film Festival", "text": "Il Trento Film Festival (gi\u00e0 Film Festival Internazionale di Montagna ed Esplorazione Citt\u00e0 di Trento) \u00e8 uno dei pi\u00f9 antichi festival cinematografici italiani ancora in attivit\u00e0.\nHa inaugurato la propria attivit\u00e0 nel 1952 per iniziativa del Club Alpino Italiano (CAI) e del Comune di Trento.\nSi occupa di cinema che affronta tematiche di montagna, esplorazione, alpinismo, cultura montana, ambiente ed affianca al concorso incontri con il mondo alpinistico internazionale.\nStoria.\nIl Festival nasce nel 1952 grazie alla creativit\u00e0 e all'ingegno di Amedeo Costa, al tempo consigliere centrale del Club Alpino Italiano (CAI) e vice Presidente generale.\nL'idea era quella di sfruttare al meglio il lavoro della \"Commissione Centrale per la cinematografia montana\", costituitasi nel 1946 sempre all'interno del CAI e presieduta da Guido Maggiani. La Commissione, con sede prima a Torino e poi Milano, si occupava di selezionare, catalogare e promuovere tutto quel materiale audiovisivo che rispecchiava gli ideali del CAI.\nNel corso 1952 cadeva l'80\u00ba di fondazione della SAT (Societ\u00e0 alpinisti tridentini), e in coincidenza con la sua celebrazione si svolse anche il 64\u00ba Congresso Nazionale del CAI. Conscio dell'importanza dell'evento Amedeo Costa, coadiuvato da Rolandi, propose di indire una rassegna di film di montagna. Nacque cos\u00ec \"Il festival del cinema di montagna Citt\u00e0 di Trento\". Il manifesto della rassegna si leggeva \"C.A.I. FILM - Primo Concorso Internazionale della Cinematografia Alpina a passo ridotto. Trento 14-18 settembre 1952\". Trento si dotava del primo festival nel suo genere al mondo.\nIl primo comitato vedeva Amedeo Costa quale presidente, Sergio Tei vice presidente, Enrico Rossaro segretario-direttore, Mario Pedrotti, Remo Pedrotti, Enrico Stefan e Giovanni Strobele consiglieri. Essenziale fu l'appoggio del comune di Trento, socio fondatore assieme al CAI, al quale nel febbraio del 1998 si aggiunse, come socio, il comune di Bolzano.\nIntensi furono i lavori di ricerca e trattative, svolti da Rolandi, che consentirono al Trento Film Festival di giovarsi della partecipazione di nomi importanti della cinematografia alpina. Oltre a Samivel (pseudonimo di Paul Marcel Gayet-Tancr\u00e8de) vennero invitati alpinisti-registi di Innsbruck, Monaco di Baviera e Zurigo. Ai molti registi sconosciuti, o con poca esperienza, Rolandi riusc\u00ec ad affiancare alcuni nomi altisonanti. Dall'atletico attore-alpinista gardenese Luis Trenker (che non present\u00f2 alcun film), all'alpinista scrittore regista vicentino Severino Casara (presente con \"Il campanile pi\u00f9 bello\" e \"Le Imprese di Emilio Comici\"); dall'operatore bolognese Mario Fantin (\"Abbecedario di pietra\") al gi\u00e0 nominato Savinel regista scrittore designatore (in concorso con il film \"Cimes et merveilles\").\nDa menzionare, anche se meno noti, l'austriaco Theo H\u00f6rmann presente addirittura con tre film; il belga J. Jongen; i francesi Roger Frison-Roche, George Strouv\u00e9, Jean-Jacques Languepin, Jean Michelon e Guy Poulet oltre al gi\u00e0 citato Samivel; gli italiani Fosco Maraini, Vincenzo Gatti, Adriano Zancanella, M. Alberini, Renato Gaudioso (gi\u00e0 storico conservatore della cineteca del CAI), Rizzotti-Depaoli, Giuseppe Marzani, Leone Don\u00f2, Renzo Zampiero, Gastone Capitano, Ghedina-Menardi oltre alle tre case di produzione Incom, Dolomiti Film, Solaria Film.\nLa prima rassegna fu presentata all'interno del cinema Astra, e vide la presenza di sette nazioni con 39 film. Vinse Samivel con \"Cimes et merveilles\", premiato da una giuria trentina.\nAnni cinquanta.\nDopo i primi anni di assestamento venne deciso di ampliare l'orizzonte dei contenuti. Nel 1955 il Trento Film Festival ampli\u00f2 la sua offerta tematica dei film selezionati; oltre alle tematiche alpinistiche, iniziarono ad esser presentate pellicole che si soffermavano sull'analisi di popolazioni autoctone e sugli aspetti geologici del pianeta. Il Festival decise quindi di avventurarsi anche nel mondo dell'esplorazione; questa nuova sezione, attenta alle tematiche culturali ed etnoantropologiche, permise al Trento Film Festival di aumentare la spettacolarizzazione della rassegna. Venne realizzata una ricerca negli archivi cinematografici, anche retrospettiva, al fine di ampliare l'archivio del Trento Film Festival anche con pellicole classificabili in questa nuova sezione.\nSolo dal 1955, e fino al 1987, la rassegna si spost\u00f2 dal cinema Astra al Teatro Sociale di Trento.\nAnni settanta.\nGli anni settanta vedono un'ulteriore vincente modifica: la rassegna si sposta dall'autunnale settembre-ottobre alla primavera. Tale scelta consentir\u00e0 all'organizzazione di giovarsi di tutte le produzioni di spedizioni alpinistiche della stagione precedente, nonch\u00e9 .\nSar\u00e0 il decennio della controversa vittoria di \"Solo\", brevissimo documentario dell'americano Mike Hoover, incentrato sul rapporto tra l'uomo e la montagna. Poetica idealizzazione di questo rapporto descritto metaforicamente dal ranocchio raccolto ad inizio scalata e liberato a conclusione della stessa.\nAnni ottanta.\nAssieme alla rassegna cinematografica dal 1987 viene organizzata anche \"Montagna Libri\", che raccoglie ed espone la pi\u00f9 recente produzione internazionale di libri e riviste sulla montagna: volumi sull'alpinismo e sugli sport montani, testi che trattano l'universo montagna come studi, ricerche e documentazioni su ambiente naturale, flora, fauna e geologia, su preistoria e storia, economia e fenomeni sociali, arte, artigianato e architettura, cultura popolare, etnografia, linguistica e folklore, ma anche opere letterarie ambientate in montagna o ispirate alla montagna.\nAnni duemila.\nDal 2000 \u00e8 membro fondatore della International Alliance for Mountain Film, che raggruppa i maggiori festival mondiali di cinema di montagna.\nDal 2004 al 2010 la direzione artistica \u00e8 stata affidata al regista Maurizio Nichetti.\nSempre nel 2004 durante il festival viene anche assegnato il Premio Citt\u00e0 di Imola al miglior film italiano in concorso. Il premio, istituito nel 1959, era precedentemente assegnato durante il Festival di Venezia. Attualmente la giuria di questo premio collaterale \u00e8 presieduta da Reinhold Messner.\nL'edizione 2010 si \u00e8 svolta dal 29 aprile al 9 maggio e i partecipanti alla 58\u00aa edizione sono stati 125.\nPresidenti e consiglio.\nIl Trento Film Festival si \u00e8 giovato dell'operato di 17 presidenti, che nel periodo dal 1970 fino al 2002 venivano eletti ogni tre anni alternativamente dai due soci fondatori (Club Alpino Italiano e comune di Trento): Costa, Biondo, Franceschini, Belli, Morghen, Benedetti, Chabod, Spagnolli, Zecchinelli, Tononi, Priotto, Goio, Bramanti, Sottile, Visintainer, Zandonella - che ha il record della pi\u00f9 lunga presidenza: 6 anni, due mandati, il secondo su proposta del comune di Trento - quindi Bonapace dal 7 novembre 2008.\nA loro si sono affiancati 16 vice presidenti: Tei, Belli, Costa, Chabod, Benedetti, Spagnolli, Zecchinelli, Tononi, Priotto, Goio, Bramanti, Visintainer, Caola, Andreaus, Zandonella. Ci sono stati inoltre: 3 segretari-direttori (Rossaro, Preve, Grassi), 4 direttori (Grassi, Zanotto, Bozza, Cembran), 1 direttore unico (Cassar\u00e0), 2 direttori organizzativi (Bombarda, Golin), 2 direttori artistici (Biamonti nel 1987 e Nichetti dal 2005).\nGiuria.\nTra i 138 membri della giuria internazionale i pi\u00f9 noti sono Dino Buzzati, Giulio Cesare Castello, Fernaldo Di Giammatteo, Maurice Herzog, Marcel Ichac, Fosco Maraini, Giuseppe Mazzotti, Ermanno Olmi, Samivel, Christophe Profit, Patrick Berhault, Bruno Bozzetto, Claudio G. Fava, Stefan Glowacz, Toni Hiebeler, Kurt Diemberger, Maurizio Nichetti, Maurizio Zaccaro, Siba Shakib.\nPremi del festival.\nGenziana d'oro Premio \"Citt\u00e0 di Bolzano\" per il miglior film di esplorazione o avventura.\nistituita nel 2006\nGenziana d'oro per il miglior film di montagna.\nEsistente fino al 2005\nGenziana d'argento per il miglior cortometraggio.\nIstituita nel 2006\nGenziana d'argento per la miglior produzione televisiva.\nIstituita nel 2006\nGenziana d'argento per il miglior contributo tecnico-artistico.\nistituita nel 2006\nGenziana d'argento per il miglior film di sport e avventura sportiva.\nistituita fino al 2005\nGenziana d'argento per il miglior film d'esplorazione.\nistituita fino al 2005\nGenziana d'argento per il miglior film d'ambiente montano e di promozione dello sviluppo sostenibile.\nistituita fino al 2005\nPremio del pubblico Alp&amp;ism.\nIstituito nel 2007\nPremio SNGCI \"Luciano Emmer\".\nIstituito nel 2010\nIl riconoscimento viene assegnato da una giuria composta dai giornalisti del \"Direttivo Nazionale del SNGCI\", al lungometraggio pi\u00f9 meritevole.\nPremio UIAA \"International Mountaineering and Climbing Federation\".\nIstituito come premio speciale nel 1956.\nLa giuria, inizialmente composta da un singolo componente, si amplia dal 1971 a due e dal 1973 si attesta a tre membri.\nL'assegnazione del premio proseguir\u00e0, tranne una pausa nel 1994, fino al 2002. La giuria dell'ultima edizione, composta da Gigliotti, Kurt Diemberger e Jean Davis Mac Nought, premi\u00f2 Heinz Zak con l'opera \"Bellavista\"."}
{"id": "1332431", "revid": "14691", "url": "https://it.wikipedia.org/wiki?curid=1332431", "title": "L'Abb\u00e9 Jules", "text": ""}
{"id": "1332434", "revid": "14691", "url": "https://it.wikipedia.org/wiki?curid=1332434", "title": "L'abb\u00e9 Jules", "text": ""}
{"id": "1332436", "revid": "14691", "url": "https://it.wikipedia.org/wiki?curid=1332436", "title": "L'abate Giulio", "text": ""}
{"id": "1332437", "revid": "1873126", "url": "https://it.wikipedia.org/wiki?curid=1332437", "title": "Profondo rosso (album)", "text": "Profondo rosso \u00e8 il primo e pi\u00f9 famoso album del gruppo musicale di rock progressivo italiano Goblin, pubblicato nel 1975. Venne realizzato come colonna sonora del film omonimo di Dario Argento sulle musiche scritte dal pianista jazz Giorgio Gaslini.\nI Goblin composero i brani della faccia \"A\" del disco (Profondo Rosso, Death dies, Mad puppet), mentre Giorgio Gaslini compose quelli della facciata \"B\" (Wild session, Deep shadows, School at night, Gianna).\nL'album \u00e8 stato ripubblicato in versione rimasterizzata nel 2005 aggiungendo altre versioni dei brani dell'album originale, tratte dal film o realizzate da altri artisti.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 59.\nNel 2015 Claudio Simonetti registra una nuova versione per il quarantennale del film."}
{"id": "1332440", "revid": "307923", "url": "https://it.wikipedia.org/wiki?curid=1332440", "title": "Re dell'Ulster", "text": "I re dell'Ulster appartenevano agli Ulaid. La mappa dell'Irlanda di Claudio Tolomeo (circa 150) li definisce col nome di \"Volunti\". All'inizio sembrano aver regnato sulle odierne contee di Monaghan, Armagh, Down e Antrim e su gran parte di quella di Louth. Il centro della provincia era in mano all'Airgialla, una confederazione di trib\u00f9 Cruithin, vassalli degli Ulaid, e poi degli U\u00ed N\u00e9ill. La mappa di Tolomeo elenca due trib\u00f9 pi\u00f9 a ovest, i vennikini nella contea di Donegal e gli erpitianni lungo i Lough Erne. Erano probabilmente entrambe soggette agli Ulaid.\nAttorno al 325 la capitale degli Ulaid, Emain Macha, fu attaccata e distrutta dai Tre Colla del Connacht. A partire da questa data gli Ulaid furono progressivamente ridimensionati, fino a restare sovrani solo delle terre a est del Bann. Ancora nel 1080 il sovrano Ulaid Aed Meranach Ua hEochada tent\u00f2 di riportare il regno alla sua antica estensione."}
{"id": "1332441", "revid": "1573940", "url": "https://it.wikipedia.org/wiki?curid=1332441", "title": "Emma Johnson", "text": "Specializzata nello stile libero e nei misti, ha vinto la medaglia di bronzo nella staffetta 4x200\u00a0m sl alle Olimpiadi di ."}
{"id": "1332444", "revid": "33751", "url": "https://it.wikipedia.org/wiki?curid=1332444", "title": "Primera Divisi\u00f3n (Costa Rica)", "text": "La Primera Divisi\u00f3n costaricana o Liga Tica \u00e8 la massima serie del campionato costaricano di calcio. \u00c8 organizzata e amministrata dall'UNAFUT ed \u00e8 ufficialmente nota come \"Campeonato Coca-Cola de Primera Divisi\u00f3n\".\nIl campionato costaricano occupa il 65\u00ba posto del ranking mondiale dei campionati stilato annualmente dall'IFFHS e il 3\u00ba posto a livello continentale, risultando uno dei campionati di calcio pi\u00f9 competitivi dell'America settentrionale e centrale.\nFormato.\nIl campionato \u00e8 suddiviso in due parti: Apertura e Clausura. Le squadre partecipanti sono 12, suddivise equamente in due gruppi denominati A e B, ognuno dei quali contiene una testa di serie che cambia gruppo quando si passa dal torneo di apertura a quello di clausura.\nIl torneo di apertura inizia nella seconda met\u00e0 dell'anno, in genere tra luglio e agosto. Nella prima fase ogni squadra affronta per una volta tutte le altre indipendentemente dal gruppo di appartenenza. Successivamente ciascun club gioca una seconda partita solo con le altre 5 squadre che compongono il suo gruppo.\nLe squadre classificate ai primi quattro posti di entrambi i gruppi si qualificano alla fase a eliminazione diretta, in cui si affrontano, con andata e ritorno, dai quarti di finale fino a determinare un vincitore che prende il titolo di Campione di Apertura.\nIl torneo di clausura che si disputa subito dopo quello appena descritto si svolge nello stesso modo assegnando il titolo di Campione di Clausura.\nInfine le squadre campioni dei 2 rispettivi tornei si affrontano in una finale, da svolgersi sempre con andata e ritorno, la quale assegna il titolo di Campione nazionale.\nNel caso in cui la stessa squadra risulti vincitrice di entrambi i tornei di Apertura e Clausura essa \u00e8 automaticamente dichiarata campione.\nDal 2007-2008 non si disputa pi\u00f9 la finale e ciascun torneo breve (Apertura o Clausura) assegna il titolo di campione nazionale.\nSquadre.\nStagione 2019-2020."}
{"id": "1332446", "revid": "599013", "url": "https://it.wikipedia.org/wiki?curid=1332446", "title": "Commodore 116", "text": "Il Commodore 116 (abbreviazioni diffuse: C116, C-116, C=116) \u00e8 un home computer della Commodore Business Machines Inc. commercializzato dal 1984 al 1986. \nFa parte della serie Commodore 264 che comprende anche il Commodore 16 e il Commodore Plus/4. Rappresentava una variante pi\u00f9 economica del Commodore 16, con tastiera di pi\u00f9 bassa qualit\u00e0.\nStoria.\nVenne presentato nel giugno del 1984 in occasione del CES e le vendite sono iniziate alla fine dello stesso anno in coincidenza delle feste natalizie. A differenza di altri modelli, \u00e8 stato prodotto esclusivamente dalla Commodore tedesca (Commodore B\u00fcromaschinen GmbH) e commercializzato solo in Germania e Ungheria. In origine era prevista anche una versione NTSC per il mercato USA, ma alcune limitazioni hardware ed il prezzo poco inferiore al Commodore 16 ed una tastiera in gomma decretarono il completo fallimento commerciale, e la produzione termin\u00f2 nel 1986.\nDati tecnici.\nCome gli altri modelli della serie Commodore 264, si basa sul chip TED, che si occupa della gestione della grafica e del suono, e sul processore MOS 7501 (o la sua variante MOS 8501 che differiva solo per il processo produttivo) operante alla frequenza di 1,69 MHz nella versione PAL (1,76\u00a0MHz in quella NTSC).\nIl processore consentiva il bank switching, tecnica che permetteva di sfruttare al meglio la memoria rendendo disponibili quasi 12 kB per i programmi BASIC a fronte dei 16 KB totali di memoria RAM. Accedendo alla grafica ad alta risoluzione per\u00f2, la memoria disponibile si riduceva a 8 KB limitandone notevolmente le capacit\u00e0. Il BASIC 3.5 era contenuto in una ROM da 16 KB, e una delle stesse dimensioni era destinata al KERNAL, tuttavia soffriva di alcune delle limitazioni del Commodore 16 come ad esempio il supporto hardware per gli sprites.\nL'unica versione di scheda madre utilizzata \u00e8 la ASSY n. 250413 nelle revisioni A e B. I primissimi modelli di C-116 (rev. A) erano dotati di un solo tasto \"Shift\" e sprovvisti del tasto \"Shift-Lock\". La successiva serie B, che utilizza un numero seriale 3758, presenta una tastiera con doppio \"shift\"."}
{"id": "1332459", "revid": "119498207", "url": "https://it.wikipedia.org/wiki?curid=1332459", "title": "Lourdes Becerra", "text": "Specializzata nella rana e nei misti, ha partecipato alle Olimpiadi di ."}
{"id": "1332460", "revid": "2085581", "url": "https://it.wikipedia.org/wiki?curid=1332460", "title": "Darker than Black", "text": " \u00e8 una serie televisiva anime co-creata, scritta e diretta da Tensai Okamura e prodotta dallo studio Bones.\nVenne trasmessa per la prima volta in Giappone dal 5 aprile 2007 sulla MBS, la TBS e sulle stazioni affiliate, dal maggio 2007 invece sul canale satellitare Animax.\nL'anime \u00e8 stato adattato in manga sulla rivista \"Monthly Asuka\". \nUna seconda serie televisiva, intitolata , \u00e8 andata in onda dal mese di ottobre del 2009.\n\"Darker than Black: Kuro no keiyakusha\".\nTrama.\nDieci anni fa, un territorio imperscrutabile ed anomalo conosciuto come \"Hell's Gate\" (Cancello dell'Inferno) apparve a Tokyo, alterandone il cielo e deturpandone il paesaggio. Il cielo spar\u00ec, sostituito da false stelle. Nello stesso momento, comparvero persone con poteri paranormali. Tenuti segreti alle masse, questi individui, conosciuti come Contraenti, sono in grado di uccidere a sangue freddo grazie ai propri poteri micidiali. Nonostante i sindacati nascondano loro il proprio scopo, varie nazioni mondiali li usano come spie o agenti, spesso col risultato di violente battaglie per ottenere informazioni. Le false stelle corrispondono ciascuna ai diversi Contraenti, e, ogni qual volta questi ultimi utilizzano il loro potere, vibrano. Perci\u00f2 si possono identificare i Contraenti attraverso il \"Catalogo di Messier\".\nSigle.\n1 : \"Howling\" (episodi 1-14)\n2 : \"Kakusei Heroism ~The Hero Without A Name~\" (episodi 15-23, 25)\n1 : \"Tsukiakari [Moonlight]\" (episodi 1-14)\n2 : \"Dreams\" (episodi 15-24)\nManga.\nUn adattamento manga illustrato da Nokiya \u00e8 stato serializzato sulla rivista \"Monthly Asuka\". Naoshi Komi pubblic\u00f2 la serie in due \"tank\u014dbon\", rispettivamente il 23 agosto 2007 e il 24 gennaio 2008.\nUn secondo manga intitolato , illustrato da Y\u016bji Iwahara, il quale fu anche il character designer dell'anime, \u00e8 stato pubblicato sulla rivista di genere \"seinen\" \"Young Gangan\", edita da Square Enix dal maggio 2009 al gennaio 2011. La storia \u00e8 ambientata un anno dopo gli eventi della prima stagione dell'anime e sostituisce quelli che avvengono nella seconda e negli OAV.\nEntrambi i manga sono pervenuti in Italia, il primo pubblicato nel 2009 da Panini Comics sotto etichetta Planet Manga, il secondo nel 2017 da Edizioni BD con l'etichetta J-Pop.\n\"Darker Than Black: Ry\u016bsei no gemini\".\nTrama.\nLa notte della terribile \"Tokyo Explosion\" avvenuta nell'Hell Gate, da un'altra parte del mondo una meteora colpisce un villaggio facendolo scomparire. Sopravvissuti sono un dottore e i suoi due figli Shion e Suo, due gemelli. A causa della meteora per\u00f2 Shion \u00e8 diventato un Contractor e costretto su una sedia a rotelle a causa della sua ricompensa. Tre anni dopo a Vladivostok, dove la famiglia \u00e8 andata a vivere, cominciano a comparire una moltitudine di Contractor, le cui azioni sono volte alla cattura di Shion. Tra di essi anche l'Oscuro Mietitore sta cercando il ragazzo per impossessarsi del Meteor Core, ma si imbatter\u00e0 in sua sorella."}
{"id": "1332461", "revid": "767487", "url": "https://it.wikipedia.org/wiki?curid=1332461", "title": "Ghiacciaio Axel Heiberg", "text": "Il ghiacciaio Axel Heiberg (in inglese \"Axel Heiberg Glacier\") \u00e8 un ghiacciaio antartico lungo 48 chilometri situato sulla costa di Amundsen, nella Dipendenza di Ross.\nLocalizzato ad una latitudine di 85\u00b0 25' sud e ad una longitudine di 163\u00b000' ovest, il ghiacciaio si estende tra le monti Herbert ed il Monte Don Pedro Christophersen nelle Monti della Regina Maud, congiungendo il plateau antartico con la Barriera di Ross.\nStoria.\nScoperto nel novembre 1911 da Roald Amundsen durante la sua spedizione nell'area, \u00e8 stato intitolato al console Axel Heiberg, un imprenditore norvegese finanziatore di numerose spedizioni polari. Amundsen utilizz\u00f2 il ghiacciaio come passaggio per raggiungere il plateau antartico e da l\u00ec il Polo sud."}
{"id": "1332465", "revid": "146644", "url": "https://it.wikipedia.org/wiki?curid=1332465", "title": "Ghiacciaio Heiberg", "text": ""}
{"id": "1332466", "revid": "146644", "url": "https://it.wikipedia.org/wiki?curid=1332466", "title": "Axel Heiberg Glacier", "text": ""}
{"id": "1332467", "revid": "146644", "url": "https://it.wikipedia.org/wiki?curid=1332467", "title": "Axel Heiberg glacier", "text": ""}
{"id": "1332468", "revid": "146644", "url": "https://it.wikipedia.org/wiki?curid=1332468", "title": "Heiberg glacier", "text": ""}
{"id": "1332470", "revid": "146644", "url": "https://it.wikipedia.org/wiki?curid=1332470", "title": "Heiberg Glacier", "text": ""}
{"id": "1332472", "revid": "8489", "url": "https://it.wikipedia.org/wiki?curid=1332472", "title": "Gedo Senki", "text": ""}
{"id": "1332474", "revid": "1372005", "url": "https://it.wikipedia.org/wiki?curid=1332474", "title": "Artur Schnabel", "text": "Biografia.\nNato a Kunzendorf, in Slesia, oggi Lipnik, in Polonia, in una famiglia ebraica, Schnabel studi\u00f2 pianoforte fin dall'et\u00e0 di sette anni a Vienna, sotto la guida di Teodor Leszetycki, che gli disse \"Tu non sarai mai un pianista. Tu sei un musicista\". Schnabel tenne in considerazione quest'affermazione del suo maestro e piuttosto che mettersi a suonare pezzi virtuosistici di compositori come Liszt che erano molto popolari all'epoca, scelse di concentrarsi sui classici tedeschi, come Mozart, Beethoven e Schubert. Successivamente Schnabel studi\u00f2 anche composizione con Eusebius Mandyczewski, che era stato amico di Brahms. \nNel 1900 Schnabel si trasfer\u00ec a Berlino, dove cominci\u00f2 la sua carriera di pianista. Si guadagn\u00f2 una certa fama grazie ai concerti che tenne con il direttore Artur Nikisch, cos\u00ec come suonando musica da camera e accompagnando al pianoforte la sua futura moglie, il contralto Therese Behr, specializzata nel repertorio liederistico. Sembra che il repertorio di Schnabel abbia subito qualche influenza dalla Behr, che lo incoraggi\u00f2 a esplorare le sonate di Schubert e le opere di Brahms. \nDopo la prima guerra mondiale Schnabel fece diversi viaggi, visitando gli Stati Uniti, la Russia e l'Inghilterra. A partire dal 1925 insegn\u00f2 all'Accademia Statale di Berlino, dove le sue masterclass gli diedero un certo lustro.\nSchnabel \u00e8 noto per aver rivisitato le allora neglette sonate di Schubert e, ancor di pi\u00f9, quelle di Beethoven. All'epoca, la musica per pianoforte di Beethoven era poco suonata e scarsamente apprezzata dal largo pubblico.\nNel corso di una \"tourn\u00e9e\" in Spagna, Schnabel scrisse a sua moglie che durante un concerto in cui suonava le Variazioni Diabelli di Beethoven, all'inizio prov\u00f2 un senso di colpa per il pubblico. \"Sono l'unico qui che sta gioendo per questo concerto, e vengo anche pagato; essi pagano e devono soffrire\", scrisse. Schnabel fece molto per popolarizzare la musica di Beethoven, realizzando la prima registrazione completa delle sonate (conclusa nel 1935). Queste incisioni non sono mai andate fuori catalogo e sono considerate da molti la pietra di paragone dell'interpretazione delle Sonate per pianoforte di Beethoven. Schnabel incise anche tutti e cinque i concerti per pianoforte di Beethoven.\nNonostante il suo repertorio non si discostasse molto dalle opere di Beethoven, Schubert, Mozart e Brahms, quasi tutte le sue composizioni originali sono atonali. In anni recenti alcune sue composizioni sono state registrate e rese disponibili in CD (diversa musica da camera, in particolare per violino, le tre sinfonie, la sonata per pianoforte). \nSchnabel suon\u00f2 con una serie di musicisti famosi nel repertorio da camera, tra i quali i violinisti Carl Flesch e Joseph Szigeti, il violista Paul Hindemith, i violoncellisti Pablo Casals e Pierre Fournier. Tra i suoi allievi di pianoforte, ci sono Leon Fleisher, Alan Bush, Nancy Weir, Jascha Spivakovsky, Eunice Norton e Karl Haas, Carlo Zecchi. \nSchnabel era ebreo, e per questo nel 1933, all'avvento del nazismo, fu costretto a lasciare la Germania. Per un certo periodo visse in Inghilterra, tenendo delle \"masterclass\" anche in Italia, a Tremezzo sul Lago di Como. Successivamente, nel 1939, si trasfer\u00ec negli Stati Uniti, acquisendone la cittadinanza nel 1944.\nNel 1946 avviene la prima esecuzione assoluta nella Recital Hall del Walker Art Center di Saint Paul della Sinfonia n. 1 di sua composizione diretta da Dimitri Mitropoulos.\nIn America insegn\u00f2 alla University of Michigan, e ritorn\u00f2 in Europa solo dopo la fine della seconda guerra mondiale. Continu\u00f2 a dare concerti su entrambe le sponde dell'Atlantico fino alla fine dei suoi anni. Mor\u00ec a Morschach, in Svizzera. \nAnche uno dei suoi figli, Karl Ulrich Schnabel, fu pianista classico, mentre un altro suo figlio, Stefan Schnabel, divenne un attore caratterista di successo."}
{"id": "1332481", "revid": "24798", "url": "https://it.wikipedia.org/wiki?curid=1332481", "title": "Escardinazione", "text": ""}
{"id": "1332482", "revid": "2161976", "url": "https://it.wikipedia.org/wiki?curid=1332482", "title": "Se fossi pi\u00f9 simpatica sarei meno antipatica", "text": "Se fossi pi\u00f9 simpatica sarei meno antipatica \u00e8 un album della cantautrice italiana Giuni Russo, pubblicato nel 1994 dall'etichetta discografica EMI.\nLa versione LP dell'album, pubblicata nel 2019, esordisce alla posizione #3 della classifica vinili della FIMI.\nIl disco \u00e8 tornato a segnalarsi anche nella classifica degli album pi\u00f9 venduti - calcolata bilanciando le unit\u00e0 fisiche uscite dai negozi ai download e alla somma degli stream totalizzati sulle principali piattaforme digitali a pagamento - in posizione #66.\nIl disco.\nDopo due anni di assenza dal mercato discografico italiano, Giuni Russo si ripresent\u00f2 con questo disco un po' autobiografico, cimentandosi nel \"canto cabaret\" di una poesia di Ettore Petrolini, \"Fortunello\", che d\u00e0 il titolo al disco.\nBrani autobiografici come \"Se fossi pi\u00f9 simpatica sarei meno antipatica\" rispecchiano, in tutti i sensi, il carattere della Russo. \nDi questo brano \u00e8 stato realizzato un videoclip musicale, per la promozione del singolo e dell'intero album.\nAltro brano autobiografico \u00e8 \"Niente senza di te\", scritto sempre dal duo Russo-Sisini, con riferimenti alla terra nat\u00eca di Giuni, la Sicilia e della casa paterna isolana.\n\"Il vento folle\" contiene citazioni tratte dal libro \"Prima dell'alba\" di Henri Thomasson.\n\"Strade parallele\" (\"Aria siciliana\"), che mette in primo piano oggetti e sensazioni rimasti impressi nella mente dell'infanzia di Giuni (i colori, i sapori, i profumi, la fontana), vede infine la collaborazione e interpretazione musicale in duetto con Franco Battiato. Si tratta dell'unico brano scritto ed interpretato interamente in siciliano, cio\u00e8 nel dialetto madre di Giuni Russo.\nIl testo di \"Oceano d'amore\" \u00e8 tratto da una xilografia di Gabriele Mandel intitolata \"Pesce, anima, oceano\"."}
{"id": "1332485", "revid": "121097288", "url": "https://it.wikipedia.org/wiki?curid=1332485", "title": "Gorje", "text": "Gorje (IPA: , in tedesco \"G\u00f6riach\") \u00e8 un comune della Slovenia di abitanti ed un'area di . Appartiene alla regione statistica dell'Alta Carniola. Il capoluogo comunale \u00e8 sito in localit\u00e0 Zgornje Gorje. Il comune \u00e8 stato creato nel 2006, per scorporo dal comune di Bled.\nMonumenti e luoghi d'interesse.\nLa chiesa del paese \u00e8 dedicata a san Giorgio. Vi si trovano due monumenti di Jo\u017ee Ple\u010dnik: in particolare uno \u00e8 dedicato alle vittime della seconda guerra mondiale. Il lago di Kreda si trova nel comune all'interno del parco nazionale del Tricorno.\nSuddivisioni amministrative.\nIl comune di Gorje \u00e8 diviso in 12 insediamenti (\"naselja\"):"}
{"id": "1332487", "revid": "21880", "url": "https://it.wikipedia.org/wiki?curid=1332487", "title": "Specie di Achillea", "text": "Elenco delle specie di \"Achillea\":"}
{"id": "1332488", "revid": "1745361", "url": "https://it.wikipedia.org/wiki?curid=1332488", "title": "Tre Colla", "text": "Combatterono contro lo zio, Fiacha Sraibhtine, che a quel tempo era sovrano supremo dell'isola. Dopo la sconfitta di quest'ultimo, Colla Uais divenne re supremo per quattro anni, fino a che fu espulso coi suoi fratelli dal cugino Muiredach Tirech. \nI tre andarono in esilio ad Alba (Scozia), dato che loro madre era la figlia del sovrano di questo regno. In seguito i tre tornarono dall'esilio e dopo aver inutilmente cercato di eliminare Muiredach Tirech entrarono nel suo esercito. Spinti da Muiredach a strappare terre agli Ulaid in virt\u00f9 della loro discendenza, diedero vita al regno di Airgialla. Distrussero Emain Macha, che non fu mai pi\u00f9 capitale dell'Ulster."}
{"id": "1332489", "revid": "287204", "url": "https://it.wikipedia.org/wiki?curid=1332489", "title": "Catherine Fox", "text": "Specializzata nello stile libero, ha vinto due medaglie d'oro nelle staffette ai Giochi olimpici di Atlanta 1996."}
{"id": "1332490", "revid": "767487", "url": "https://it.wikipedia.org/wiki?curid=1332490", "title": "Tony Lombardo (musicista)", "text": "Biografia.\n\u00c8 conosciuto per essere stato il primo bassista dei Descendents (e in alcune canzoni come \"It's a Hectic World\" anche il cantante), coi quali ha pubblicato gli album \"Milo Goes to College\" e \"I Don't Want to Grow Up\". Subito dopo la pubblicazione del disco I Don't Want to Grow Up, lascia la band, senza partecipare al tour successivo, venendo sostituito dall'ex-bassista degli Anti Doug Carrion. Dopo i Descendents si unisce ai Nuclear Bob ed in seguito agli Spiffy. Nel 1996 si unisce a Milo Aukerman, Bill Stevenson ed al chitarrista originario Frank Navetta per un tour in occasione della riunione dei Descendents."}
{"id": "1332491", "revid": "400694", "url": "https://it.wikipedia.org/wiki?curid=1332491", "title": "Abbott and Costello", "text": ""}
{"id": "1332492", "revid": "767487", "url": "https://it.wikipedia.org/wiki?curid=1332492", "title": "The Best Remixes", "text": "The Best Remixes \u00e8 un album di Cyndi Lauper pubblicato nel 1989 dalla CBS Records ed Epic Records.\nIl disco.\nTracce.\n\"The Best Remixes\" \u00e8 un EP pubblicato in CD che contiene 6 tracce, tra versioni estese (\"Girls Just Want To Have Fun\", \"Change Of Heart\" e \"Money Change Everything\") e versioni remix (\"She Bop\", \"Good Enough\" e \"What's Going On\") di alcuni brani tratti dagli album She's So Unusual e True Colors di Cyndi Lauper, e dalla colonna sonora di \"The Goonies - Original Motion Picture Soundtrack\".\nPubblicazione.\n\"The Best Remixes\" \u00e8 stato pubblicato in Giappone dalla CBS Records ed Epic Records nel 1989 e ristampato dalla Epic Records nel 1996."}
{"id": "1332499", "revid": "174925", "url": "https://it.wikipedia.org/wiki?curid=1332499", "title": "Giacomo di Vitry", "text": ""}
{"id": "1332516", "revid": "305248", "url": "https://it.wikipedia.org/wiki?curid=1332516", "title": "South Cambridgeshire", "text": "Il South Cambridgeshire \u00e8 un distretto del Cambridgeshire, Inghilterra, Regno Unito, con sede a Cambourne.\nIl distretto fu creato con il Local Government Act 1972, il 1\u00ba aprile 1974 dalla fusione del distretto rurale di Chesterton e del distretto rurale del South Cambridgeshire."}
{"id": "1332519", "revid": "599013", "url": "https://it.wikipedia.org/wiki?curid=1332519", "title": "Heike Friedrich", "text": "Biografia.\nSpecializzata nello stile libero, all'et\u00e0 di 15 anni vinse cinque medaglie d'oro ai Campionati europei di Sofia 1985; nei due anni seguenti vinse altre otto medaglie d'oro, prima ai Campionati mondiali di Madrid 1986 e poi agli europei di Strasburgo 1987.\nNon ha mai perso una grande competizione internazionale in ogni gara in cui ha partecipato fino alla sconfitta subita da Janet Evans nei 400\u00a0m sl all'Olimpiade di Seul 1988;\nla Friedrich d'altra parte aveva vinto i 200\u00a0m sl il giorno precedente.\nI suoi personali:"}
{"id": "1332522", "revid": "287204", "url": "https://it.wikipedia.org/wiki?curid=1332522", "title": "Jorg Heinrich", "text": ""}
{"id": "1332525", "revid": "69275", "url": "https://it.wikipedia.org/wiki?curid=1332525", "title": "Joerg Heinrich", "text": ""}
{"id": "1332526", "revid": "228587", "url": "https://it.wikipedia.org/wiki?curid=1332526", "title": "Concerto del Primo Maggio", "text": "Il Concerto del Primo Maggio \u00e8 un festival musicale che dal 1990 \u00e8 organizzato annualmente in occasione della Festa del lavoro in piazza San Giovanni in Laterano a Roma (antistante l'omonima basilica) dai tre sindacati confederati italiani: CGIL, CISL e UIL. L'evento \u00e8 chiamato anche Concertone per via della sua durata, avendo inizio nel pomeriggio e terminando a tarda notte. Per la prima volta, a causa delle restrizioni per il contenimento della pandemia di COVID-19, nel 2020 il concerto \u00e8 andato in onda senza la presenza del pubblico e da uno studio televisivo anzich\u00e9 in piazza.\nProduzione.\nL'avvenimento ogni anno richiama un gran numero di spettatori da tutta Italia e non solo, proponendo artisti sia italiani che stranieri come Robert Plant (ex Led Zeppelin) e gli Oasis nel 2002, gli Iron Maiden nel 1993 e gli Editors nel 2017.\nTrasmissione.\nIl concerto viene trasmesso attualmente su Rai 3 e Rai 3 HD e dal 2014 anche in radio su Rai Radio 2.\nLa trasmissione del concerto \u00e8 pressoch\u00e9 integrale; tuttavia \u00e8 capitato che alcune delle esibizioni finali siano state tagliate dalla diretta, come accaduto ai Litfiba nel 1997, alla Premiata Forneria Marconi nel 1998, a Cristiano De Andr\u00e9 nel 2013, ad Edoardo Bennato nel 2017 e agli Extraliscio nel 2021.\nProgramma.\nLa rassegna parte dal pomeriggio e vede esibirsi un gran numero di gruppi musicali italiani, solitamente della scena musicale indipendente. Ciascun gruppo si esibisce per breve tempo (tre/quattro canzoni) prima di lasciare spazio al successivo. Ogni anno vengono chiamati a esibirsi anche ospiti internazionali, tranne in rari casi come le edizioni del 2013 e del 2014.\nPubblico.\nL'evento attira, ogni anno, una gran folla di spettatori. Durante la giornata, dal palco vengono pi\u00f9 volte fornite le cifre relative al numero dei presenti. Nel corso degli anni, tale cifra \u00e8 variata tra una media di e unit\u00e0, arrivando a toccare il picco di 1 milione di spettatori nel 2006. Tuttavia, queste cifre sono molto superiori a quella che sembrerebbe essere la reale capienza della piazza. Pertanto, ove indicato, il numero di spettatori \u00e8 quello fornito dagli organizzatori dell'evento, non verificato in altro modo."}
{"id": "1332531", "revid": "80339", "url": "https://it.wikipedia.org/wiki?curid=1332531", "title": "Makhackala", "text": ""}
{"id": "1332537", "revid": "339392", "url": "https://it.wikipedia.org/wiki?curid=1332537", "title": "Stadio Olimpico di San Marino", "text": ""}
{"id": "1332545", "revid": "242434", "url": "https://it.wikipedia.org/wiki?curid=1332545", "title": "Michele Maurikas", "text": ""}
{"id": "1332546", "revid": "93556", "url": "https://it.wikipedia.org/wiki?curid=1332546", "title": "Huntingdonshire", "text": "L'Huntingdonshire \u00e8 un distretto del Cambridgeshire, Inghilterra, Regno Unito, con sede a Huntingdon. Tra le citt\u00e0 del distretto ci sono Ramsey, St Ives e St Neots.\nNel 1889 il Local Government Act 1888 rese l'Huntingdonshire una contea amministrativa da cui fu tolto il municipal borough di Peterborough, che divenne parte della contea di Soke of Peterborough. Nel 1965 la contea fu unita a quest'ultima per formare Huntingdon and Peterborough. Infine nel 1974, secondo il Local Government Act 1972, Huntingdon and Peterborough fu unita al Cambridgeshire and Isle of Ely per formare la nuova contea non metropolitana del Cambridgeshire, trasformando la precedente contea in distretto."}
{"id": "1332547", "revid": "228587", "url": "https://it.wikipedia.org/wiki?curid=1332547", "title": "Kostanjevica na Krki", "text": "Kostanjevica na Krki (in italiano \"Costagnevizza\"; in tedesco \"Landstra\u00df\") \u00e8 un comune della Slovenia. Il comune \u00e8 stato ricreato nel marzo 2006 con la secessione di parte del territorio del comune di Kr\u0161ko.\nLa localit\u00e0 sorge su un'isola formata da un'ansa del fiume Krka. La cittadina \u00e8 dichiarata \"monumento nazionale\".\nSi trova alle pendici settentrionali dei Colli Gorjanci vicino al confine con la Croazia. Il centro del villaggio si trova su un'isola nel fiume Krka, ed \u00e8 anche promossa come la \"Venezia della Bassa Carniola\".\nStoria.\nLa sua esistenza \u00e8 documentata dal 1091, gi\u00e0 all'epoca quale sede di mercato. Acquis\u00ec il titolo di citt\u00e0 nel 1252 e venne successivamente inglobata nei domini di una vicina abbazia dei Cistercensi. Venne ricostruita nel corso del XVI secolo, dopo essere stata assalita e distrutta dai Turchi.\nDal 1941 al 1943, durante l'occupazione, ha fatto parte della Provincia Italiana di Lubiana, inquadrato nel comune di Costagnevizza / Kostanjevica.\nMonumenti e luoghi d'interesse.\nAl centro storico di Kostanjevica na Krki si accede tramite due ponti che terminano sulla via principale dell'insediamento. La struttura cittadina \u00e8 costituita da una serie di vicoli che si dipartono dalla via principale che taglia in senso longitudinale l'isoletta.\nGeografia antropica.\nNaselja.\nIl comune di Kostanjevica na Krki \u00e8 diviso in 28 insediamenti (\"naselja\"):"}
{"id": "1332552", "revid": "729019", "url": "https://it.wikipedia.org/wiki?curid=1332552", "title": "Fenland", "text": "Il Fenland \u00e8 un distretto del Cambridgeshire, Inghilterra, Regno Unito, con sede a March.\nStoria.\nIl distretto fu creato con il Local Government Act 1972, il 1\u00ba aprile 1974 dalla fusione del borough di Wisbech con il distretto urbano di Chatteris, il distretto urbano di March, il distretto urbano di Whittlesey, il distretto rurale di North Witchford ed il distretto rurale di Wisbech."}
{"id": "1332558", "revid": "712828", "url": "https://it.wikipedia.org/wiki?curid=1332558", "title": "Black Pegasus", "text": ""}
{"id": "1332561", "revid": "729019", "url": "https://it.wikipedia.org/wiki?curid=1332561", "title": "East Cambridgeshire", "text": "L'East Cambridgeshire \u00e8 un distretto del Cambridgeshire, Inghilterra, Regno Unito, con sede a Ely.\nIl distretto fu creato con il Local Government Act 1972, il 1\u00ba aprile 1974 dalla fusione del distretto urbano di Ely col distretto rurale di Ely e col distretto rurale di Newmarket."}
{"id": "1332562", "revid": "38120", "url": "https://it.wikipedia.org/wiki?curid=1332562", "title": "Darker than black", "text": ""}
{"id": "1332569", "revid": "155613", "url": "https://it.wikipedia.org/wiki?curid=1332569", "title": "Palio Marinaro di Livorno", "text": ""}
{"id": "1332570", "revid": "599013", "url": "https://it.wikipedia.org/wiki?curid=1332570", "title": "Candinho", "text": ""}
{"id": "1332573", "revid": "466539", "url": "https://it.wikipedia.org/wiki?curid=1332573", "title": "Frances Polidori", "text": "\u00c8 stata una erudita, figlia, moglie e madre di importanti letterati e artisti, fece da istitutrice ai suoi quattro figli. Fu anche modella dei quadri del figlio Dante. Alcuni ritratti fotografici, opera di Lewis Carroll, in cui appare con la sua famiglia in epoca vittoriana, sono esposti permanentemente alla National Portrait Gallery di Londra.\nBiografia.\nFrances Mary nacque a Londra il 27 aprile 1800 dall'esule Italiano Gaetano Polidori, gi\u00e0 segretario di Alfieri, e dall'inglese anglicana Anna Maria Pierce, istitutrice privata presso altolocate famiglie e figlia di un maestro di scrittura che aveva fatto discreta fortuna con il suo lavoro. Tra i suoi numerosi fratelli ricordiamo John William Polidori, medico personale di Lord Byron. Frances ebbe un'ottima istruzione familiare da parte dei genitori e all'et\u00e0 di 26 anni spos\u00f2 il poeta, patriota e esule italiano Gabriele Rossetti dal quale ebbe quattro figli: Maria Francesca nata nel 1827, Dante Gabriel nato nel 1828, William Michael nato nel 1829 e Christina Giorgina nata nel 1830. \nLa coppia si dedic\u00f2 molto all'istruzione dei figli. Mentre i maschi furono mandati in collegio, l'istruzione delle femmine fu tutta a carico dei genitori e la madre ci si dedic\u00f2 completamente. Frances, di madre lingua inglese, conosceva il francese e l'italiano altrettanto bene e fu fondamentale in questa impresa educativa. \nSappiamo che l'ambiente di apprendimento sviluppato, da lei e dal marito, nella propria famiglia ha avuto effetti non comuni sulla crescita culturale dei quattro ragazzi. Presto infatti i prodigiosi figli/allievi supereranno la loro madre/maestra. Tuttavia il ruolo di quest'ultima, ancora verso il 1840, quando viene data alle stampe la prima delle tante opere che saranno prodotte dalla sua prole, era assai attivo. Infatti la traduzione del poemetto di Giampietro Campana \"In morte di Guendalina Talbot\", risultante opera dalla quattordicenne primogenita, in realt\u00e0 era anche opera sua.\nMentre Gabriele, cattolico romano per educazione ricevuta, era un libero pensatore cristiano su posizioni assai critiche verso la politica papale, Frances era di fede strettamente anglicana. La coppia si accord\u00f2 sull'educazione religiosa dei loro figli, quella dei maschi fu affidata al padre mentre quella delle femmine alla madre. Quest'ultima influenzer\u00e0 profondamente le figlie segnando la loro vita molto pi\u00f9 di quanto sia invece accaduto ai due fratelli.Dopo la morte di Gabriele, avvenuta nel 1854, per scrupolo religioso, bruci\u00f2 velocemente le rimanenti copie del libro del marito, \"Il Mistero dell'Amor Platonico del Medio Evo\", la cui diffusione era stata ostacolata per una presunta pericolosit\u00e0. L'opera di circa 1500 pagine divisa in 5 volumi \u00e8 una storia delle varie correnti dell'esoterismo occidentale, che fu stampata in un centinaio di copie nel 1840 Si salvarono tuttavia alcune copie che l'autore aveva distribuito in omaggio. Infatti oggi, grazie a Internet Archive, l'intera opera digitalizzata \u00e8 disponibile in rete.\nI figli rimasero sempre molto legati ai genitori. In particolare Christina \ndedic\u00f2 alla madre quasi tutte le sue opere: in \"Speaking likenesses\" \nla ringrazia per le storie che raccontava ai figli quando erano piccoli. Nel 1874 quando William e Lucy si sposarono, in casa Rossetti erano rimaste solo Frances e la figlia Christina per cui la nuova coppia prov\u00f2 a stabilirvisi. Dopo circa due anni di convivenza per\u00f2, causa l'agnosticismo dei due sposi che si contrapponeva all'intransigenza religiosa di madre e figlia, la coppia a cui era anche nato il primo figlio, dovette trovare un'altra sistemazione.\nFrances fu ritratta spesso dal figlio Dante, \ne pos\u00f2 come modella per alcuni dei suoi primi dipinti. Particolarmente significativa \u00e8 l'opera \"L'adolescenza di Maria Vergine\" del 1849. Come scrive l'autore in una lettera a Charles Lyell, il tema del dipinto \u00e8 l'educazione. Il figlio proiettando la sua esperienza familiare, esalta le qualit\u00e0 della madre che \u00e8 raffigurata nell'atto di educare sua figlia Christina. Le due prestano cos\u00ec le loro figure a Anna che sovraintende all'educazione della giovane figlia Maria, intenta a ricamare, mentre suo padre, sullo sfondo, lavora la vigna. Vari altri simboli completano il quadro.\nNel 1863 fu ritratta pi\u00f9 volte insieme alla sua famiglia da Lewis Carroll, abituale frequentatore di casa Rossetti, che oltre ad essere un matematico e uno scrittore fu anche uno dei primi fotografi.\nFrances muore l'8 aprile 1886 e viene sepolta nel cimitero di Highgate a Londra."}
{"id": "1332574", "revid": "23671", "url": "https://it.wikipedia.org/wiki?curid=1332574", "title": "Colore complementare", "text": ""}
{"id": "1332575", "revid": "80339", "url": "https://it.wikipedia.org/wiki?curid=1332575", "title": "Chemrek", "text": ""}
{"id": "1332576", "revid": "80339", "url": "https://it.wikipedia.org/wiki?curid=1332576", "title": "Cemrek", "text": ""}
{"id": "1332583", "revid": "6340", "url": "https://it.wikipedia.org/wiki?curid=1332583", "title": "\u010cemrek", "text": ""}
{"id": "1332585", "revid": "196390", "url": "https://it.wikipedia.org/wiki?curid=1332585", "title": "City of Peterborough", "text": ""}
{"id": "1332592", "revid": "1728", "url": "https://it.wikipedia.org/wiki?curid=1332592", "title": "Gianni rocca", "text": ""}
{"id": "1332595", "revid": "729019", "url": "https://it.wikipedia.org/wiki?curid=1332595", "title": "Kukouri", "text": "Kukouri \u00e8 una piccola isola finlandese dell'arcipelago di fronte alla costa di Kotka.\nVi \u00e8 situato il Forte Slava, detto anche Fortezza dell'Onore."}
{"id": "1332597", "revid": "1609015", "url": "https://it.wikipedia.org/wiki?curid=1332597", "title": "Francesco Bolzoni", "text": "Biografia.\nIl 3 gennaio 2013 \u00e8 diventato padre di Leonardo, avuto dalla moglie Federica, sposata il 4 luglio 2013.\nIl 29 Agosto 2021 \u00e8 diventato padre di Melissa, avuta anche lei dalla moglie Federica.\nCaratteristiche tecniche.\nGioca da centrocampista ma ha cominciato la sua carriera, a cinque anni, nel ruolo di attaccante, sfruttando la sua rapidit\u00e0 e abilit\u00e0 nel segnare. Nelle giovanili dell'Inter crebbe di statura e in solidit\u00e0 fisica arretrando la sua posizione in campo.\nL\u2019ex dirigente del Palermo, Giorgio Perinetti, descrive le caratteristiche del centrocampista ai microfoni di TuttoBari.com: \u00abIl ragazzo \u00e8 un calciatore di alti livelli, che con me ha vinto due campionati di B, a Siena ed a Palermo giocando sempre titolare, sia con Conte che con Iachini. \u00c8 un giocatore che pu\u00f2 essere utilissimo al Bari, perch\u00e9 al di l\u00e0 delle eccellenti qualit\u00e0 tecniche \u00e8 un trascinatore, un giocatore caratteriale, forte fisicamente e di grande temperamento\u00bb.\nCarriera.\nInter.\nCresciuto nelle giovanili dell'Inter, con la formazione Primavera ha vinto il campionato 2006-2007 e nella stessa stagione ha fatto l'esordio in prima squadra in Coppa Italia, sotto la guida del tecnico Roberto Mancini.\nIl 2 ottobre 2007, a 18 anni, fa il suo esordio in Champions League entrando a met\u00e0 secondo tempo di Inter-PSV Eindhoven (2-0); nel turno di ritorno contro gli olandesi a Eindhoven gioca da titolare l'intera partita. Nel febbraio 2008 vince il Torneo di Viareggio con la Primavera, della quale \u00e8 diventato il capitano (anche per la stagione successiva).\nAll'inizio della stagione 2008-2009 firma il suo primo contratto da professionista, approdando stabilmente in prima squadra. Il 24 maggio 2009, a 20 anni, fa il suo esordio in Serie A entrando al 75' della partita Cagliari-Inter (2-1).\nGenoa e Frosinone.\nNell'estate 2009 viene ceduto al Genoa nella trattativa che porta Diego Milito e Thiago Motta all'Inter. Pochi giorni dopo viene poi ceduto in prestito con diritto di riscatto della compartecipazione al Frosinone, in Serie B, con il quale ottiene 25 presenze.\nSiena.\nPer la stagione 2010-2011 il Genoa lo cede nuovamente in prestito, questa volta al , appena retrocesso in Serie B, e sempre col diritto di riscatto di met\u00e0 del cartellino. Nella 16\u00aa giornata realizza il suo primo gol con il Siena, quello del momentaneo 3-0 contro il Portogruaro, con un potente destro da fuori area. Dopo l'ottima stagione disputata, in cui la squadra ottiene la promozione in Serie A, il 22 giugno 2011 il Siena riscatta la met\u00e0 del cartellino dal .\nSegna la sua prima rete in Serie A il 6 novembre 2011 nella gara persa contro l'Udinese. Il 22 giugno 2012 e Siena non trovano un accordo per la risoluzione della compartecipazione e cos\u00ec il giorno seguente il giocatore viene riscattato dai toscani alle buste.\nIl 24 luglio 2012 viene operato a Villa Stuart dal dottor Antonio Guglielmi a causa di un'ernia da sport bilaterale, con recupero previsto entro quaranta giorni. Rientra in campo il 7 ottobre al 68' della partita persa per 1-2 contro la Juventus della 7\u00aa giornata di campionato. Nel 2013 lascia la squadra con un totale di 67 presenze e 4 gol.\nPalermo.\nIl 1\u00ba agosto 2013 si trasferisce a titolo definitivo al Palermo firmando un contratto quadriennale; il giorno prima era gi\u00e0 stato autorizzato a lasciare il ritiro della squadra bianconera. Il contratto \u00e8 stato depositato presso la Lega Calcio il 6 agosto. Esordisce in maglia rosanero nella prima partita utile, cio\u00e8 il secondo turno di Coppa Italia vinta per 2-1 sulla e disputata l'11 agosto 2013, giocando da titolare. Il 10 marzo 2014 segna i suoi primi gol con la maglia del Palermo, realizzando una doppietta \u2013 la prima in carriera \u2013 in - (0-3) della 28\u00aa giornata di campionato. Il 3 maggio 2014, dopo la vittoria contro il Novara per 1-0 in trasferta, ottiene la promozione in Serie A \u2013 con annessa vittoria del campionato \u2013 con cinque giornate d'anticipo. Chiude la stagione con 37 presenze in campionato (con 4 reti) e 2 in Coppa Italia, che fanno di lui il giocatore pi\u00f9 utilizzato della squadra.\nNella stagione 2014-2015 viene confermato in maglia rosanero per il campionato di Serie A. Disputa 23 partite in campionato, prendendo parte alle grandi vittorie contro Milan (2-0 al \"Meazza\") e Napoli. Per lui anche una presenza in Coppa Italia. La sua stagione si chiude il 12 maggio a causa di una lesione totale del tendine d'Achille destro. Due giorni pi\u00f9 tardi si sottopone a un intervento di plastica e ricostruzione del tendine d'Achille destro, perfettamente riuscito.\nNovara.\nSvincolatosi dal Palermo, riparte dal Novara in Serie B. Il 3 aprile 2016, al minuto 85 della gara interna contro la Salernitana, fa il suo ritorno in campo dopo quasi un anno.\nSpezia.\nIl 1\u00ba settembre 2017 viene ceduto a titolo definitivo allo Spezia nell'affare che porta Daniele Sciaudone in Piemonte. Alla ventesima presenza gli verr\u00e0 prolungato il contratto fino a giugno 2019, contratto che poi rescinder\u00e0 il 30 agosto 2018 rimanendo cos\u00ec svincolato.\nBari, Imolese e Lecco.\nIl 4 settembre 2018 firma un triennale con il che dopo il fallimento societario riparte dalla Serie D.\nIl 18 aprile 2019 vince il campionato con due partite d\u2019anticipo sulla fine del campionato.\nIl 2 settembre seguente viene ceduto all\u2019 in prestito annuale in Serie C.\nIl 15 gennaio 2020 passa in prestito al . \nRientrato al Bari, il 1\u00ba settembre 2020 prolunga il suo contratto con la societ\u00e0 biancorossa fino al 2022 e ritorna di nuovo in prestito al fino al termine della stagione. Terminato il prestito al Lecco fa nuovamente ritorno al Bari. Dopo essere rimasto fuori rosa nella prima parte della stagione, il 26 gennaio 2022 risolve consensualmente il proprio contratto con il Bari.\nNazionale.\nA 18 anni, e senza aver ancora esordito in campionato con la prima squadra, \u00e8 stato convocato in Nazionale Under-21 dal CT Pierluigi Casiraghi per le partite di qualificazione agli Europei U-21 svolte il 12 e 16 ottobre 2007.\nIl 21 novembre 2007 esordisce con l'Under-21, nel secondo tempo della partita di qualificazione F\u00e6r \u00d8er-Italia (0-1). Il 5 dicembre esordisce anche nella Nazionale Under-20, a Cuneo, in occasione della partita Italia-Germania, valida per il Torneo Quattro Nazioni.\nStatistiche.\nPresenze e reti nei club.\n\"Statistiche aggiornate al 26 gennaio 2022.\""}
{"id": "1332598", "revid": "10931250", "url": "https://it.wikipedia.org/wiki?curid=1332598", "title": "Alfabeto romano", "text": ""}
{"id": "1332600", "revid": "6923", "url": "https://it.wikipedia.org/wiki?curid=1332600", "title": "Forte Slava", "text": "Il forte Slava (o fortezza dell'Onore), venne costruito sull'isola di Kukouri (arcipelago di Kotka - Finlandia) dai russi nel 1794 come parte di una catena di strutture fortificate nel golfo di Finlandia.\nVenne distrutto dagli inglesi nel 1855 e nel 1993 \u00e8 stato restaurato."}
{"id": "1332616", "revid": "1452073", "url": "https://it.wikipedia.org/wiki?curid=1332616", "title": "Guanosina monofosfato ciclico", "text": "Il GMP ciclico (Guanosin-monofosfato ciclico o cGMP) \u00e8 un secondo messaggero generato dalla ciclizzazione di una molecola di guanosin-trifosfato (GTP) ad opera di due diversi enzimi: \nEffettori e funzioni biologiche.\nAl pari del cAMP, il GMP ciclico possiede la sua proteina chinasi dipendente da esso (PKG) che va a fosforilare proteine target specifiche. Due di queste sono il fosfolambano e la calcio-ATPasi del reticolo sarcoplasmatico, proteine del miocardio coinvolte nell'omeostasi del calcio. Altra proteina bersaglio della PKG \u00e8 la proteina VASP, coinvolta negli arrangiamenti dello scheletro actinico intracellulare. Altro substrato \u00e8 la proteina Bad, analogo della proteina Bcl-2 e coinvolta nella comparsa della morte cellulare programmata o apoptosi.\nA livello della retina, il cGMP agisce anche attraverso dei canali ionici che lo possono legare direttamente: sono i canali controllati da nucleotidi ciclici (Cyclic Nucleotide-Gated channels; CNGs), che permettono l'afflusso ionico nelle cellule retiniche, modulando cos\u00ec l'impulso nervoso visivo.\nGli studi dell'ultimo decennio hanno dimostrato che oltre alle gi\u00e0 note propriet\u00e0 della via cGMP/PKG di controllare la contrattilit\u00e0 del sistema muscolare liscio, vi sono altre funzioni biologiche nell'uomo che potrebbero essere sotto il suo controllo:\nMetabolismo del GMP ciclico.\nUna volta finita la risposta biologica, il cGMP viene poi idrolizzato da fosfodiesterasi specifiche. Una ben nota isoforma responsabile della sua inattivazione \u00e8 la PDE5, bersaglio farmacologico del sildenafil (Viagra), prodotto utilizzato nelle disfunzioni erettili. Esso \u00e8 un inibitore della PDE5; il mantenimento di elevate concentrazioni di cGMP, causa vasodilatazione locale ed un maggior afflusso ematico che mantiene l'erezione. L'isoforma che nel tessuto cerebrale e renale \u00e8 responsabile della terminazione degli effetti biologici del cGMP \u00e8 invece la PDE2."}
{"id": "1332618", "revid": "33689", "url": "https://it.wikipedia.org/wiki?curid=1332618", "title": "Varissaari", "text": ""}
{"id": "1332619", "revid": "199751", "url": "https://it.wikipedia.org/wiki?curid=1332619", "title": "Ave Caesar morituri te salutant", "text": ""}
{"id": "1332622", "revid": "62015", "url": "https://it.wikipedia.org/wiki?curid=1332622", "title": "Ipomoea tuba", "text": ""}
{"id": "1332623", "revid": "62015", "url": "https://it.wikipedia.org/wiki?curid=1332623", "title": "Ipomoea macrantha", "text": ""}
{"id": "1332624", "revid": "62015", "url": "https://it.wikipedia.org/wiki?curid=1332624", "title": "Calonyction tuba", "text": ""}
{"id": "1332625", "revid": "33689", "url": "https://it.wikipedia.org/wiki?curid=1332625", "title": "Microsoft Midtown Madness", "text": ""}
{"id": "1332627", "revid": "110157", "url": "https://it.wikipedia.org/wiki?curid=1332627", "title": "The World According to Gessle", "text": "The World According to Gessle \u00e8 il terzo album registrato in studio da Per Gessle, uscito il 2 maggio 1997, e primo album da solista cantato in inglese. \"The World According to Gessle\", disco pop-rock, ha venduto 400,000 copie.\nIl disco.\nIl brano d'apertura dell'album, \"Stupid\" \u00e8 stato riarrangiato nel 1998 dai Roxette per il film \"Spun\", diretto da Jonas \u00c5kerlund.\n\"Do You Wanna Be My Baby\" \u00e8 stato scelto come singolo che anticip\u00f2 l'uscita dell'album. Il video, come anche quello di \"Kix\" e \"I Want You to Know\" \u00e8 stato diretto da Jonas \u00c5kerlund.\nC'\u00e8 una traccia nascosta, al minuto 5:23, dalla fine di \"Lay Down Your Arms\", in cui comincia una versione \"Cha-Cha\" di \"Kix\", cantata alla maniera di Elvis Presley.\n\"Love Doesn't Live Here\", \"bonus track\" pubblicata nell'edizione giapponese, \u00e8 stata registrata anche da Belinda Carlisle per il suo album \"A Woman and A Man\", del 1996.\n2 CD's Remastered &amp; Extended Version.\nL'album \"The World According to Gessle\" \u00e8 stato ripubblicato nel 2008 in un'edizione rimasterizzata ed estesa in 2 CD.\nIl primo CD \u00e8 \"The World According to Gessle\" ma rispetto all'album pubblicato nel 1997 presenta alcuni cambiamenti, a partire dall'intro di \"Do You Wanna Be My Baby?\" e gli arrangiamenti di \"Elvis in Germany\", \"I'll Be Alrigh\" e \"T-T-T-Take It!\" che sono rimasti quelli della fase pre-mixaggio. \"Kix\" , come nella ristampa dell'album, avvenuta nel 2004, viene segnalato nella \"tracklist\".\n\"The World According to Gessle\", nel primo CD, si estende con altri 6 brani tratti dai singoli di \"Do You Wanna Be My Baby?\", \"Kix\" e \"I Want You to Know\", che rendono almeno la prima parte di questa riedizione, a tutti gli effetti, pi\u00f9 appetibile.\nNel secondo CD, chiamato \"The \"Demos\" According To Gessle\", vengono raccolti in ordine cronologico 20 demo, alcuni verranno usati per la registrazione dell'album \"The World According to Gessle\", altri saranno utilizzati per Roxette (\"Every Day Outside My Window\" e \"Makin' Love To You\").\n\"Every Day Outside My Window\" \u00e8 stata registrata da Roxette come \"Every Day\" e pubblicata nel 2002, nel \"Bonus EP\" di The Ballad Hits.\n\"Beautiful Things, Terrible Things\" \u00e8 un demo che Per Gessle registr\u00f2, ma che fu scartato, per quella che sar\u00e0 \"Beautiful Things\", pubblicata nel 1999, nell'album Have a Nice Day. \u00c8 stata presa in considerazione un'altra versione demo, ha spiegato lo stesso Gessle, registrata invece da Marie Fredriksson che \u00e8 stata lo spunto per la versione definitiva della canzone, inserita poi nell'album dei Roxette.\n\"Makin' Love to You\" \u00e8 un demo in versione acustica, registrato da Per Gessle di \"Makin' Love to You\", canzone pubblicata nel 2003, da Roxette, per il \"Bonus\" EP di The Pop Hits.\nIl demo di \"June Afternoon\" fu pubblicato da Roxette gi\u00e0 nel 1996, come \"bonus track\", nel CD singolo \"June Afternoon\".\nLa nuova edizione di \"The World According To Gessle\" \u00e8 stata soprannominata da Per Gessle come \"Super Duper Extra Turbo Deluxe With Cheese On It\". Una stesura non definitiva dell'album prevedeva anche \"Kix\" [Lovely Pair Mix]."}
{"id": "1332629", "revid": "91475", "url": "https://it.wikipedia.org/wiki?curid=1332629", "title": "Forte Elizabeth", "text": ""}
{"id": "1332630", "revid": "400694", "url": "https://it.wikipedia.org/wiki?curid=1332630", "title": "Tazenda", "text": "I Tazenda sono un gruppo etno-pop rock italiano formatosi in Sardegna nel 1988 ad opera di Andrea Parodi, Gigi Camedda e Gino Marielli, tutti e tre provenienti dal gruppo Coro degli Angeli, caratterizzato dal costante riferimento alla musica tradizionale della cultura isolana e alla lingua sarda. La maggior parte dei loro brani \u00e8 cantata nella variante logudorese con la quale sono stati scritti importanti brani letterari, i restanti in lingua italiana.\nIl nome \u00e8 ispirato al romanzo \"Seconda Fondazione\" di Isaac Asimov appartenente al Ciclo della Fondazione. Nel romanzo gioca un ruolo fondamentale il pianeta Tazenda (il cui nome deriva dalla locuzione inglese \"Star's End\").\nStoria del gruppo.\nDalla fondazione all'uscita di Parodi (1988-1997).\nIl primo album, \"Tazenda\" (1988), presenta gi\u00e0 le caratteristiche tipiche del trio: la mescolanza tra i suoni \"moderni\" di tastiere e chitarra elettrica con quelli tipici della Sardegna (launeddas, tenores, fisarmoniche diatoniche), le armonie vocali e la voce potente di Parodi. All'attenzione delle radio si impone il brano \"Carrasecare\" (\"carnevale\"), che fu presentato durante la trasmissione Rai Gran Premio, condotta da Pippo Baudo. La presenza di un canto popolare sardo (in questo album \u00e8 \"No potho reposare\", scritto da Salvatore Sini negli anni venti) sar\u00e0 una costante di ogni loro lavoro.\nDiventano poi famosi presso il grande pubblico a seguito della partecipazione al Festival di Sanremo 1991, con la versione italiana della loro \"Disamparados\", presentata con Pierangelo Bertoli, che ne cura la riscrittura intitolandola \"Spunta la luna dal monte\", dopo che si era rivolto proprio al gruppo sardo chiedendo loro una canzone da riadattare. Nella versione a quattro voci si fondono dunque la sezione in italiano con quella originale, poi vincitrice della Targa Tenco. Pur non essendo nota l'intera classifica finale del Festival (limitata, in tale edizione, alle prime posizioni), l'esecuzione della serata finale ottiene un'ovazione del pubblico presente al Teatro Ariston, con chiamata degli artisti sul palco, privilegio piuttosto raro nella manifestazione sanremese, che in quella edizione \u00e8 stato condiviso dalla performance di Renato Zero.\nIn quello stesso anno \u00e8 pubblicato l'album \"Murales\", che vende pi\u00f9 di 200.000 copie. Con alcune canzoni come \"Mamoiada\", \"Nanneddu meu\" (tratta dalla poesia \"A Nanni Sulis\" di Peppino Mereu) e la stessa \"Disamparados\", vincono l'edizione del Cantagiro, in abbinamento con Paola Turci, vincendo anche il disco d'oro.\nL'anno successivo partecipano nuovamente al Festival di Sanremo, presentando \"Pitzinnos in sa gherra\", brano scritto con la collaborazione di Fabrizio De Andr\u00e9, autore dei versi finali in italiano. La canzone si classifica all'ottavo posto dopo avere ottenuto l'accesso alla serata finale (essendo in tale anno prevista l'eliminazione anche per i cantanti cosiddetti \"Big\")..\nNello stesso anno pubblicano l'album \"Limba\" che contiene, fra le altre canzoni, \"Preghiera semplice\", forse la loro canzone pi\u00f9 riuscita nonch\u00e9 uno dei loro migliori successi, con la quale parteciparono al Festivalbar, e \"'Etta abba chelu\", eseguita insieme a Fabrizio De Andr\u00e9 che canta un verso.\n\u00c8 del 1993 il singolo \"Il popolo rock\", che anticipa l'uscita dell'album omonimo, il primo dal vivo.\nLa lista delle loro collaborazioni negli anni \u00e8 di grande rilevanza: tra gli altri, Gianni Morandi con il Coro degli Angeli, i Simple Minds, Fabrizio De Andr\u00e9, Pierangelo Bertoli, Mauro Pagani, Paola Turci, gil Inti-Illimani, Maria Carta, Nomadi, Eros Ramazzotti, Francesco Renga, e i Mod\u00e0.\nIn questo periodo, oltre che in Italia, si esibiscono anche negli Stati Uniti, in Canada, Australia, Germania, Inghilterra, Svizzera, Belgio, Slovenia e a Cuba.\nNel 1995 esce un altro album: \"Fortza paris\", in cui, a differenza dei precedenti, i brani sono equamente distribuiti tra lingua italiana e lingua sarda.\nNel 1997 \u00e8 pubblicata la prima raccolta ufficiale dei Tazenda dal nome \"Il Sole di Tazenda\", contenente anche tre brani inediti. Questo sar\u00e0 l'ultimo album con Andrea Parodi alla voce; infatti, nello stesso anno, egli esce dal gruppo.\nIl gruppo come duo (1998-2005).\nGino Marielli e Gigi Camedda decidono di proseguire con l'esperienza del gruppo anche dopo l'uscita di Andrea Parodi, e nel 1998 incidono \"Sardinia\". Il disco contiene, fra le altre, la canzone \"S'istrumpa\", il cui videoclip \u00e8 girato in parte nella palestra di Ollolai. Nel 2001 incidono un live in presa diretta dal nome di \"Bios - Live in Ziqqurat\", nel quale, per colmare l'assenza di Parodi, si avvalgono della collaborazione della giovane cantante algherese Claudia Crabuzza.\nNel 2003 viene pubblicato un singolo dal titolo \"Bandidos\", seguito nel 2005 dall'album \"\u00a1\u00a1\u00a1Bum-ba!!!\", contenente undici brani inediti di genere prettamente latino-americano e cantato per gran parte in spagnolo, novit\u00e0 assoluta per i Tazenda. Durante questo periodo si avvalsero della collaborazione di un giovane cantante sardo di nome GianMario Masu, selezionato dopo un concorso fra giovani voci della Sardegna (durante questo periodo fu preso in considerazione anche Beppe Dettori ma, poich\u00e9 egli in quel periodo viveva a Milano, non si concretizz\u00f2 la sua partecipazione).\nIl breve ritorno di Parodi (2006).\nNel 2006 Andrea Parodi inizia a collaborare di nuovo con i suoi vecchi compagni in alcuni concerti basati sull'esecuzione del vecchio repertorio, e partecipa alla registrazione di due nuovi brani, \"E sar\u00e0 Natale\" (gi\u00e0 presente in \"\u00a1\u00a1\u00a1Bum-ba!!!\", in cui ora si aggiunge la voce di Parodi) e \"Armentos\" (canzone cantata spesso da Andrea Parodi nel suo periodo solista), entrambi contenuti in \"Reunion\", nuovo album dal vivo inciso all'Anfiteatro romano di Cagliari.\nIl 17 ottobre 2006, a Cagliari, Andrea Parodi muore a causa del tumore diagnosticatogli un anno prima.\nLa riaffermazione con Beppe Dettori (2006-2012).\nNel novembre 2006 vi \u00e8 l'ingresso del nuovo cantante, Beppe Dettori, solista gi\u00e0 esperto di musica sarda. Il suo ingresso nel gruppo corrisponde ad una nuova fase creativa, dopo la scomparsa dello storico cantante Andrea Parodi.\nIl 30 maggio 2007 i Tazenda pubblicano l'album \"Vida\". Pubblicato da Radiorama, il disco contiene sette brani inediti pi\u00f9 alcuni pezzi storici e si caratterizza per il ritorno al vecchio suono del gruppo. Il singolo \"Domo mia\" (dedicato a Parodi), scritto in collaborazione con Eros Ramazzotti, ha anticipato l'uscita del disco. Da notare soprattutto la nuova versione di \"No potho reposare\" nella quale \u00e8 stato ricreato un duetto virtuale fra Beppe Dettori e lo storico cantante Andrea Parodi, riproducendo alcuni versi da quest'ultimo incisi quando gi\u00e0 era colpito dalla malattia. All'interno \u00e8 anche presente una dedica da parte di Gigi Camedda all'ex compagno scomparso. L'album \u00e8 stato certificato disco di platino in Italia per le oltre 100.000 copie vendute.\nIl 23 maggio 2008 viene pubblicato l'album \"Madre Terra\", titolo dell'omonimo singolo uscito in radio che vede la collaborazione di Francesco Renga.\nIl 20 febbraio 2009 i Tazenda partecipano al 59\u00ba Festival di Sanremo come ospiti, accompagnando sul palco Marco Carta in una rivisitazione parzialmente in lingua sarda del suo brano \"La forza mia\" che ha successivamente vinto il festival.\nL'8 maggio 2009 esce il singolo \"Piove luce\" in duetto con Gianluca Grignani, che funge da apripista al nuovo album \"Il nostro canto - Live in Sardinia\", pubblicato a giugno dello stesso anno e che, oltre a contenere la nuova canzone con Grignani e altri inediti (fra i quali la rivisitazione in sardo di \"La forza mia\" di Marco Carta, ivi chiamata appunto \"Sa fortza mea\"), presenta brani suonati dal vivo durante la recente tourn\u00e9e in Sardegna della band. Il live (il primo con alla voce Beppe Dettori) \u00e8 seguito due anni dopo da un altro album dal vivo, intitolato \"Desvelos tour\" e pubblicato in formato CD+DVD.\nNel 2012 viene pubblicato il nono album inciso in studio, intitolato \"Ottantotto\". Verso la fine dello stesso anno, a causa di incomprensioni nate dalla diversit\u00e0 di vedute riguardo alla scelta musicale intrapresa dal gruppo, Beppe Dettori lascia i Tazenda. I restanti membri Gino Marielli e Gigi Camedda annunciano successivamente sul loro sito la ricerca di un nuovo cantante che abbia rigorosamente due caratteristiche: voce tenorile e origini sarde.\nL'entrata di Nicola Nite (2013-presente).\nNel marzo 2013 i Tazenda annunciano l'ingresso di Nicola Nite di Alghero alla voce, dopo una selezione online tramite il loro sito. Altra novit\u00e0 importante rappresenta la nuova collaborazione con Mogol (che ha gi\u00e0 collaborato con Gino e Gigi ai tempi del Coro degli Angeli) e l'annuncio consequenziale che i prossimi lavori avranno come lingua predominante l'italiano, segnando un punto di netta discontinuit\u00e0 col loro passato storico.\nLa prima pubblicazione ufficiale con il nuovo cantante avviene a novembre 2013, quando viene pubblicato il singolo \"Il respiro del silenzio\", realizzato in duetto con il cantante dei Mod\u00e0 Kekko Silvestre e scritto insieme a Mogol.. Collaborano nuovamente con i Mod\u00e0 con il brano \"Cuore e vento\", brano dedicato alla Sardegna e pubblicato nella nuova edizione di \"Gioia\", quinto album dei Mod\u00e0. Anche quest'ultimo brano verr\u00e0 pubblicato come singolo nell'agosto 2014.\nSuccessivamente lavorano con Bianca Atzei a una nuova reinterpretazione di \"No potho reposare\" (gi\u00e0 registrata in passato dai Tazenda), inclusa nel suo album di debutto del 2015. Nello stesso anno esce il primo album con Nite, \"Il respiro live\", contenente le esibizioni dal vivo dei loro pi\u00f9 celebri brani eseguiti con il nuovo cantante e il singolo inedito \"Amore nou\".\nIl 14 ottobre 2016, in occasione dei 30 anni di carriera, il gruppo pubblica una nuova raccolta di brani, dal titolo \"S'istoria\", attraverso l'etichetta Sony. Nel marzo 2018 lanciano il progetto \"Dentro le parole\", una serie di concerti acustici per i principali teatri sardi, pubblicando anche un omonimo singolo.\nIl 5 maggio 2020 pubblicano il video ufficiale della canzone \"A nos bier\". Il 19 dicembre 2020, i Tazenda danno il loro primo concerto in streaming, chiamato \"Tentazioni di Natale\", all'Universit\u00e0 di Sassari, ove assistono 140.000 persone online.\nA marzo 2021 esce il loro nuovo album di inediti, \"Ant\u00ecstasis\", il primo con Nicola Nite alla voce. Il 26 marzo 2021, per la presentazione del disco, i Tazenda eseguono un concerto in streaming all'ex carcere di San Sebastiano a Sassari.\nNell'aprile 2021, insieme a Renato Cubo, scrivono l'inno della Dinamo Sassari, cantato da Baz.\nGenere musicale.\nIl genere dei Tazenda \u00e8 definito come \"etno-pop-rock\"; la sua caratteristica infatti consiste nello spaziare fra il pop, il rock e la musica etnica, con la fortissima e predominante influenza della musica sarda. Spesso nelle loro canzoni sono presenti strumenti musicali tipicamente sardi, come le launeddas e gli organetti.\nA livello vocale, altra influenza della musica sarda, vi sono tre voci di tre tonalit\u00e0 differenti: un tenore, un baritono e un basso che spesso si mescolano e generano un \"canto a tenore\". La voce di basso \u00e8 quella di Gigi Camedda, il baritono \u00e8 Gino Marielli e il tenore \u00e8 stato Andrea Parodi prima e Beppe Dettori poi.\nLa lingua predominante \u00e8 quella sarda, in variante logudorese, essendo loro provenienti dalla parte nord della Sardegna. Nei primi album la lingua sarda era esclusiva, ma successivamente, anche a seguito del successo nazionale, i Tazenda hanno cominciato ad inserire nei propri album anche brani in italiano. Questo \u00e8 stato uno dei motivi iniziali per cui Andrea Parodi lasci\u00f2 il gruppo nel 1997 proseguendo per una carriera solista pi\u00f9 legata alla musica tradizionale, in considerazione del fatto che i Tazenda si erano indirizzati verso un genere pi\u00f9 pop. Costituisce un caso particolare invece l'album \"\u00a1\u00a1\u00a1Bum-ba!!!\", nel quale i Tazenda cantano anche in spagnolo. Dall'album \"Ottantotto\" il gruppo si \u00e8 definitivamente spostato su sonorit\u00e0 pi\u00f9 pop e meno sperimentali, introducendo anche l'uso di sintetizzatori e tastiere ma mantenendo comunque la caratteristica del canto sia in lingua italiana che in quella sarda, aggiungendo anche alcune parti in inglese."}
{"id": "1332635", "revid": "1573940", "url": "https://it.wikipedia.org/wiki?curid=1332635", "title": "Psittacula", "text": "Psittacula \u00e8 un genere di uccelli della famiglia degli Psittaculidi.\nA questo genere appartengono 16 specie di pappagalli, 3 delle quali estinte, di taglia media, diffusi in Africa e Asia, dove prediligono le foreste non troppo fitte e le boscaglie lungo i corsi d'acqua. Alcune di queste specie sono allevate in cattivit\u00e0, dove si sono selezionate alcune interessanti mutazioni.\nTassonomia.\nComprende le seguenti specie:"}
{"id": "1332636", "revid": "729019", "url": "https://it.wikipedia.org/wiki?curid=1332636", "title": "Kaunissaari", "text": "Kaunissaari (\"Fager\u00f6\" in svedese) \u00e8 un'isola dell'arcipelago di Kotka, in Finlandia, appartenente al comune di Pyht\u00e4\u00e4. L'isola \u00e8 composta principalmente da spiagge sabbiose e la vegetazione \u00e8 composta principalmente di pini. Il nome dell'isola in finlandese significa letteralmente \"isola bella\".\nStoria.\nLe pi\u00f9 antiche tracce di presenza umana risalgono al periodo intorno al 1560, a cui risalgono i resti di un'antica chiesa ritrovata nell'isola. Nell'isola vi erano tre installazioni dedicate alla pesca, abbandonate successivamente al termine del XVI secolo.\nL'isola fu nuovamente abitata dal 1613 al 1617. Nel 1642 una famiglia di Virolahti si trasfer\u00ec a Kaunissaari, e dal quel momento l'isola \u00e8 stata ininterrottamente abitata, con l'eccezione del periodo di carestia al termine del XIX secolo e nei periodi di guerra.\nDal 1900.\nIl nuomero di abitanti \u00e8 salito velocemente dall'inizio del XX secolo fino al termine degli anni quaranta. Prima della seconda guerra mondiale il numero degli abitanti era di circa 150 e nel 1950 erano saliti a 241. A partire dagli anni sessanta la popolazione ha iniziato a decrescere rapidamente, se si considera che gi\u00e0 negli anni settanta vi abitavano 37 persone. Oggigiorno solo 5-10 persone vi abitano tutto l'anno.\nIl periodo di forte crescita dell'isola port\u00f2 alla nascita di molti bambini, e una scuola venne costruita gi\u00e0 nel 1901. La scuola funzionava anche come centro di incontro per le attivit\u00e0 del villaggio. Nel 1965 il numero di bambini si era cos\u00ec ridotto, che le lezioni vennero definitivamente soppresse.\nKaunissaari venne collegata alla rete elettrica nel 1982 e alle tubature idriche nel 1989. Nel 1988 vennero aperti un supermercato e una caffetteria. L'attuale porticciolo venne costruito al termine degli anni novanta, a causa del grande incremento di turisti nell'isola.\nIl villaggio dei pescatori.\nNella parte meridionale dell'isola \u00e8 presente un villaggio dei pescatori, in cui le costruzioni pi\u00f9 antiche risalgono al termine del XIX secolo.\nNatura.\nKaunissaari \u00e8 una collina morenica ricoperta principalmente da pini. Le coste sono costituite da spiagge sabbiose nella parte settentrionale e orientale.\nTurismo.\nIl villaggio dei pescatori e le spiagge di Kaunissari sono le principali attrazioni per i turisti. L'isola \u00e8 la principale meta turistica marina degli abitanti della regione finlandese del Kymenlaakso, soprattutto nel periodo di juhannus (intorno al solstizio d'estate).\nDurante l'estate \u00e8 presente un trasporto marittimo giornaliero con Kotka, e con Pyht\u00e4\u00e4 il marted\u00ec, il mercoled\u00ec e la domenica.\nNell'isola, oltre a un supermercato e una caffetteria, sono presenti un ristorante e il \"saaristolaismuseo\", letteralmente il museo degli isolani. \u00c8 inoltre possibile affittare cottage in legno, e anche la vecchia scuola pu\u00f2 essere affittata a piccoli gruppi di viaggiatori."}
{"id": "1332637", "revid": "1573940", "url": "https://it.wikipedia.org/wiki?curid=1332637", "title": "Cerambycoidea", "text": "Cerambycoidea , \u00e8 una superfamiglia dell'ordine dei Coleoptera (sottordine Polyphaga, infraordine Cucujiformia).\nMorfologia.\nI Cerambycoidea sono insetti criptopentameri, cio\u00e8 pentameri (formula tarsale 555), ma con un articolo dei tarsi (il quarto) nascosto (da cui il prefisso greco crypto-) in quanto estremamente piccolo.\nQuesto carattere \u00e8 condiviso anche da altri gruppi di coleotteri (crisomelidi, bruchidi, antribidi, curculionidi, scolitidi) che un tempo era tutti riuniti nella superfamiglia Phytophaga, ma che ora costituiscono superfamiglie separate.\nA differenza di questi gruppi, i Cerambycoidea non hanno il capo prolungato in rostro come i Curculionoidea, n\u00e9 larve pigmentate che si nutrono all'esterno di piante, come i Chrysomeloidea.\nI Cerambycoidea sono caratterizzati inoltre da un corpo abbastanza allungato e generalmente da lunghe antenne, cosa che ha dato loro l'appellativo di Longicorni.\nBiologia.\nI Cerambycoidea sono coleotteri fitofagi che si sviluppano allo stadio larvale a spese di svariati tessuti vegetali: legno, cortecce, radici arboree o erbacee, steli erbacei. \nMolte specie sono di grande interesse agrario o forestale, perch\u00e9 dannose alle essenze forestali, alle coltivazioni e alle derrate alimentari.\nDistribuzione.\nIn Italia i Cerambycoidea sono costituiti da due famiglie, i Vesperidae e i Cerambycidae veri e propri.\nLa stragrande maggioranza dei Cerambycoidea rientrano nella famiglia dei Cerambicidi, a diffusione mondiale.\nLe altre due famiglie, Disteniidae e Oxypeltidae, sono diffuse rispettivamente al di fuori dell'Europa e nel sud dell'America Meridionale.\nSistematica.\nL'istituzione della superfamiglia Cerambycoidea si \u00e8 resa necessaria dopo l'elevamento dei Disteniidae ( e poi dei Vesperidae e Oxypeltidae) al rango di famiglia.\nA differenza dei Chrysomeloidea, con i quali sono chiaramente imparentati, i Cerambycoidea non possiedono larve pigmentate (se non secondariamente) che si nutrono all'esterno di piante.\nAltre caratteristiche riguardano la morfologia delle larve e degli adulti.\nI Cerambycoidea si suddividono in 4 famiglie:"}
{"id": "1332638", "revid": "49022", "url": "https://it.wikipedia.org/wiki?curid=1332638", "title": "Tre Collas", "text": ""}
{"id": "1332642", "revid": "1442080", "url": "https://it.wikipedia.org/wiki?curid=1332642", "title": "Festa dell'Esaltazione della Santa Croce (Lucca)", "text": "La festa dell'Esaltazione della Santa Croce \u00e8 la principale festa dell'arcidiocesi di Lucca. La festa inizia dai vespri del 13 settembre e comprende la giornata del 14. \u00c8 celebre soprattutto per la processione notturna a lume di candela detta \"La Luminara bella \".\nStoria.\nLa particolare enfasi con cui a Lucca si celebra la festa \u00e8 dovuta al millenario culto del Volto Santo di Lucca, il grande crocifisso ligneo venerato nella cattedrale che ha finito per spodestare \"de facto\" i patroni ufficiali della citt\u00e0, san Martino e san Paolino di Lucca. Simili occasioni non prevedevano, come nelle processioni tradizionali, il trasporto dell'immagine venerata, bens\u00ec un vero e proprio corteo di omaggio che si recava cerimonialmente di fronte all'Immagine. \nLa processione attuale \u00e8 quindi l'ultima testimonianza di un'antica usanza diffusa in tutte le maggiori citt\u00e0 del medioevo in cui le popolazioni soggette si impegnavano, al momento della sottomissione, a portare un tributo di cera, in tempi in cui la cera d'api era un articolo di lusso; anche la quantit\u00e0 di cera veniva stabilita in genere nei patti di dedizione, a seconda delle possibilit\u00e0 dell'offerente. Tale offerta veniva presentata in forma solenne, una volta all'anno, alla festivit\u00e0 del patrono della citt\u00e0 egemone. Tale cera non veniva per\u00f2 subito accesa, ma conservata per provvedere all'illuminazione del simulacro per l'anno successivo.\nUn simile cerimoniale ha origini antichissime, molto anteriori alla diffusione del Cristianesimo; un classico esempio \u00e8 la cerimonia della consegna del peplo alla fine della processione panatenaica, che si concludeva davanti al grande altare di Atena vicino al Partenone, sull'Acropoli di Atene\nLe origini della festa sono anch'esse molto antiche; la prima menzione della data del 14 settembre come scadenza legale \u00e8 del 1118 . Intorno a questa data la ricorrenza divenne la principale della citt\u00e0. La partecipazione, fra i 14 ai 70 anni d'et\u00e0, fu resa obbligatoria, e si cominciarono a fissare le obbligazioni delle comunit\u00e0 soggette. Alla fine del XIV secolo la processione aveva raggiunto una grande ricchezza; l'offerta della cera aveva scatenato una gara di prestigio e venivano portati in processione e appesi di fronte all'immagine, ancora nella cappella precedente all'attuale tempietto, veri e propri castelli costituiti da numerosissime candele, artisticamente disposte e decorate. Alcune cronache parlano di offerte complessive di tonnellate di cera.\nLa processione.\nLa lunghissima teoria dei partecipanti segue il tradizionale percorso che uscendo dalla basilica di San Frediano conduce alla cattedrale. Al momento in cui la testa della processione entra in duomo la coda \u00e8 ancora all'interno di San Frediano. Questo \u00e8 il percorso:\nAlla processione intervengono tutte le parrocchie dell'Arcidiocesi, con i loro parroci e, ciascuna con in testa il simbolico cero-tributo (acceso). I parrocchiani che lo seguono portano generalmente ceri accesi a loro volta. Lungo tutto il percorso della processione le strutture architettoniche dei palazzi e delle case sono decorati con migliaia di bicchierini che contengono un lumino acceso. Tale tipo di decorazione, una volta molto comune, si conserva ormai usuale solo a Lucca e a Pisa per la festa Luminara di San Ranieri. Intercalate nel lunghissimo corteo sfilano anche bande musicali del circondario. I cori cantano una variante dell'inno detto \"Lodi alla SS. Croce\".\nIl corteo processionale, veramente imponente \u00e8 aperto dallo Stendardo del Volto Santo, di enormi dimensioni, dipinto ad olio dal pittore lucchese Michele Marcucci del 1890; seguito dalla Croce di fiori, ogni anno realizzata dai floricoltori di Viareggio, poi la croce della cattedrale, le associazioni di volontariato e le misericordie, le parrocchie, le confraternite, i religiosi, gli ordini equestri, il seminario arcivescovile. Non essendo presente l'immagine venerata, il vero fulcro della processione \u00e8 il passaggio dell'arcivescovo, accompagnato dal capitolo metropolitano, spesso insieme a vescovi di diocesi contigue, seguito dalle autorit\u00e0 cittadine, amministrative e militari. Come le autorit\u00e0 religiose sono precedute dalle rappresentanze delle parrocchie, cos\u00ec quelle civili sono seguite dalle rappresentanze delle associazioni laiche e civili, per poi passare a gruppi storici di figuranti in costume.\nCuriosit\u00e0.\nLa processione riprende il \"percorso miracoloso\" del Volto Santo. Quando la reliquia fu trasportata da Luni a Lucca, essa fu inizialmente deposta nella chiesa di San Frediano per essere venerata. L'indomani per\u00f2 il Volto Santo fu ritrovato misteriosamente in un orto vicino al duomo di San Martino: questo avvenimento fu interpretato come una precisa indicazione di volont\u00e0 del Volto Santo e cos\u00ec ancora oggi la reliquia giace nel duomo di Lucca.\nLa musica.\nDa qualche anno \u00e8 stata riesumata la tradizione del mottettone, l'esecuzione di una composizione polifonica, spesso composta per l'occasione da musicisti prevalentemente lucchesi, che chiude le celebrazioni notturne in cattedrale. La musica polifonica \u00e8 sempre stata una caratteristica della festa, ma un aspetto unico della festa della S. Croce \u00e8 stata per secoli la \"musica policorale\", cio\u00e8 un tipo di composizione, di origine barocca, che prevede l'uso di due cori e due organi, che a Lucca fin\u00ec per diventare prerogativa esclusiva della festa della Santa Croce e sopravvisse ai tentativi di riforma fino ai primi anni del XX secolo. Questo anacronismo attirava un gran numero di ascoltatori e contribu\u00ec alla notoriet\u00e0 internazionale delle cerimonie.\nIl grande fasto della celebrazione nella citt\u00e0 diede luogo nel tempo a una serie di mercati straordinari ed altre iniziative che sfruttavano il grande concorso di pubblico. Col tempo si sono evoluti una serie di eventi fissi che danno vita al cosiddetto \"settembre lucchese\".\nL'inno alla Santa Croce.\nDurante lo svolgimento della processione, viene cantato dal popolo e accompagnato dalle bande musicali il canto religioso \"Evviva la croce\"."}
{"id": "1332646", "revid": "767487", "url": "https://it.wikipedia.org/wiki?curid=1332646", "title": "Langinkoski", "text": "Le rapide di Langinkoski si trovano a circa 5 km dal centro di Kotka, in Finlandia, e fanno parte del bacino fluviale del fiume Kymijoki.\nSulla riva orientale delle rapide \u00e8 presente un casino imperiale di pesca, una struttura costruita nel 1889 per lo zar Alessandro III. All'interno sono stati mantenuti gli arredi originali e le camere conservano il loro stile di fine Ottocento."}
{"id": "1332649", "revid": "486946", "url": "https://it.wikipedia.org/wiki?curid=1332649", "title": "Matteo (evangelista)", "text": ""}
{"id": "1332651", "revid": "1718925", "url": "https://it.wikipedia.org/wiki?curid=1332651", "title": "Radio Kelly Milano", "text": "Radio Kelly Milano, conosciuta anche come RKM, era un'emittente dell'etere milanese operativa tra la fine degli anni 70 e la fine degli anni 90. \nGli studi, di propriet\u00e0 di Alberto Marcante, noto gioielliere, erano dislocati all'ultimo piano di un palazzo nel centro di Cinisello Balsamo.\nStoria.\nHa modulato in particolare dal 1977 sulla frequenza dei 100,100 MHz in FM irradiata da Milano (sul grattacielo di Via Turati sui 100,000 MHz) e da Brunate (CO) e ascoltabile in buona parte della Lombardia e del Piemonte. \nDisponeva tuttavia di una frequenza locale sui 94,300 MHz a Cinisello Balsamo (che negli anni novanta fu ceduta per risolvere un cronico problema di incompatibilit\u00e0 radioelettrica a Radio Dimensione Suono, la quale eserciva un diffusore a 94,450 MHz da Milano, risintonizzato a 94,400 MHz grazie appunto all'acquisto dell'impianto di Radio Kelly).\nLa programmazione musicale spaziava dal genere new wave (molto in voga in quegli anni e di cui la radio fu l'autentico baluardo nell'area milanese) alla musica dance e al rock.\n\u00c8 Giorgio Riva, speaker del week end, forte della passione per le radio locali che grazie alle conoscenze acquisite visitando innumerevoli studi radiofonici, un giorno nella citt\u00e0 di Padova, nel curiosare negli studi di una piccola emittente, incontra il titolare, Gianni, appassionato di elettronica e radiofrequenza, il quale aveva costruito per la sua radio il trasmettitore e le antenne.\nDa quella giornata nasce una profonda amicizia e, Giorgio Riva coadiuvato da Sergio Arrighini, produttore pubblicitario, organizzatore e supervisore della stazione radiofonica, all'epoca nel 1982 con diffusione solo locale sui 100,100 MHz da Cinisello (in attivit\u00e0 dal 1977), riescono a convincere Marcante ad espandere il raggio di copertura, pertanto fanno costruire a Gianni un trasmettitore da 2000 watt e 8 antenne direttive a 3 elementi. Dopodich\u00e9, tutti e tre armati di grande spirito di collaborazione, installano il tutto in una postazione a Brunate a 750 metri s.l.m. (ancora esistente nel 2016) e la radio inizia ad irradiare il segnale dalla famosa frequenza \"100 in FM\" (in realt\u00e0 100,100 MHz) raggiungendo le province di Como, Varese, Novara, Pavia, Novara, Vercelli, Piacenza, Cremona ed ovviamente Milano con quel solo ripetitore (quello di Milano a 100,000 MHz viene spento in quanto incompatibile e superfluo). L'esperienza \u00e8 talmente positiva che dopo due anni il trasmettitore da 2000 watt viene sostituito con uno da 12000 watt e Radio Kelly Milano assume cos\u00ec i connotati di emittente regionale, coprendo la maggior parte della Lombardia.\nConosce il suo massimo splendore nel triennio 1984/1986 dove entra a far parte delle 10 radio pi\u00f9 ascoltate del nord Italia. La formula vincente fu senz'altro quella di dare poco spazio ai conduttori e pi\u00f9 alla musica e di programmare jingles avvincenti dallo stile fortemente statunitense creati da Clay Remini dello studio Zerodib\u00ec di Milano. In questo stesso periodo la domenica pomeriggio la radio ha trasmesso la diretta delle partite di campionato di Juventus e Inter utilizzando le due frequenze separatamente.\nDalla fine degli anni 80 inizia una fase di declino, legata a problemi tecnico-legali per l'impiego della frequenza 100,100 MHz ritenuta interferente con l'impianto 99,900 MHz di Radio 3 dal Monte Penice. Dopo una parentesi durante la quale Radio Kelly si affili\u00f2 alla syndication Lattemiele, riprese un'autonomia gestionale che comunque, in considerazione delle citate difficolt\u00e0 tecniche, non le consent\u00ec di sollevare le proprie sorti.\nNel 1998 il fondatore Alberto Marcante cedette marchio, concessione e frequenza 100,100 MHz (nel frattempo delocalizzata a Milano citt\u00e0 prima su 100.050 MHz e poi a 100,025 MHz e quindi a 100,000 MHz) al gruppo milanese editore di Radio Amica - Juke Box e della tv locale Pi\u00f9 Blu Lombardia. Cessa quindi qui la prima Radio Kelly.\nNel periodo 2003/2004, l'emittente muta la propria denominazione da Radio Amica-Kelly a Radio Kelly-Juke Box, mentre la frequenza 100,100 MHz continua ad avere problemi tecnici.\nNel 2007, dopo una parentesi durante la quale sui suoi 100,000 MHz vengono veicolati i programmi di Radio Disc Jockey Classic, la stazione viene destinata al trasporto dei programmi dell'emittente sportiva Milaninter Radio Tv.\nDal 2008 \u00e8 in atto un braccio di ferro con il Ministero dello Sviluppo Economico per l'impiego della frequenza contesa da Rai Radio 3 con numerosi riconoscimenti giudiziari amministrativi (ed anche civili e penali) che tuttavia non hanno ad oggi condotto alla risoluzione del problema.\nProgrammazione.\nTra i vari programmi trasmessi nel corso della sua esistenza sono da menzionare:\nDurante il periodo estivo dalla met\u00e0 di giugno ai primi di settembre la programmazione assumeva la denominazione \"100 estate\" e i programmi si trasformavano con altri nomi e jingles; ad esempio il programma mixato si chiamava Mix estate mentre veniva snellita la classifica del fine settimana. C'era anche un gioco a premi intitolato \"Musica da Bere\", dove si doveva votare la squadra preferita (ogni genere musicale, di soli successi estivi del momento, formava una squadra). Gli spazi speakerati venivano infine rinominati col termine \"Sotto l'ombrellone\"\nBelli e originali erano anche i diversi giochi a premi, ideati (come del resto tutti i programmi) da Dario Arrighi, direttore artistico, responsabile nel miglior decennio della radio."}
{"id": "1332657", "revid": "19580", "url": "https://it.wikipedia.org/wiki?curid=1332657", "title": "Casino imperiale di pesca", "text": ""}
{"id": "1332659", "revid": "194513", "url": "https://it.wikipedia.org/wiki?curid=1332659", "title": "Pee-Wee Herman", "text": ""}
{"id": "1332665", "revid": "899609", "url": "https://it.wikipedia.org/wiki?curid=1332665", "title": "Airgialla", "text": "Airg\u00edalla (anche Airgialla, Uriel, Oriel, Orgialla, Orgiall, Oryallia, Ergallia, in moderno irlandese \"Oirialla\") era il nome di una confederazione di trib\u00f9 irlandesi e di un regno irlandese che si form\u00f2 attorno al VII secolo. Gli Airg\u00edalla erano un gruppo di dinastie non collegate, situate nell'odierno Ulster centro-meridionale, che diedero vita a una confederazione militare, apparentemente nel tardo VII secolo.\nOrigini leggendarie.\nAgli inizi del IV secolo tre signori della guerra, i Tre Colla, figli di Eochaid Doimhlein, figlio di Cairbre Lifeachar, leggendario re supremo d'Irlanda, della stirpe di Eremon, conquistarono gran parte dell'Ulster, che strapparono ai principi della stirpe di Ir, i Clanna Rory o Ruderician.\nI Tre Colla nella grande battaglia di Achadh Leithdheirg, nel Fearmuighe (anche Fearnmhagh), in Dalaradia, nel 331, sconfissero le forze di Fergus mac R\u00f3ich, re dell'Ulster, che fu ucciso. I vincitori distrussero Emain Macha o Emania (vicino all'odierna citt\u00e0 di Armagh), il famoso palazzo dei re Ultoni, che era vecchio di sei secoli e che era stato celebrato a lungo dai bardi irlandesi. Il luogo della battaglia \u00e8 anche conosciuto come Carn Achy-Leth-Derg, oggi nella diocesi di Aghaderg, nella baronia, nella contea di Down, dove esiste ancora un grande memoriale di pietre nei pressi di Loughbrickland. La sovranit\u00e0 dell'Ulster pass\u00f2 cos\u00ec dalla razza di Ir a quella di Eremon.\nI nomi dei Tre Colla erano Colla Uais, Colla Meann e Colla da Chroich. Divennero sovrani dell'Irlanda nel 327 e morirono nel 332. Il territorio conquistato dai Tre Colla comprendeva le moderne contee di Louth, Monaghan e Armagh.\nI nove regni di Airg\u00edalla.\nIl regno di Airg\u00edalla era composto da nove sub-regni:"}
{"id": "1332667", "revid": "228587", "url": "https://it.wikipedia.org/wiki?curid=1332667", "title": "Foxy Brown", "text": ""}
{"id": "1332669", "revid": "76963", "url": "https://it.wikipedia.org/wiki?curid=1332669", "title": "Teodor Leszetycki", "text": "Biografia.\nConsiderato un bambino prodigio, dopo aver studiato pianoforte a Vienna con Carl Czerny e Simon Sechter, divenne egli stesso insegnante di pianoforte all'et\u00e0 di soli quattordici anni e successivamente, a partire dai diciotto anni, divenne un noto virtuoso di pianoforte nei circoli musicali viennesi. Oltre ad affermarsi nei concerti, divenne un insegnante di pianoforte molto influente, prima al conservatorio di San Pietroburgo, di cui fu cofondatore assieme a Anton Rubin\u0161tejn e poi a Vienna.\nTra i suoi allievi ci sono molti dei pi\u00f9 noti pianisti del tempo, tra cui Fanny Bloomfield Zeisler, Katharine Goodson, Ignaz Friedman, Paderewski, Artur Schnabel, Alexander Brailowsky, Osip Gabrilovi\u010d, Mark Hambourg, Elly Ney, Severin Eisenberger, Mieczys\u0142aw Horszowski e molti altri. Molti dei suoi allievi divennero noti insegnanti di pianoforte a loro volta, come Izab\u0117la Vengerava, Anna Langenhan-Hirzel, Richard Buhlig e Czes\u0142aw Marek.\nLeszetycki fu anche un compositore; ha scritto oltre venti pezzi per pianoforte, due opere, diversi \"lieder\", e un concerto per pianoforte di un unico movimento.\nSi \u00e8 sposato quattro volte; la sua seconda moglie \u00e8 stata Annette Essipova (1851-1914), che era stata gi\u00e0 sua allieva.\nIl 18 febbraio 1906 registr\u00f2 12 rulli Welte-Mignon di pezzi per pianoforte, di cui sette suoi originali."}
{"id": "1332673", "revid": "486946", "url": "https://it.wikipedia.org/wiki?curid=1332673", "title": "Theodor Leschetitzky", "text": ""}
{"id": "1332685", "revid": "94647", "url": "https://it.wikipedia.org/wiki?curid=1332685", "title": "Proposizioni finali", "text": ""}
{"id": "1332686", "revid": "834", "url": "https://it.wikipedia.org/wiki?curid=1332686", "title": "Katrina &amp; The Waves", "text": ""}
{"id": "1332687", "revid": "1573940", "url": "https://it.wikipedia.org/wiki?curid=1332687", "title": "Oxypeltidae", "text": "Gli Oxypeltidae , sono una piccolissima famiglia di coleotteri della superfamiglia Cerambycoidea, diffusa nelle montagne Andine del Cile e dell'Argentina.\nDescrizione.\nL'aspetto degli Oxypeltidi non mostra alcuna affinit\u00e0 con gli altri Cerambycoidea.\nIl corpo \u00e8 massiccio e caratterizzato da una colorazione metallica, verde o bluastro sull'avancorpo e rossa sulle elitre. Antenne e zampe sono di colore blu metallico.\nLa testa, piccola e tondeggiante, porta due robuste antenne dentate; il pronoto \u00e8 dotato di creste longitudinali; le elitre, coperte di punteggiatura robusta, sono bidentate all'apice.\nLe ali posteriori, membranose, presentano un'insolita colorazione violacea, simile a quella dei Cetoniinae, mentre sono trasparenti in tutte le altre famiglie dei Cerambycoidea.\nBiologia.\nLe larve, tipicamente xilofaghe, attaccano alberi del genere \"Nothofagus\", genere vicariante del faggio nell'emisfero Australe.\nGli adulti sono diurni e si trovano spesso sul fogliame.\nTassonomia.\nQuesto raggruppamento \u00e8 sempre apparso misterioso per gli specialisti, non mostrando alcuna affinit\u00e0, se non molto lontana, con gli altri Cerambycoidea.\nOriginariamente inseriti nei Prioninae, a causa della carena laterale del pronoto, ne furono poi separati. Lo studio delle ali posteriori dei Cerambycoidea evidenziava come quelle degli Oxypeltinae fossero insolitamente pigmentate. L'analisi filogenetica e pi\u00f9 recentemente, le analisi sulle larve hanno evidenziato una lontana (e dubbia) parentela coi Vesperidae.\nIl gruppo viene perci\u00f2 generalmente considerato come una famiglia distinta.\nGli Oxypeltidae comprendono solo due generi e tre specie:"}
{"id": "1332697", "revid": "181699", "url": "https://it.wikipedia.org/wiki?curid=1332697", "title": "Omicidio di Francesco Di Cataldo", "text": "L'omicidio di Francesco Di Cataldo fu commesso a Milano il 20 aprile 1978 dalle Brigate Rosse.\nLa vittima.\nDi Cataldo, nato a Barletta il 20 settembre 1926, era un maresciallo maggiore degli agenti di custodia che ricopriva il ruolo di vicecomandante nel carcere milanese di San Vittore, e di direttore del centro clinico del medesimo carcere.\nDopo il triennio passato a formarsi alla Scuola Militare Agenti di Custodia di Portici (NA), nel 1951 venne assegnato a Milano, al Carcere di San Vittore.\nQui Di Cataldo si dimostr\u00f2 utile e dedito uomo di dialogo e moderazione, credente nel carcere come mezzo di rieducazione di un detenuto, e da agente semplice fece carriera negli anni, fino a raggiungere il grado di Maresciallo Maggiore e la posizione di Vice Comandante; per questo suo modo di lavorare non venne mai trasferito, come solitamente accadeva ai promossi di grado.\nNonostante avesse ricevuto diverse minacce a partire dalla met\u00e0 degli anni settanta, e nonostante le sue richieste, a Di Cataldo non fu mai assegnata una scorta.\nIl fatto.\nLa mattina presto del 20 aprile del 1978, poco pi\u00f9 di un mese dopo il sequestro Moro, mentre come al solito usciva da solo dalla sua abitazione milanese in via Ponte Nuovo, nella zona periferica di Crescenzago, per recarsi a piedi alla fermata del filobus che lo avrebbe portato alla fermata della metropolitana che lo avrebbe portato alla Stazione Cadorna, da dove avrebbe raggiunto a piedi il carcere, venne assassinato da due terroristi con due colpi di pistola alla testa, quattro nella schiena e uno al braccio sinistro; altri due terroristi attendevano in una macchina pronta per la fuga.\nDi Cataldo era sposato con Maria Violante e aveva due figli adolescenti, Alberto e Paola.\nRivendicazione e motivazioni dell'omicidio.\nL'omicidio fu rivendicato dalla Colonna Walter Alasia delle Brigate Rosse, la stessa mattina con una telefonata alla redazione milanese dell'ANSA circa mezz'ora dopo l'omicidio, con la motivazione che Di Cataldo sarebbe stato un \"torturatore di detenuti\", e con un successivo comunicato in cui veniva accusato, come direttore del Centro Clinico del carcere, di essere \"\"il principale responsabile di tutti gli assassinii diretti e indiretti dei vari detenuti, che con la complicit\u00e0 dei medici sono stati archiviati come collassi e infarti\" e di essere dedito \"alla distruzione e al massacro dei compagni e dei proletari imprigionati\"\".\nQueste affermazioni sono state smontate non solo dai colleghi e dai figli, che rimarcarono la disponibilit\u00e0 e la democraticit\u00e0 di un Maresciallo benvoluto e ricercato dai detenuti (persino al di fuori del lavoro, con uomini usciti dal carcere che affezionatisi a lui venivano a trovarlo a casa), ma anche dai detenuti stessi, che furono fra i primi a mostrare cordoglio, addirittura facendo deporre, pagate con una colletta, due corone di fiori al funerale, un gesto mai accaduto prima, e sventolando dalle celle fazzoletti bianchi in suo saluto.\nUna spiegazione all'omicidio la pu\u00f2 dare il fatto che le Brigate Rosse, volendo per forza intendere il carcere come una struttura di tortura e oppressione da parte dello Stato, abbiano voluto colpire chi, contraddicendoli, faceva del carcere piuttosto uno strumento statale di democrazia e rieducazione.\nEventi successivi al fatto.\nFrancesco Di Cataldo riposa nel cimitero di Lambrate, a Milano.\nI responsabili dell'omicidio sono stati puniti nell'ambito di un maxiprocesso collettivo tenutosi nel 1984 nei confronti di 112 persone legate alla Colonna Walter Alasia, conclusosi con una condanna complessiva a 19 ergastoli e 840 anni di carcere ed alcune assoluzioni; per alcuni le pene sono state successivamente ridotte in appello.\nIl 15 giugno 2004 il Presidente della Repubblica Italiana Carlo Azeglio Ciampi conferisce a Di Cataldo la Medaglia d'Oro al Merito Civile alla memoria, in quanto \"fulgido esempio di elette virt\u00f9 civiche e di altissimo senso del dovere\".\nAl Maresciallo Maggiore Di Cataldo durante la Festa della Polizia Penitenziaria del 24 ottobre 2008 viene intitolata la \"Sala Convegno\" del reparto di Polizia Penitenziaria all'interno del Carcere di San Vittore; successivamente viene a lui intitolata la Casa Circondariale Milano San Vittore (nome ufficiale del carcere), che ora in suo onore si chiama Casa Circondariale Milano San Vittore \"Francesco Di Cataldo\".\nIl 7 dicembre 2010 il Comune di Milano, in occasione delle annuali onorificenze cittadine concesse ai milanesi benemeriti il giorno della festivit\u00e0 di S. Ambrogio, Patrono della citt\u00e0 (popolarmente chiamate Ambrogini d'Oro), assegna al Maresciallo Maggiore Di Cataldo una Medaglia d\u2019Oro di Benemerenza Civica alla memoria, con la seguente motivazione:\n\"MILANESE D\u2019ADOZIONE, EROICO SERVITORE DELLO STATO, FRANCESCO DI CATALDO HA ONORATO PER 28 ANNI IL CORPO DEGLI AGENTI DI CUSTODIA DI SAN VITTORE, FINO A DIVENTARNE VICE COMANDANTE. RESPONSABILE DELL\u2019INFERMERIA INTERNA, RISOLSE CON IL DIALOGO E LA MEDIAZIONE NUMEROSE RIVOLTE CARCERARIE, GUARDANDO SEMPRE CON UMANIT\u00c0 AI DETENUTI E AI LORO DIRITTI. FU UCCISO DALLE BR IL 20 APRILE DEL 1978, DURANTE I TRAGICI GIORNI DEL SEQUESTRO MORO.\"\nIl 20 aprile 2013 viene a lui intitolato anche un parco cittadino vicino alla sua abitazione.\nNello stesso 2013 il nipote, anch'egli di nome Francesco Di Cataldo, che non ha mai potuto conoscere il nonno, realizza un cortometraggio dal titolo \"Per questo mi chiamo Francesco.\" Nel video il giovane autore immagina se stesso cercare il proprio nome su Google, sollecitato da un amico che lo esorta dicendo \"Dai Fra', vediamo quanto sei famoso su internet!\" ; il giovane trover\u00e0 invece notizie sull'assassinio dell'omonimo nonno, indagher\u00e0 sulle ragioni dell'omicidio, documentandosi in rete, ed intervistando la nonna Maria, moglie del Maresciallo, che ancora vive nella stessa abitazione a Crescenzago, e due ex colleghi di lavoro del nonno incontrati all'Interno di San Vittore."}
{"id": "1332700", "revid": "1305772", "url": "https://it.wikipedia.org/wiki?curid=1332700", "title": "San Guido", "text": "Con il nome di San Guido si indicano:"}
{"id": "1332711", "revid": "599013", "url": "https://it.wikipedia.org/wiki?curid=1332711", "title": "Coop Estense", "text": "Coop Estense \u00e8 stata una delle 9 grandi cooperative di consumatori del sistema Coop, e come tale aderiva all'ANCC della Lega delle Cooperative e al consorzio cooperativo Coop Italia.\nInsieme alle grandi cooperative Coop Adriatica e Coop Consumatori Nordest e alle medie cooperative Coop Casarsa, Coop Eridana e Coop Reno (nonch\u00e9 ad alcune piccole Coop in Emilia-Romagna, Triveneto, Marche ed Abruzzo) aderiva al Distretto Adriatico.\nIl 1\u00ba gennaio 2016 si \u00e8 fusa con Coop Adriatica e Coop Consumatori Nordest nella pi\u00f9 grande cooperativa di consumatori italiana ed europea: Coop Alleanza 3.0.\nStoria.\nCoop Estense \u00e8 nata nel 1989 dalla fusione di Coop Modena e Coop Ferrara.\nNascita e sviluppo di Acm e Coop Modena.\nIl primo nucleo di Coop Modena \u00e8 stato l'Alleanza Cooperativa Modenese (Acm), nata nel 1917. Resistita al fascismo \u00e8 stata rifondata democraticamente nel 30 settembre 1945. In quella data aveva 29 spacci ma fu costretta a restituirne alcune a cooperative che erano state assorbite nel periodo fascista ma che volevano rifondarsi. Questo provoc\u00f2 una disorganizzazione interna che, sul finire degli anni Quaranta, la port\u00f2 al fallimento, ma venne salvata dal movimento cooperativo che invi\u00f2 un nuovo gruppo dirigente. Questo evento rallent\u00f2 le fusioni: nel 1947 le Coop in provincia di Modena erano ben 112, nel 1950 vennero ridotte a 65, ma a quel livello si rimase fino al 1962, quando finalmente ricominciarono le incorporazioni: tra quell'anno e il 1964 vennero incorporate 14 cooperative, mentre alcune piccole coop si fondevano tra loro.\nSi cre\u00f2 anche un processo di ammodernamento: dapprima vennero introdotti gli spacci a semi-libero servizio, che nel 1963 furono 76 su 171 spacci, ma gi\u00e0 nel 1966 a Modena ci furono 3 supermercati con superficie di vendita superiore ai 400\u00a0m\u00b2.\nNel 1968 l'Acm diventa cooperativa unica provinciale, con la fusione delle piccole coop rimaste.\nNel 1983 l'Acm cambia ragione sociale in Coop Modena, prosegue l'ammodernamento e la razionalizzazione della rete e si inizia a pensare agli ipermercati, il primo dei quali venne inaugurato a Modena nel 1988, nel centro commerciale \"I Portali\". In tale anno Coop Modena aveva 36 punti vendita, di cui 14 supermercati, 6 superette, 4 discount e un ipermercato, con 103.160 soci.\nNascita e sviluppo di Coop Ferrara.\nNel 1946 in provincia di Ferrara erano presenti 86 cooperative di consumatori con un centinaio di spacci. Una di queste, la Coop \"Unit\u00e0\" divenne la pi\u00f9 grande della provincia, arrivando ad avere 35 spacci e circa 8.000 soci. Tuttavia le dimensioni della cooperativa non erano pari alle sue capacit\u00e0 gestionali, e ci\u00f2 provoc\u00f2 notevoli difficolt\u00e0 economiche gi\u00e0 nel 1948. A differenza dell'Acm il movimento cooperativo non procedette al salvataggio e la cooperativa fall\u00ec l'anno successivo. Il consolidamento e l'ammodernamento della cooperazione di consumatori ferrarese rimasta avvenne molto lentamente. Cinque anni dopo le cooperative furono ancora 61, e nel 1963 furono ridotte a 41, con 95 spacci.\nMentre nelle altre province dell'Emilia-Romagna erano gi\u00e0 operative le cooperative uniche provinciali, a Ferrara si progett\u00f2 una fusione di 19 cooperative in 9, e nel 1968 le cooperative furono in tutto 17 con 76 spacci, di cui 54 a libero servizio. In questo stesso anno nacque un progetto per aprire un supermercato nel capoluogo, tuttavia nessuna cooperativa della provincia aveva risorse finanziarie per realizzare tale progetto. Si studiarono le possibilit\u00e0 di costituire una cooperativa unica provinciale, che venne costituita nel 1970 con il nome di Coop Ferrara, ma divenne operativa solo due anni dopo, mentre il progetto del supermercato di Ferrara venne supportato da Coop Italia. Lo sviluppo prosegu\u00ec, e nel 1988 si arriv\u00f2 a 20 punti vendita di cui 8 supermercati e 5 superette, con 31.768 soci.\nNascita e sviluppo di Coop Estense.\nLo sviluppo degli ipermercati e la necessit\u00e0 di espandersi oltre i confini provinciali fecero protendere alla fusione tra le due cooperative, che avvenne il 1\u00ba aprile 1989 con la fusione di Coop Ferrara in Coop Modena e il cambio di ragione sociale in Coop Estense. Mario Zucchelli, presidente di Coop Modena, diventa presidente di Coop Estense, che aveva 152.444 soci. Si decise di aprire subito nuovi ipermercati: nel 1990 apr\u00ec \"Il Castello\" di Ferrara e nel 1996 il \"Grandemilia\" di Modena. All'inizio degli anni Novanta a livello di Distretto Adriatico si prese la decisione di investire in Puglia: Adriatica Ipermercati Spa, formata dalle allora 5 grandi Coop del distretto (Nordemilia, Estense, Emilia-Veneto, Romagna-Marche, Friuli-Venezia Giulia) rilev\u00f2 la societ\u00e0 Mongolfiera, che era controllata da Coin per aprire ipermercati al sud.\nPer l'acquisto si era fatto avanti il gruppo GS con il suo marchio Continente, una societ\u00e0 che successivamente verr\u00e0 acquisita da Carrefour, ma Adriatica Ipermercati riusc\u00ec nel 1990 ad aggiudicarsi la gara. Mongolfiera aveva un ipermercato gi\u00e0 aperto a Taranto e 2 progetti in corso a Foggia e a Lecce. Quando si decise di dismettere Adriatica Ipermercati (che doveva gestire tutti gli iper del distretto, in vista della fusione di tutte le 5 grandi Coop del distretto, ma quest'ultimo progetto non riusc\u00ec per disaccordi tra le cooperative), Coop Estense decise di rilevare le attivit\u00e0 pugliesi. Non fu facile in quanto l'iper di Taranto era gi\u00e0 in forte perdita. Si decise una politica di convenienza e di creare un assortimento con una forte presenza di prodotti locali, e le vendite aumentarono.\nNel 1994 apr\u00ec l'iper di Surbo (LE) e nel 1997 quello di Foggia. Si sbarc\u00f2 nella provincia di Bari: Il primo iper fu ad Andria, poi si apr\u00ec Bari Santa Caterina nel 2002, Barletta nel 2003, Bari Japigia nel 2005, Molfetta nel marzo 2008. Con l'apertura di Molfetta \u00e8 stata lanciato il modello di \"Iper Lower Cost\" con lo scopo di rendere pi\u00f9 efficiente l'ipermercato adattando struttura, organizzazione e logistica a mercati a basso reddito; nello stesso periodo tale adattamento \u00e8 stato realizzato anche negli Iper di Andria e Barletta. Sempre nel 2008 \u00e8 stato aperto il nuovo Ipercoop di Taranto, che ha sostituito quello gi\u00e0 esistente. Nel 2009 Coop Estense acquisisce il controllo di 3 ipermercati di Carrefour presenti nelle regioni Puglia e Basilicata (Brindisi, Matera e Bari via Pasteur), per i quali il passaggio dall'insegna Carrefour all'insegna Ipercoop \u00e8 avvenuto nel periodo tra ottobre e novembre 2009 (quello di Brindisi il 13 ottobre e quello di Matera il 3 novembre e quello di Bari via Pasteur il 26 novembre).\nI tre ipermercati sono stati adeguati al modello di Iper Lower Cost. Un quarto ipermercato, a Cavallino (LE) acquisito con tale operazione \u00e8 stato dato in gestione a Conad Adriatico. Nel 2004 \u00e8 iniziata una sperimentazione in Puglia del canale supermercati, con due aperture: una a Bari e una a Gioia del Colle; non ci sono per\u00f2 state ulteriori aperture fino al 2008, con l'apertura del supermercato di Bari Via Napoli, con la formula del super low cost, mutuandola dall'analogo format inaugurato in precedenza nel canale iper. Questi investimenti tuttavia non hanno dato gli esisti sperati, infatti nel 2009 il supermercato di Gioia del Colle \u00e8 stato ridimensionato da 2.500 a 1.500\u00a0m\u00b2 e il supermercato di Bari Via Napoli \u00e8 stato chiuso nel maggio 2010.\nI soci pugliesi sono passati dai 24.000 del 1997 ai 242.052 del 2009 (quest'ultimo dato comprende anche i soci lucani). Lo sviluppo in Puglia non ha per\u00f2 rallentato quello nello storico territorio emiliano. In particolare sono stati aperti altri Ipercoop: a Mirandola (MO), un secondo iper a Ferrara, nel centro commerciale \"Le Mura\", e l'Ipercoop di Carpi (MO) nel centro commerciale \"Il Borgogioioso\" nel 2005. Supermercati nuovi sono stati aperti a Ravarino, San Cesario, Castelvetro, Spilamberto, Maranello e Nonantola, sempre in provincia di Modena.\nInoltre c'\u00e8 stata una ristrutturazione del canale super (che \u00e8 tuttora in corso), cosicch\u00e9 la stragrande maggioranza dei supermercati emiliani di Coop Estense sono di grandi dimensioni, il numero di superettes \u00e8 infatti limitato (alcune di queste, nel Ferrarese, sono state cedute nel 1997 alla media cooperativa Coop Reno). Merita, inoltre, un cenno la riorganizzazione del canale ipermercati iniziata nell'anno 2000 e proseguita con altri step negli anni successivi con l'obbiettivo dell'efficientamento del canale; in pratica, attraverso la centralizzazione di alcune attivit\u00e0, sono state fortemente ridotte le competenze delle strutture organizzative locali residenti negli ipermercati.\nNel febbraio 2015 il presidente Mario Zucchelli ha annunciato una riduzione organica di 230 dipendenti nei punti vendita di Puglia e Basilicata, per far fronte ad una perdita di circa 50 milioni di euro nei 5 anni precedenti dovuti a diminuzione nelle vendite.\nNel marzo 2015 i consigli di amministrazione di Coop Adriatica, Coop Estense e Coop Nordest hanno deliberato ed annunciato la fusione in un'unica nuova cooperativa: Coop Alleanza 3.0 (operativa dal 1\u00ba gennaio 2016).\nI soci.\nAl 31 dicembre 2013 i soci erano 693.171 cos\u00ec ripartiti:\nI soci sono organizzati in 9 Distretti Sociali, 3 dei quali sono a loro volta suddivisi in Zone Soci. I 9 distretti sociali sono: Ferrara, Ferrara Est (suddiviso nelle Zone soci di Copparo, Argenta e Comacchio), Modena Nord (suddiviso nelle Zone soci di Mirandola e Carpi), Modena, Modena Est, Modena Sud (suddiviso nelle Zone soci di Vignola e Sassuolo), Puglia Nord, Puglia Centro, Puglia Sud. Sempre al 31 dicembre 2010, i soci prestatori, ovvero titolari di libretto di prestito sociale erano 89.701.\nCoop Estense realizza il 77% delle sue vendite con i suoi soci. Coop Estense ha una sua edizione della rivista \"Consumatori\" (utilizzata, con edizioni locali, anche dalle altre grandi Coop del distretto Adriatico e del Nord-Ovest), a sua volta divisa in tre sottoedizioni: \"Modena\", \"Ferrara\" e \"Puglia\". Mentre nelle altre Coop la rivista viene inviata a tutti i soci gratuitamente, in Coop Estense viene inviata ai soci che sottoscrivono un piccolo abbonamento (2 euro per due anni). La rivista \"Noi Coop\" \u00e8 invece riservata ai dipendenti.\nLa rete di vendita.\nCoop Estense conta attualmente 55 punti vendita in 3 Regioni, divisi tra minimercati, supermercati e superstore a insegna Coop (38) e ipermercati a insegna Ipercoop (17). Coop Estense non utilizza ancora la nuova divisione del canale supermercati di Coop Italia, che prevede ad esempio l'insegna InCoop per i territori pi\u00f9 piccoli.\nQuesto \u00e8 il dettaglio della rete di vendita:"}
{"id": "1332715", "revid": "729019", "url": "https://it.wikipedia.org/wiki?curid=1332715", "title": "Olavinlinna", "text": "Olavinlinna (\"Olofsborg\" in svedese) \u00e8 un castello medievale situato nella citt\u00e0 di Savonlinna in Finlandia. Tra i meglio conservati di tutta l'Europa settentrionale, oggigiorno ospita il festival dell'opera, che dura un mese.\nFondato nel 1475 da Erik Axelsson Tott, governatore della citt\u00e0 di Vyborg e delle Province Orientali, Olavinlinna fu dedicato a Olaf, un santo norvegese vissuto nell'XI secolo, e fu costruito allo scopo di proteggere il confine orientale dell'impero svedese.\nI russi lo occuparono dal 1714 al 1721 e se ne riappropriarono nuovamente nel 1743 mantenendone il possesso fino al 1847.\nUna curiosit\u00e0 sul metodo di pagamento dei soldati a difesa del castello: ricevevano cinque litri di birra al giorno e sette la domenica."}
{"id": "1332717", "revid": "599013", "url": "https://it.wikipedia.org/wiki?curid=1332717", "title": "Chris Burns", "text": "Carriera.\nPer quanto riguarda le competizioni del motomondiale, ha corso 18 gran premi in classe 125 e nella MotoGP senza mai classificarsi in zona punti.\nLe prime presenze, grazie a wild card, sono avvenute nel motomondiale 1997 e in quello del 1999, in occasione del Gran Premio di Gran Bretagna.\nNel 2000 \u00e8 pilota titolare nel campionato europeo Superstock 1000 in sella a una Yamaha R1. Dopo essere stato in testa al campionato per buona parte della stagione, chiude al terzo posto con 85 punti e una vittoria. Nel 2001 partecipa, in qualit\u00e0 di wild card, a tre gare del campionato europeo Superstock 1000, raccogliendo 11 punti. Al 2002 risalgono le sue ultime partecipazioni al Campionato europeo Superstock 1000. Partecipa, in qualit\u00e0 di wild card, alle due gare in territorio britannico del campionato europeo Superstock 1000, vincendole entrambe in sella a una Suzuki GSX 1000R.\nUn maggior numero di presenze le registr\u00f2 invece nel motomondiale 2003 in MotoGP; ingaggiato dal team WCM, in seguito a squalifiche regolamentari della moto a 4 tempi presentata dal team stesso, fu costretto a gareggiare con una motocicletta, la ROC-Yamaha, dotata di motore a due tempi proveniente dalla precedente classe 500, cos\u00ec che anche in questa stagione non raggiunse risultati degni di nota, tagliando il traguardo in un'unica occasione.\nRisultato molto simile fu quello al termine della stagione 2004, corsa sempre con il team WCM e sempre senza ottenere punti validi per la classifica iridata.\nHa gareggiato anche nelle competizioni delle Superbike, in quelle del campionato tedesco nel 2009 e in quelle del BSB nella Superstock 1000 alla guida di una MV Agusta."}
{"id": "1332719", "revid": "599013", "url": "https://it.wikipedia.org/wiki?curid=1332719", "title": "Donnchad Midi mac Domnaill", "text": "Era figlio di Domnall Midi del clan Cholm\u00e1in, un ramo degli U\u00ed N\u00e9ill del sud. Succedette come re di Tara e forse come re supremo d'Irlanda quando Niall Frossach abdic\u00f2 nel 770. A Donnchad Midi mac Domnaill sul trono di Mide succedette Domnall mac Donnchado, mentre su quello di Tara \u00c1ed Oirdnide mac N\u00e9ill. Il figlio, Conchobar mac Donnchada, fu in seguito sovrano di Mide e, sembra, anche re supremo dell'isola. Un secondo figlio, M\u00e1el Ruanaid, fu sovrano di Mide e padre di M\u00e1el Sechnaill mac Ma\u00edl Ruanaid. La figlia di Donnchad, Eithne, spos\u00f2 Bran Ardchenn mac Muiredaig, re del Leinster."}
{"id": "1332724", "revid": "1086846", "url": "https://it.wikipedia.org/wiki?curid=1332724", "title": "Associazione Calcio Fiorentina 1995-1996", "text": "Questa voce raccoglie le informazioni riguardanti lAssociazione Calcio Fiorentina nelle competizioni ufficiali della stagione 1995-1996.\nStagione.\nNella stagione 1995-1996, Ranieri condusse la Fiorentina al terzo posto in campionato (affiancata dalla Lazio) e alla vittoria in Coppa Italia: i viola eliminarono nell'ordine Ascoli, Palermo e Inter prima di superare l'Atalanta nella doppia finale. Batistuta, che aveva gi\u00e0 segnato 19 reti in campionato, fu capocannoniere con 8 centri (tra cui una tripletta rifilata ai nerazzurri).\nLa Fiorentina fu accolta allo stadio da 40 000 persone, alle quattro del mattino: erano ventuno anni che la societ\u00e0 non vinceva un trofeo.\nMaglie e sponsor.\nPer la prima volta la fornitura delle divise \u00e8 affidata all'azienda statunitense Reebok, mentre lo sponsor ufficiale \u00e8 Sammontana. La prima divisa \u00e8 viola, con un giglio sfumato di tonalit\u00e0 pi\u00f9 chiare proprio in mezzo alla maglia, mentre compaiono bordini biancorossi sul colletto e sui pantaloncini, assenti in passato. La seconda divisa \u00e8 bianca, e si caratterizza per due gigli viola dalle dimensioni dell'avambraccio sulle spalle. La terza ha lo stesso disegno di quella da trasferta, ma \u00e8 completamente rossa."}
{"id": "1332729", "revid": "287204", "url": "https://it.wikipedia.org/wiki?curid=1332729", "title": "Contea di Yates", "text": "Yates \u00e8 una contea dello Stato di New York negli Stati Uniti. Il nome della contea \u00e8 stato scelto in ricordo di Joseph C. Yates, il governatore dello Stato di New York che firmo l'atto di costituzione della contea.\nStoria.\nNel 1683, quando vennero stabilite le contee nello Stato di New York, questo paese era parte della contea di Albany. Era un paese enorme, includeva la parte nord dello Stato di New York, l'attuale stato di Vermont e si estendeva a ovest verso l'Oceano Pacifico. Venne ridotto di grandezza il 3 giugno del 1766 Con la creazione della contea di Cumberland e pi\u00f9 avanti il 16 marzo, 1770 con la creazione della Contea di Gloucester, entrambe contengono territori che ora fanno parte ora del Vermont.\nIl 12 marzo del 1772, ci\u00f2 che era a sinistra dell'Albany County fu diviso in tre parti, una mantenne il nome di Albany County. Un altro pezzo, la Contea di Tryon, conteneva i territori occidentali (In teoria, fino a quando non furono specificati i confini si estendeva fino al Pacifico). Il confine a est della contea di Tryon era circa a cinque miglia a ovest dell'attuale citt\u00e0 di Schenectady, la contea includeva la parte ovest delle montagne Adirondack e l'area a ovest del West Branch del Delaware River. L'area designata come Tryon County adesso include 37 contee dello Stato di New York. La contea fu nominata da William Tryon, governatore coloniale di New York."}
{"id": "1332741", "revid": "287204", "url": "https://it.wikipedia.org/wiki?curid=1332741", "title": "Aed Oirdnide mac Neill", "text": ""}
{"id": "1332745", "revid": "155634", "url": "https://it.wikipedia.org/wiki?curid=1332745", "title": "Candide Thovex", "text": "Biografia.\nCresciuto nel piccolo paese de La Clusaz dove risiede attualmente, \u00e8 considerato tra i massimi esponenti dello sci freestyle \"newschool skiing\". Candide inizia a sciare a soli due anni, iscrivendosi poi allo sci club di La Clusaz a cinque.\nHa vinto per la prima volta il titolo francese di sci nelle gobbe a soli 14 anni, vincendolo anche l'anno successivo. Sceglie per\u00f2 di cambiare disciplina dedicandosi al freestyle. Nel 1999, a 16 anni, ha partecipato per la prima volta agli X Games, piazzandosi quarto nel Big Air. Negli anni successivi si \u00e8 aggiudicato varie medaglie agli X Games, tra cui gli ori nelle specialit\u00e0 Big Air, Super Pipe e Slopestyle.\nIn quegli anni Candide inizi\u00f2 a organizzare una serie di eventi a La Clusaz, che chiama \"Candide Invitational\", che divennero un punto di riferimento per il freestyle europeo nell'evento del 2007, affrontando il pi\u00f9 imponente \"big air\" mai costruito, soprannominato \"Grosse Bertha\", Candide si \u00e8 procurato la frattura della vertebra lombare L1 in seguito al grande impatto avvenuto sul \"flat\": a causa delle alte temperature, la qualit\u00e0 della neve non gli ha permesso di raggiungere la velocit\u00e0 ottimale per coprire i 45 metri di lunghezza del salto; \u00e8 stato quindi immediatamente ricoverato al Centre de r\u00e9\u00e9ducation du sportif di Capbreton, dove \u00e8 stato in fase di riabilitazione per quattro mesi.\nDall'incidente Candide ha smesso di praticare freestyle e ha iniziato una carriera da freerider. Il 23 marzo 2010 ha vinto il Freeride World Tour. L'atleta francese, che era rimasto fermo due anni a causa dell'infortunio, ha vinto il circuito alla sua prima partecipazione grazie a tre podi in quattro gare.\nNel 2012 \u00e8 uscito \"Few Words\", prodotto dalla Quiksilver, un film documentario che ripercorre l'intera vita e carriera di Candide. \u00c8 stato il primo \"ski movie\" ad essere uscito nei cinema italiani, in inglese e sottotitolato in italiano.\nFilmografia.\nCortometraggi:\nLungometraggio:"}
{"id": "1332749", "revid": "599013", "url": "https://it.wikipedia.org/wiki?curid=1332749", "title": "Tom\u00e0s Balduino", "text": ""}
{"id": "1332750", "revid": "1305772", "url": "https://it.wikipedia.org/wiki?curid=1332750", "title": "Rauhalinna", "text": "Rauhalinna (\"Castello di Pace\") \u00e8 il nome di una villa in legno e in stile moresco, situata nel paese finlandese di Lehtiniemi, 16\u00a0km a nord di Savonlinna, adagiata su un lago (ci sono anche caff\u00e8, un ristorante e una sala banchetti).\nStoria.\nLa villa fu costruita nel 1900 per volont\u00e0 di Nils Weckman, un ufficiale dell'esercito zarista, come regalo per la moglie in occasione di un anniversario di matrimonio.\nCaratterizzata da intricate decorazioni lignee a graticcio che sono un esempio architettonico di carpenteria, in particolare dell'influenza stilistica russa in Finlandia."}
{"id": "1332753", "revid": "767487", "url": "https://it.wikipedia.org/wiki?curid=1332753", "title": "The Happiness of the Katakuris", "text": " \u00e8 un film del 2001, diretto da Takashi Miike, liberamente tratto dal film sudcoreano \"Joyonghan Gajok\" di Kim Ji-Woon.\nTrama.\nL'incipit del film \u00e8 realizzato in claymation e mostra una sequenza che non ha alcuna attinenza con il resto della trama: in un ristorante un piccolo demone sbuca fuori da un piatto e strappa l'ugola a una ragazza, quindi fugge ma viene catturato da un corvo nero, generato da un uovo uscito dalla bocca di un serpente. Il demone per\u00f2 riesce a liberarsi, per poi essere definitivamente ucciso dal corvo.\nLa famiglia Katakuri possiede una pensione situata in montagna, accanto ad un vulcano, aperta con i risparmi di una vita del capofamiglia Masao. Il resto della famiglia \u00e8 composta dalla moglie ottimista Terue, dal figlio ribelle Masayuki, dalla figlia ingenua e divorziata Shizue, dalla figlia di questa Yurie, che narra il film, e dal nonno Jimpei.\nTutti i componenti della famiglia Katakuri lavorano per\u00f2 a vuoto, poich\u00e9 i clienti scarseggiano, fino ad una notte di tempesta in cui si materializza uno strano uomo che chiede una stanza. La mattina dopo Shizue scopre il cadavere dell'uomo, che sembra essersi suicidato infilzandosi il collo con un coltello. La famiglia Katakuri, sconvolta, decide di occultare il cadavere, per evitare problemi con la polizia e una pubblicit\u00e0 negativa, e seppellisce il corpo in giardino.\nMa quello \u00e8 solo l'inizio di una serie di strani avvenimenti e di avventure che si abbatteranno sui Katakuri. Alla pensione giungono infatti altri strani personaggi, che muoiono tutti in circostanze misteriose. Alla famiglia Katakuri non resta altro che seppellire i corpi in giardino.\nInoltre Shizue viene irretita da un truffatore che si fa credere prima un militare della marina statunitense e poi un parente della Regina Elisabetta.\nI Katakuri ricevono per\u00f2 anche la visita di un gruppo di normali ragazzi, oltre a quella di una strana famiglia, infine quella di un folle che ha ucciso la moglie e prende in ostaggio Terue davanti ai poliziotti arrivati alla pensione. Masao lo convince a lasciare Terue, proprio quando il vulcano erutta e sommerge tutta la montagna.\nLa famiglia Katakuri si ritrova miracolosamente salva e unita pi\u00f9 che mai. Yurie per\u00f2 annuncia la morte del nonno, che avverr\u00e0 un anno dopo, ma la famiglia sembra cogliere la notizia con ottimismo.\nEstetica e stile.\nIl film \u00e8 una commistione di vari generi quali la commedia grottesca, il musical e l'horror, che fa un largo uso della tecnica di animazione a passo uno claymation, usata per sostituire le parti pi\u00f9 splatter della pellicola (ad esempio nella scena dell'incipit, in cui a una ragazza viene estirpata l'ugola).\nPer quanto riguarda le scene musicali del film, Takashi Miike propone anche una sequenza in cui viene evidenziato il testo cantato dagli attori, come se fosse un karaoke."}
{"id": "1332754", "revid": "715388", "url": "https://it.wikipedia.org/wiki?curid=1332754", "title": "Leonardo Lavalle", "text": "Carriera.\nDiventato professionista nel 1985, Lavalle rappresent\u00f2 il Messico alle Olimpiadi di Barcellona del 1992 dove venne sconfitto nei quarti di finale da Jordi Arrese.\nGiocatore mancino, raggiunse la posizione numero 51 della classifica ATP il 17 marzo 1986."}
{"id": "1332755", "revid": "71155", "url": "https://it.wikipedia.org/wiki?curid=1332755", "title": "Varasdino", "text": ""}
{"id": "1332761", "revid": "767487", "url": "https://it.wikipedia.org/wiki?curid=1332761", "title": "Valentino Degani", "text": "Carriera.\nCrebbe calcisticamente nell', squadra con cui esord\u00ec nel Campionato Nazionale il 1\u00ba febbraio 1925 (Inter-Brescia 1-0). Leg\u00f2 il proprio nome a quello della soci\u00e8ta neroazzurra, con la quale gioc\u00f2 per oltre un decennio, con l'eccezione del campionato 1925-1926, passato in forza al .\nFu un portiere dalle grandi doti atletiche e dal notevole colpo d'occhio; per questo era soprannominato dai compagni \"Saltarello\", ma per i tifosi interisti era \"Pantera\". Capace di grandi parate, come di gravi errori, non gli mancava il coraggio: contro lo Sparta Praga in Coppa Europa, per fermare l'azione di un attaccante avversario, si ruppe un braccio.\nNel 1928, dal 23 luglio al 13 settembre, con il compagno di squadra Silvio Pietroboni, prestati dall'Internazionale, parteciparono alla tourn\u00e9e americana con il Brescia. Salpati dal porto di Genova sul transatlantico \"Duilio\", sbarcarono a New York dopo dieci giorni di tanquilla navigazione, la squadra disput\u00f2 nove incontri, Valentino ne difese i pali in otto partite.\nNel 1929-30 risult\u00f2 decisivo per la vittoria del terzo scudetto interista. Negli anni successivi fece da riserva prima a Carlo Ceresoli, poi a Giuseppe Peruchetti. Gioc\u00f2 la sua ultima partita in nerazzuro nel 1937, contro la Roma, in Coppa Italia.\nNon gioc\u00f2 mai in Nazionale maggiore, ma fu schierato due volte con la selezione B, con la quale debutt\u00f2 il 7 aprile 1929 nella vittoria in trasferta contro la Grecia per 4-1; fece parte della spedizione italiana alle Olimpiadi di Amsterdam del 1928, che si conclusero con la vittoria della medaglia di bronzo da parte degli azzurri.\nRiposa nel cimitero maggiore di Milano."}
{"id": "1332765", "revid": "110157", "url": "https://it.wikipedia.org/wiki?curid=1332765", "title": "Our Lips Are Sealed", "text": "Our Lips Are Sealed \u00e8 una canzone delle Go-Go's, che la incisero nel 1981, e successivamente, nel 2004, \u00e8 stata reinterpretata dalle sorelle Duff per fare da colonna sonora del film \"A Cinderella Story\", dove Hilary Duff era protagonista. Nel video musicale di quest'ultima versione appaiono le sorelle Duff che cantano in auto e contemporaneamente in una fontana piena di schiuma.\n\u00c8 presente nell'album Hilary Duff dove \u00e8 estratto come primo singolo."}
{"id": "1332767", "revid": "6923", "url": "https://it.wikipedia.org/wiki?curid=1332767", "title": "Gruppo societario", "text": "Un gruppo societario (anche gruppo di imprese), nel diritto commerciale, \u00e8 un insieme di societ\u00e0 tra loro collegate in virt\u00f9 di un rapporto di controllo da parte di una societ\u00e0 capogruppo (\"holding\").\nCaratteristiche.\nUn gruppo \u00e8 comunemente definito come un insieme di unit\u00e0 tra loro autonome dal punto di vista giuridico, assoggettate ad un unico soggetto economico. Il controllo pu\u00f2 esercitarsi:\nSpesso il termine \"gruppo\" \u00e8 confuso con il termine \"holding\". Un gruppo \u00e8 un insieme di societ\u00e0 con a capo una holding finanziaria, che \u00e8 una societ\u00e0 essa stessa, con oggetto sociale l'assunzione di partecipazioni.\nTipologia di gruppi.\nEsistono diverse classificazioni dei gruppi societari, le quali a loro volta contengono diversi tipi di gruppi, individuati da vari autori economisti e giuristi. Quelle pi\u00f9 comuni sono le seguenti:\nNel mondo.\nItalia.\nIl codice civile italiano non fornisce una definizione organica di gruppo aziendale, bens\u00ec sviluppa l'argomento trattando il tema del controllo. \nil d.lgs.17 gennaio 2003, n. 6 ne ha introdotto una generica disciplina. Per societ\u00e0 controllanti sono intese:"}
{"id": "1332772", "revid": "287204", "url": "https://it.wikipedia.org/wiki?curid=1332772", "title": "Francesco Mander", "text": "Il padre Pietro Mander, amante della letteratura, era produttore cinematografico e proprietario della Mander Film. Sar\u00e0 invece soprattutto la madre, Lucia Mercadante, imparentata con Francesco Saverio Mercadante (1795 \u2013 1870), compositore al suo tempo molto stimato ma oggi quasi del tutto dimenticato, a riconoscere la forte inclinazione musicale del proprio figlio vedendo le sue reazioni quando ascolta, anche se piccolissimo, i dischi che la madre gli suona, di modo che pochi anni dopo assister\u00e0, insieme ai genitori, ai tanti concerti dati nella famosa sala dell'Augusteo a Roma.\nDopo il trasferimento della famiglia a Milano Francesco Mander affianca alle lezioni di pianoforte quelle di violoncello con Enzo Martinenghi, primo violoncello del Teatro alla Scala. Tornato a Roma frequenta l'universit\u00e0 e nello stesso tempo studia composizione con Alfredo Casella e Cesare Dobici. Si diploma nel 1939 al Conservatorio di Santa Cecilia, in soli quattro anni invece dei dieci normalmente richiesti. \nA Siena, dove, non molti anni dopo, terr\u00e0 lui stesso dei corsi di direzione seguiti tra l'altro da Zubin Mehta, studia direzione d'orchestra con Antonio Guarnieri.\nAttivit\u00e0 concertistica.\nFrancesco Mander dirige il suo primo concerto importante al Teatro La Fenice di Venezia nel 1942, dopo un periodo d'apprendistato nello stesso teatro. \u00c8 da l\u00ec che inizia la sua carriera che lo porter\u00e0 davanti a molte delle pi\u00f9 importanti orchestre del mondo.\nNel 1948 diventa direttore stabile dell'Orquesta sinf\u00f3nica de Madrid che porta pi\u00f9 volte in tourn\u00e9e, toccando tutte le pi\u00f9 importanti citt\u00e0 della Spagna e del Portogallo. \nNel 1955 era gi\u00e0 apprezzato in molte nazioni. \"Eccezionale\", scrisse il compositore e critico Richard de Guide su \"La nouvelle gazette de Bruxelles\". Quello stesso aggettivo \u00e8 stato poi ripetuto da molti altri famosi critici della stampa mondiale (Londra, Parigi, Milano, Mosca, Budapest, Sydney, Copenaghen, Amsterdam, Chicago, Johannesburg, Buenos Aires, San Pietroburgo, etc.).\nNel 1957, \u00e8 invitato per una tourn\u00e9e di tre mesi con L'Orchestra del Maggio Musicale Fiorentino, attraverso le maggiori citt\u00e0 degli Stati Uniti e del Canada. Lo stesso anno lo vede a Mosca alla testa dell'Orchestra di Stato dell'URSS. \nDal 1969 al 1976 \u00e8 stato direttore principale della National Symphony Orchestra della \"South African Broadcasting Corporation\" a Johannesburg e nel frattempo aveva anche un fitto calendario di concerti che lo portavano in giro per il mondo.\nTornato in Europa si stabilisce, insieme alla moglie, in Friuli, terra dei suoi avi (il nome Mander si trova gi\u00e0 nel 1378 in un piccolo paese friulano, Solimbergo). E dal Friuli ha continuato per molti anni la sua vita di direttore d'orchestra. \nIn questo periodo Mander comincia anche la sua attivit\u00e0 come scrittore, avendo da molti anni e per le stesse ragioni di altri suoi colleghi, abbandonato la composizione. \nGi\u00e0 negli anni 1960 aveva collaborato con la rivista culturale \"Elsinore\", per la quale ha scritto, tra l'altro, un articolo sulla \"Importanza della musica nella Divina Commedia\". Per \"Il mondo della musica\" troviamo \"La riforma wagneriana presagita da Giuseppe Mazzini\". Nel campo puramente letterario ha scritto tre romanzi e una serie di racconti.\nFilm.\nHa scritto e diretto varie colonne sonore per film prodotti da suo padre.\nDiscografia.\nHa inciso per la RCA.\nNella serie video \"Classic Archive\": \u010cajkovskij concerto per violino. Direttore Francesco Mander, solista Ivry Gitlis, Orchestre National de France de l'ORTF.\nEMI: DVD Tschaikovsky concerto per violino. Direttore Francesco Mander, solista Ivry Gitlis.\nOnorificenze.\nNel 1965 \u00e8 nominato membro dell'Accademia Tiberina.\nDal 1971 Francesco Mander \u00e8 accademico della Real Academia de Bellas Artes de San Fernando a Madrid.\nCommendatore dell'ordine al merito della Repubblica Italiana."}
{"id": "1332775", "revid": "228587", "url": "https://it.wikipedia.org/wiki?curid=1332775", "title": "Finlandia lacustre", "text": "La Finlandia lacustre (\"J\u00e4rvi-Suomi\" in finlandese), conosciuta anche come la regione dei laghi, \u00e8 una regione geografica situata nella zona sud-orientale della Finlandia, costituita da un numero elevato di laghi.\nI laghi finlandesi sono poco profondi: soltanto tre si spingono oltre i 100\u00a0m. Ci\u00f2 significa che l'acqua si riscalda rapidamente in estate e gela in inverno, ma che \u00e8 anche sensibile all'inquinamento.\nI laghi sono la linfa vitale della Finlandia sud-orientale, in un paese in cui il 10% del territorio \u00e8 occupato dall'acqua. \nIn Finlandia si trovano 187.888 laghi, molti dei quali collegati l'un l'altro da fiumi. Citt\u00e0, villaggi, fabbriche e centrali idroelettriche sorgono sulle sponde dei laghi e dei corsi d'acqua che, oltre ad essere fonte di approvvigionamento idrico, fungono anche da rete per i trasporti. I finlandesi attraversano i laghi in nave in estate e con i gatti delle nevi in inverno, e sulle loro rive costruiscono cottage estivi e saune.\nIn Finlandia si sentono spesso pronunciare le parole \"j\u00e4rvi\" (lago), \"saari\" (isola), \"ranta\" (sponda, spiaggia), \"niemi\" (promontorio), \"lahti\" (baia), \"koski\" (rapida), \"virta\" (corrente) e \"joki\" (fiume), tutti termini che ricorrono nei cognomi finlandesi pi\u00f9 diffusi."}
{"id": "1332776", "revid": "287204", "url": "https://it.wikipedia.org/wiki?curid=1332776", "title": "Ossa della Terra", "text": "Ossa della Terra (\"Bones of the Earth\") \u00e8 un romanzo di genere fantascientifico scritto da Michael Swanwick, pubblicato negli Stati Uniti nel 2002.\n\u00c8 stato candidato al premio Nebula per il miglior romanzo nel 2002 e, nel 2003, ai premi Hugo, Campbell e Locus.\nIl romanzo \u00e8 l'espansione del precedente racconto \"Scherzo con il tirannosauro\" (\"Scherzo with Tyrannosaur\", 1999), vincitore del premio Hugo nel 2000.\nIl romanzo \u00e8 dedicato a tutti i professori del mondo.\nTrama.\nAnno 2010. Richard Leyster \u00e8 un geniale paleontologo specializzato in dinosauri che lavora con un magro stipendio per lo Smithsonian Institute. Un giorno un uomo di nome Griffin si presenta alla sua porta per fargli un'offerta di lavoro, donandogli un contenitore dal contenuto misterioso. Non appena Griffin se ne va (senza lasciare alcuna maniera per contattarlo), Leyster apre il contenitore, trovandovi una vera testa di Stegosaurus.\nUn anno e mezzo dopo, Leyster si trova su un pulmino diretto a una conferenza. Qui Griffin spiega il mistero: al governo statunitense \u00e8 stata offerta la tecnologia del viaggio nel tempo con l'obbligo di farla usare soltanto da scienziati, e il governo ha deciso di renderla disponibile per i paleontologi. L'unica restrizione che chiunque viaggi nel tempo deve assolutamente seguire \u00e8 non creare fisicamente dei paradossi temporali; pena, la cancellazione dell'universo tutto intero.\nLa storia, molto complessa, prosegue con il racconto di un attentato terroristico da parte di un estremista creazionista, tra le speranze, le paure e i pensieri dei vari personaggi, in particolare dei protagonisti Richard Leyster, Griffin e Gertrude Salley, tra varie epoche, con gli studi dei paleontologi ormai in grado di vedere e di toccare con mano i loro animali \"dal vivo\", e nel mistero dell'oscura presenza che si trova dietro il dono del viaggio nel tempo fatto all'umanit\u00e0."}
{"id": "1332780", "revid": "599013", "url": "https://it.wikipedia.org/wiki?curid=1332780", "title": "Hank Pfister", "text": "Carriera.\nGiocatore destro e dotato di un gran servizio, il californiano Pfister vinse complessivamente due titoli di singolo (Maui 1981, Newport 1983). Il 2 maggio 1983 occup\u00f2 la posizione numero 19 della classifica ATP.\nNel doppio vinse due titoli al Roland Garros oltre ad altri nove titoli ATP ed \u00e8 arrivato fino alla dodicesima posizione mondiale.\nHank Pfister, sposato con tre figlie \u00e8 attualmente istruttore al Stockdale Country Club di Bakersfield."}
{"id": "1332781", "revid": "1199305", "url": "https://it.wikipedia.org/wiki?curid=1332781", "title": "Log-Dragomer", "text": "Log-Dragomer (in italiano: \"Luogo\", in tedesco: \"Mansburg\") \u00e8 un comune della Slovenia di 3575 abitanti. \u00c8 stato ricreato nel 2006 con lo scorporo di parte del comune di Nauporto.\nDal 1941 al 1943 ha fatto parte della provincia italiana di Lubiana."}
{"id": "1332782", "revid": "1343317", "url": "https://it.wikipedia.org/wiki?curid=1332782", "title": "Patata rossa di Colfiorito", "text": "La Patata rossa di Colfiorito \u00e8 un prodotto agroalimentare tradizionale per la zona degli altopiani di Colfiorito, quello che ha contribuito in maniera sostanziale al suo sviluppo.\nTimidamente introdotta nel 1963, la variet\u00e0 \"d\u00e9sir\u00e9e\" nel giro di pochi anni ha trovato il consenso di tutti gli agricoltori della zona, essendosi rivelata particolarmente adatta alle condizioni climatiche e ambientali degli altipiani a differenza della nostrale patata bianca; la coltivazione di quest'ultima \u00e8 ormai del tutto abbandonata.\nAlla patata rossa \u00e8 dedicata una grossa mostra-mercato e sagra che, dal 1978, raccoglie migliaia di persone e svolge numerose attivit\u00e0 artistiche e culturali oltre che ludiche e gastronomiche. La sagra ha promosso mostre fotografiche e documentarie sul territorio, estemporanee di pittura, convegni di studio, pubblicazioni di libri sia di argomento storico (a cura di don M. Sensi, docente all'Universit\u00e0 Lateranense) sia naturalistico. Vanta una stretta collaborazione con l'Ente Parco di Colfiorito (parco regionale nato intorno ad una palude di importanza internazionale sia dal punto di vista botanico che zoologico) che, illustrando temi legati alle ricchezze naturalistiche, ha fatto riscoprire il fascino di queste terre.\nUna tipica preparazione sono le ciambelle dolci di patate."}
{"id": "1332794", "revid": "125869855", "url": "https://it.wikipedia.org/wiki?curid=1332794", "title": "Stazione di Caltanissetta Xirbi", "text": "La stazione di Caltanissetta Xirbi \u00e8 la seconda stazione ferroviaria della citt\u00e0 di Caltanissetta.\n\u00c8 situata a valle della citt\u00e0 di Caltanissetta, a nord della stessa in una brulla zona di campagna.\nUn tempo era molto frequentata da viaggiatori pendolari diretti verso i posti di lavoro della zona industriale di Catania o impiegati negli uffici della citt\u00e0 etnea o verso il capoluogo della regione, oggi ha visto ridurre la sua importanza in tal senso. Rimane comunque sede obbligata di transito e fermata per i treni delle varie destinazioni. Fino ai primi anni ottanta era sede di consistenti manovre per la composizione di treni merci in partenza con i carri provenienti dalla varie direzioni, anche di prodotti finiti delle aziende industriali, e di scomposizione dei treni provenienti dal nord con prodotti industriali, semilavorati e materie prime.\nStoria.\nLa stazione prende il nome della contrada di Caltanissetta su cui sorge, Xirbi, il cui toponimo si fa risalire alla radice araba \"xar\"-\"xir\", da cui il significato di \"pietraia\", sebbene lo storico Santagati lo faccia invece derivare dal latino \"ex urbis\" (\"fuori dalla citt\u00e0\").\nLa pronuncia siciliana del toponimo Xirbi \u00e8 \"Scirbi\" perch\u00e9 nello scritto si conserva la grafia arcaica del siciliano (dove la X ha lo stesso suono che ha, per esempio, in catalano e portoghese), ma si \u00e8 ormai diffusa anche la pronuncia impropria \"Csirbi\".\nL'impianto originariamente si chiamava Santa Caterina-Xirbi, essendo situata nei pressi del centro abitato di Santa Caterina Villarmosa; venne costruita nell'ambito della costruzione della ferrovia Palermo-Catania, iniziata dalla Societ\u00e0 Vittorio Emanuele e proseguita con la Societ\u00e0 per le strade ferrate della Sicilia, detta anche Rete Sicula. Era infatti parte importante del progetto per connettere mediante la strada ferrata le aree interne della Sicilia con il porto di Catania necessario per le zone zolfifere dell'area centro-orientale dell'Isola e per il convogliamento verso i mercati dei prodotti agricoli.\nLa stazione venne costruita in prossimit\u00e0 di una linea di displuvio e per questo fu sempre soggetta a problemi di smottamenti e allagamenti. Venne inaugurata il 1\u00ba luglio 1869 in concomitanza con l'apertura all'esercizio della tratta ferroviaria stazione di Villarosa - Santa Caterina Xirbi.\nIl 15 maggio 1870 Bicocca era stata collegata a Catenanuova-Centuripe, il 27 giugno a Raddusa Agira e il 15 agosto a Pirato. La stazione di Enna fu raggiunta il 1\u00ba febbraio 1876 e il 1\u00ba marzo 1876 finalmente anche quella di Santa Caterina Xirbi, divenuta dal 1927 Caltanissetta Xirbi. Ci vollero ancora due anni di lavoro perch\u00e9 Xirbi, l'8 aprile 1878, venisse collegata alla stazione di Caltanissetta Centrale con un tratto di binario in forte ascesa di poco pi\u00f9 di 6 km., realizzando il collegamento diretto con Catania. Tuttavia il collegamento con Palermo non pot\u00e9 essere attivato se non molti anni dopo con l'inaugurazione, nel 1885, della lunga \"Galleria di Marianopoli\". Fino ad allora a Santa Caterina Xirbi avveniva il trasbordo su diligenze, mentre si poteva proseguire per Palermo solo con un lungo giro via Aragona Caldare, dove confluiva la linea proveniente da Palermo.\nIl 21 marzo 1943, durante i combattimenti della Seconda Guerra Mondiale, un grave incidente ferroviario riguard\u00f2 un treno militare che trasportava 800 soldati del 476\u00ba battaglione costiero da Castrofilippo a Termini Imerese, causando 137 morti e 360 feriti.\nStrutture e impianti.\nLa stazione di Caltanissetta Xirbi consiste di un fabbricato, abbastanza anonimo, in stile ferroviario con una pensilina in ferro con colonne di ghisa in classico stile ferroviario. L'edificio di stazione \u00e8 posto a nord dei binari ed \u00e8 del tipo classico con corpo centrale elevato e corpi laterali ad un piano per servizi. Possiede un piccolo dormitorio per il personale, una piattaforma girevole, una rimessa, una torre dell'acqua e varie costruzioni di servizio accessorie.\nIl fascio binari comprende il primo binario di transito e un binario di precedenza, per servizio viaggiatori e merci, che \u00e8 anche quello di arrivo da Caltanissetta Centrale. I vari binari per servizio merci e di ricovero si trovano sul lato sud della stazione.\nMovimento.\nLa stazione \u00e8 servita da servizi regionali svolti con il contratto di servizio sottoscritto da Trenitalia e Regione Sicilia.\nInterscambi.\nLa stazione \u00e8 un importante nodo di diramazione: mette infatti in comunicazione la linea proveniente dalla costa sud della Sicilia, da Agrigento e da Licata con la linea per Palermo e per Catania e Siracusa. Si tratta inoltre di un'importante stazione anche per i treni di collegamento che provengono dalla Stazione di Caltanissetta Centrale diretti verso tutte le direzioni."}
{"id": "1332800", "revid": "198277", "url": "https://it.wikipedia.org/wiki?curid=1332800", "title": "Associazione Calcio Fiorentina 2000-2001", "text": "Questa voce raccoglie le informazioni riguardanti lAssociazione Calcio Fiorentina nelle competizioni ufficiali della stagione 2000-2001.\nStagione.\nLa Fiorentina salut\u00f2 - dopo quasi un decennio - l'argentino Batistuta che scelse di accasarsi alla . Cecchi Gori, concluso il biennio con Trapattoni, affid\u00f2 la panchina al turco Terim, reduce dalla vittoria della Coppa UEFA con il Galatasaray. Durante la sessione estiva di calciomercato, la societ\u00e0 gigliata decise di sopperire alla cessione del suo bomber con gli acquisti di Nuno Gomes e Leandro; la squadra venne rinforzata anche dagli ex parmigiani Vanoli e Lassisi, mentre salutarono Firenze Heinrich (che torn\u00f2 al Borussia Dortmund) e Amor (accasatosi al Villarreal).\nLa mancanza di \"Batigol\" pes\u00f2 notevolmente sul rendimento della squadra viola, che a settembre usc\u00ec subito al primo turno di Coppa UEFA, eliminata dai modesti austriaci del Tirol Innsbruck. La formazione gigliata part\u00ec un po' in sordina ma poi visse un'ottima fase centrale della stagione, per concludere poi in netto calo il campionato. Dopo il mediocre pareggio casalingo con il Brescia alla 20\u00aa giornata, l'allenatore Terim e il direttore generale Giancarlo Antognoni furono esonerati dai loro rispettivi incarichi.\nBen diverso fu invece il cammino in Coppa Italia, dove la Fiorentina vinse per la sesta volta nella sua storia il trofeo, eliminando la Salernitana agli ottavi (con un 8-1 complessivo), il Brescia ai quarti (vittoria per 6-0 a Firenze e sconfitta per 3-1 in Lombardia), prima di affrontare il Milan.\nNonostante il cambio in panchina avvenuto in primavera, con l'arrivo alla 22\u00aa giornata di Mancini, alla prima esperienza da allenatore al posto dell'\"Imperatore\" Terim, la squadra viola elimin\u00f2 i rossoneri vincendo per 2-0 a Firenze, dopo il 2-2 di Milano dell'andata. In finale il tecnico jesino ebbe la meglio sul Parma: vittoria per 1-0 all'andata e pareggio 1-1 al Franchi nella sfida di ritorno.\nIn campionato la Fiorentina raggiunse invece il 9\u00ba posto, confermando per\u00f2 la sua presenza in Coppa UEFA per l'edizione 2001-02.\nStatistiche.\nStatistiche dei giocatori.\nA completamento delle statistiche vanno conatati 2 autogol a favore dei \"viola\" in campionato."}
{"id": "1332802", "revid": "181699", "url": "https://it.wikipedia.org/wiki?curid=1332802", "title": "Festa della Bandiera (Morano Calabro)", "text": ""}
{"id": "1332807", "revid": "287204", "url": "https://it.wikipedia.org/wiki?curid=1332807", "title": "Retretti", "text": "Retretti \u00e8 un centro artistico finlandese situato in prossimit\u00e0 di Punkaharju. La caratteristica principale dell'esposizione artistica \u00e8 la sua collocazione, situata in una grotta sotterranea artificiale.\nEssa presenta cascate, una sala da concerti ed effetti speciali tra cui luci, suoni e ombre, ottenuti sfruttando gli elementi naturali della grotta (le pareti, l'acqua e l'oscurit\u00e0). Sopra la grotta (al livello del suolo) \u00e8 situato uno spazio espositivo pi\u00f9 convenzionale con opere d'arte prese in prestito da altre gallerie.\nOgni estate l'intera collezione viene cambiata.\nLa struttura espositiva \u00e8 chiusa da qualche anno."}
{"id": "1332814", "revid": "339392", "url": "https://it.wikipedia.org/wiki?curid=1332814", "title": "Worcester (salsa)", "text": ""}
{"id": "1332818", "revid": "767487", "url": "https://it.wikipedia.org/wiki?curid=1332818", "title": "Salpausselk\u00e4", "text": "Il Salpausselk\u00e4 costituisce una serie di dorsali moreniche formatesi durante l'era glaciale nella regione corrispondente all'attuale Finlandia meridionale. Una di queste \u00e8 lunga 7 km e, attraversando un vasto lago, \u00e8 sempre stata un'importante via di collegamento.\nSulla sua sommit\u00e0 sono rimaste soltanto alcune centinaia di metri della strada sterrata originale, facente parte in passato di un percorso che arrivava fino in Russia."}
{"id": "1332825", "revid": "1272592", "url": "https://it.wikipedia.org/wiki?curid=1332825", "title": "Convocazioni per il campionato mondiale di calcio 2002", "text": "Elenco dei giocatori convocati da ciascuna Nazionale partecipante ai Mondiali di calcio 2002.\n\"L'et\u00e0 dei giocatori e il numero di presenze sono relativi al 31 maggio 2002, data di inizio della manifestazione.\"\nGruppo A.\nCommissario tecnico: Morten Olsen\n\nCommissario tecnico: Roger Lemerre\n\nCommissario tecnico: Bruno Metsu\n\nCommissario tecnico: V\u00edctor P\u00faa\nGruppo B.\nCommissario tecnico: Cesare Maldini\n\nCommissario tecnico: Sre\u010dko Katanec\n\"Nota bene: per i calciatori sloveni non sono conteggiate le presenze con la Nazionale di calcio della Jugoslavia.\"\nCommissario tecnico: Jomo Sono\n\nCommissario tecnico: Jos\u00e9 Antonio Camacho\nGruppo C.\nCommissario tecnico: Luiz Felipe Scolari\n\nCommissario tecnico: Bora Milutinovi\u0107\n\nCommissario tecnico: Alexandre Guimar\u00e3es\n\nCommissario tecnico: \u015eenol G\u00fcne\u015f\nGruppo D.\nCommissario tecnico: Jerzy Engel\n\nCommissario tecnico: Ant\u00f3nio Oliveira\n\nCommissario tecnico: Guus Hiddink\n\nCommissario tecnico: Bruce Arena\nGruppo E.\nCommissario tecnico: Winfried Sch\u00e4fer\n\nCommissario tecnico: Rudi V\u00f6ller\n\nCommissario tecnico: Mick McCarthy\nCommissario tecnico: Nasser Al-Johar\nGruppo F.\nCommissario tecnico: Marcelo Bielsa\nIn origine erano stati assegnati a Ariel Ortega il numero 23 e a Roberto Bonano il 24, perch\u00e9 l'AFA aveva ritirato il 10 di Diego Maradona. La FIFA non lo permise.\nCommissario tecnico: Sven-G\u00f6ran Eriksson\n\nCommissario tecnico: Festus Onigbinde\n\nCommissari tecnici: Lars Lagerb\u00e4ck e Tommy S\u00f6derberg\nGruppo G.\nCommissario tecnico: Mirko Jozi\u0107\n\"Nota bene: per i calciatori croati non sono conteggiate le presenze con la Nazionale di calcio della Jugoslavia.\"\nCommissario tecnico: Hern\u00e1n Dar\u00edo G\u00f3mez\n\nCommissario tecnico: Giovanni Trapattoni\n Francesco totti\nCommissario tecnico: Javier Aguirre\nGruppo H.\nCommissario tecnico: Robert Waseige\n\nCommissario tecnico: Philippe Troussier\n\nCommissario tecnico: Oleg Romancev\n\"Nota bene: per i calciatori russi sono conteggiate anche le presenze con la Nazionale di calcio dell'Unione Sovietica e con la Nazionale di calcio della Comunit\u00e0 degli Stati Indipendenti\"\nCommissario tecnico: Ammar Souayah"}
{"id": "1332827", "revid": "212348", "url": "https://it.wikipedia.org/wiki?curid=1332827", "title": "Tecnica del poliziotto buono - poliziotto cattivo", "text": "La tecnica del poliziotto buono - poliziotto cattivo, conosciuta negli ambienti militari britannici come Mutt and Jeff (dall'omonimo fumetto) oppure come \"joint questioning\" o \"friend and foe\" \u00e8 una tattica psicologica utilizzata negli interrogatori.\nConsiste in una squadra di due interroganti che si approcciano al soggetto in modo diametralmente opposto. Gli interroganti possono parlare con l'interrogato alternativamente o allo stesso tempo.\nDescrizione.\nIl \"poliziotto cattivo\" adotta un atteggiamento aggressivo nei confronti del soggetto, con commenti sprezzanti, giochetti e suscitando in generale un senso di antipatia. A questo punto interviene il \"poliziotto buono\", apertamente amichevole, comprensivo in modo da suscitare simpatia nell'interrogato che viene spesso anche \"difeso\" dalle prepotenze del \"poliziotto cattivo\". Il soggetto \u00e8 dunque spinto a collaborare dal senso di gratitudine verso il \"poliziotto buono\" e dalla paura di una reazione negativa del \"poliziotto cattivo\".\nLa tecnica, se conosciuta, \u00e8 facilmente riconoscibile, ma rimane utile contro soggetti giovani, impauriti o sprovveduti. L'utilizzo della tecnica comporta per\u00f2 un certo grado di rischio, se infatti \u00e8 riconosciuta dal soggetto esso pu\u00f2 considerarsi offeso e insultato e rendere meno probabile una sua collaborazione. La tecnica, per poter essere ben attuata in un contesto lavorativo complesso, richiede la partecipazione di un addetto esperto in gestione delle risorse umane oltre a un manager diretto superiore del dipendente 'oggetto' del colloquio.\nUtilizzo.\nQuesta tecnica \u00e8 utilizzata anche in politica, es. quando i governi fanno azioni da molti non condivise o contraddistinte da poca umanit\u00e0, viene data risonanza alla voce di altri membri appartenenti ai partiti della medesima coalizione governativa per contentare gli elettori non concordi nel merito delle suddette azioni."}
{"id": "1332829", "revid": "2033069", "url": "https://it.wikipedia.org/wiki?curid=1332829", "title": "Viacom (1971-2005)", "text": " Viacom Inc. (abbreviazione di Visual &amp; Audio Communications) \u00e8 stato un conglomerato dei media statunitense, con vari interessi in tutto il mondo nei canali televisivi satellitari e via cavo.\nStoria.\nL'originale Viacom viene fondata il 3 maggio 1971 come divisione di CBS.\nScissione.\nLa societ\u00e0, nel 2005 a causa di una riorganizzazione aziendale che ha comportato una scissione del ramo dei mass media alla nuova Viacom, \u00e8 stata ridenominata in CBS Corporation.\nLa nuova Viacom.\nIl 3 gennaio 2006 \u00e8 stata fondata una nuova societ\u00e0 sempre con lo stesso nome di Viacom.\nSono state create due divisioni operative:"}
{"id": "1332834", "revid": "80339", "url": "https://it.wikipedia.org/wiki?curid=1332834", "title": "A\u0161miany", "text": ""}
{"id": "1332840", "revid": "599013", "url": "https://it.wikipedia.org/wiki?curid=1332840", "title": "Anke M\u00f6hring", "text": "Carriera.\nNel 1987 vinse gli 800\u00a0m sl agli europei di Strasburgo 1987 con il tempo di 8'19\"53, allora record del mondo (battuto l'anno seguente dalla statunitense Janet Evans); questa prestazione \u00e8 comunque rimasta record europeo per quasi 20 anni, battuta da Laure Manaudou agli europei di Budapest 2006. Vinse inoltre la medaglia di bronzo ai Giochi olimpici di nei 400\u00a0m sl, dietro alla Evans e alla connazionale Heike Friedrich. Fu nominata \"Nuotatrice europea dell'anno\" nel 1989.\nI suoi personali:"}
{"id": "1332842", "revid": "1305772", "url": "https://it.wikipedia.org/wiki?curid=1332842", "title": "Dolores Prato", "text": "Biografia.\nDolores Prato nasce a Roma il 12 aprile 1892 da Maria Prato e da padre ignoto. Dopo averla lasciata a balia a Sezze, nell'attuale provincia di Latina, la madre (vedova con cinque figli a carico) la affida a due anziani cugini che vivono a Treia, una cittadina in provincia di Macerata, dove Dolores trascorrer\u00e0 tutta l'infanzia e l'adolescenza, dapprima con gli zii (il parroco del paese e sua sorella nubile) e poi nell'educandato salesiano della Visitazione nel Monastero di Santa Chiara, un collegio di suore di clausura. Le circostanze della nascita (abbandonata dalla madre e con un padre rimasto sconosciuto) hanno probabilmente condizionato la vita della scrittrice, che ha sempre avvertito la sua sorte tormentata come annunciata da un presagio di eccezionalit\u00e0.\nUscita dall'educandato, frequenta a Roma la Facolt\u00e0 di Magistero, dove si laurea nel 1918 con una tesi su un carteggio inedito di Prospero Viani e Pietro Fanfani.\nNel 1919 ottiene l'abilitazione all'insegnamento di letteratura italiana. Insegna in diverse citt\u00e0: Sansepolcro (1919-21), a Macerata (1921-22) e San Ginesio (1922-29).\nDal 1927 al 1928 vive a Milano frequentando un avvocato iscritto al Partito Comunista, Domenico Capocaccia.\nNel 1930 si stabilisce definitivamente a Roma, dove ha modo di frequentare esponenti della cultura laica e cattolica, stringendo numerose amicizie. Insegna per un breve periodo all'Istituto Marymount. Costretta dalla promulgazione delle leggi razziali a lasciare l'insegnamento, vive di collaborazioni ai giornali e di lezioni private, occupandosi per dieci anni di una ragazza con gravi problemi psichici e di salute.\nI lavori letterari.\nDolores Prato collabora con diverse testate giornalistiche (prevalentemente scrisse per Paese Sera) e partecipa a diversi premi letterari. Nel 1948 presenta il romanzo \"Nel paese delle campane\" alla giuria del Premio Prato, ottenendo una segnalazione speciale: nonostante il riconoscimento, il romanzo non trova tuttavia un editore. Nel 1949 un testo dal titolo ancora oscillante (\"Calycanthus - E lui che c'entra?),\" presentato al premio letterario Citt\u00e0 di Taranto\",\" suscita l'interesse di Giuseppe Ungaretti.\nNegli anni successivi altri tentativi di pubblicazione presso case editrici non vanno a buon fine. \"Nel paese delle campane\" sar\u00e0 pubblicato a spese dell'autrice nel 1963 con il titolo di \"Sangiocondo,\" ma fortemente manomesso dal curatore, Andrea Gaggero. Nel 1965 il racconto lungo \"Scottature\" ottiene il primo premio al concorso \"Premio Stradanova\" a Venezia, da una giuria composta tra gli altri da Diego Valeri e Aldo Palazzeschi\",\" ma di nuovo sar\u00e0 pubblicato a spese dell'autrice due anni dopo.\nA partire dal 1973 Dolores Prato \u00e8 impegnata nella stesura di \"Gi\u00f9 la piazza non c'\u00e8 nessuno,\" lunga narrazione autobiografica dedicata all'infanzia trascorsa a Treia; il romanzo viene pubblicato da Einaudi nel 1980, in una versione fortemente ridotta da Natalia Ginzburg, e diventa subito un caso letterario. L'autrice per\u00f2, scontenta di quell'edizione parziale, continua a rivedere il testo e prepara un nuovo dattiloscritto, che tuttavia verr\u00e0 pubblicata soltanto dopo la sua morte, a cura di Giorgio Zampa, il quale cura anche l'edizione di \"Le ore\", seguito incompiuto di \"Gi\u00f9 la piazza non c'\u00e8 nessuno\".\nGrazie al suggerimento di un amico, Fausto Coen, la scrittrice nel 1981 affida una parte consistente delle sue carte all'Archivio Contemporaneo del Gabinetto Vieusseux di Firenze.\nDolores Prato muore il 13 luglio 1983 in clinica ad Anzio e viene sepolta nel cimitero di Prima Porta a Roma.\nDal 1987, per volont\u00e0 del comune di Treia, il suo corpo riposa nel cimitero cittadino."}
{"id": "1332846", "revid": "111909324", "url": "https://it.wikipedia.org/wiki?curid=1332846", "title": "Parco nazionale di Linnansaari", "text": "Il parco nazionale di Linnansaari (\"Linnansaaren kansallispuisto\" in finlandese) \u00e8 un parco nazionale della Finlandia, fondato nel 1956 e situato nell'area di Saimaa. Oltre all'isola di Linnansaari, \u00e8 composto, da circa 130 isole disabitate e da centinaia di altre isole pi\u00f9 piccole, situate nella zona di Haukivesi, Savonlinna e Rantasalmi.\nNelle acque del parco vive una piccola popolazione di foche dagli anelli appartenenti alla sottospecie \"Pusa hispida saimensis\", considerata in pericolo di estinzione; nel 1999 \u00e8 stata registrata la presenza di 50 esemplari nel parco, mentre pi\u00f9 a sud, sempre nel lago Saimaa, ve ne sono circa 200.\nDa queste parti \u00e8 anche possibile osservare alcuni rari uccelli, come il falco pescatore."}
{"id": "1332851", "revid": "767487", "url": "https://it.wikipedia.org/wiki?curid=1332851", "title": "Nerolo", "text": "Il nerolo \u00e8 un alcool monoterpenico rintracciabile nell'olio essenziale di bergamotto, citronella, neroli e di altre piante appartenenti alla famiglia delle rutaceae. Tale composto venne isolato per la prima volta dall'olio di neroli, da cui prese poi il nome.\nViene sovente utilizzato in profumeria per il soave odore di rosa che possiede.\nIl suo isomero \"trans\" (o \"E\") \u00e8 il geraniolo."}
{"id": "1332855", "revid": "458786", "url": "https://it.wikipedia.org/wiki?curid=1332855", "title": "G\u00f3rnik Zabrze", "text": "Il G\u00f3rnik Zabrze \u00e8 una societ\u00e0 calcistica polacca con sede nella citt\u00e0 di Zabrze.\nFondata nel 1948, milita durante la stagione 2020-2021, nella Ekstraklasa, la massima serie del campionato polacco di calcio. Con 14 campionati, 6 coppe nazionali e una supercoppa nazionale in bacheca, \u00e8 la seconda squadra pi\u00f9 titolata del paese dopo il Legia Varsavia. A livello internazionale il risultato di maggior prestigio \u00e8 il raggiungimento della finale della Coppa delle Coppe 1969-1970, persa poi col Manchester City.\nStoria.\nIl G\u00f3rnik Zabrze viene fondato il 14 dicembre 1948 dall'unione di varie societ\u00e0 a Zabrze, citt\u00e0 da poco entrata a far parte della Polonia. Alla squadra viene dato il nome \"G\u00f3rnik\", che in polacco significa minatore, in virt\u00f9 della vocazione mineraria del territorio.\nLa squadra parte dal basso dei campionati regionali, e accede per la prima volta in massima divisione nel 1956. Conclude questo torneo in sesta posizione, mentre gi\u00e0 nel campionato successivo pu\u00f2 festeggiare il primo titolo nazionale. Gli anni cinquanta vengono conclusi vincendo un secondo campionato, nel 1959.\nGli anni sessanta sono un decennio di grandi soddisfazioni per il G\u00f3rnik, a cominciare dalla vittoria del campionato 1961. Proprio in virt\u00f9 di questo successo partecipa per la prima volta alle competizioni europee nella Coppa dei Campioni 1961-1962; qui \u00e8 per\u00f2 battuto nettamente dagli inglesi del Tottenham. Proseguendo, il G\u00f3rnik vince cinque campionati di fila tra il 1962-1963 e il 1966-1967, a cui fanno seguito altrettante partecipazioni alla Coppa dei Campioni. Tra queste edizioni la squadra avanza maggiormente in quella del 1967-1968 quando, dopo aver eliminato gli svedesi del Djurg\u00e5rden e i sovietici della Dinamo Kiev viene eliminato nei quarti di finale dagli inglesi del Manchester United.\nIl G\u00f3rnik vince la prima Coppa di Polonia nel 1965, seguita da quelle del 1968 e del 1969. Proprio grazie alla vittoria di quest'ultima i polacchi partecipano alla Coppa delle Coppe 1969-1970 e arrivano in finale, dopo aver sconfitto i greci dell', gli scozzesi del Rangers, i bulgari del Levski Sofia e la Roma. La squadra italiana viene eliminata solo per sorteggio, dopo che i tre incontri finiscono in parit\u00e0 (1-1 all'Olimpico, 2-2 allo Stadion \u015al\u0105ski di Chorz\u00f3w e 1-1 nello spareggio di Strasburgo). La finale viene giocata al Prater di Vienna, e qui la squadra polacca viene sconfitta 2-1 dagli inglesi del Manchester City. Ad ogni modo il capocannoniere della manifestazione \u00e8 un giocatore del G\u00f3rnik, l'attaccante W\u0142odzimierz Luba\u0144ski, autore di tre gol negli incontri giocati contro la Roma.\nGli anni settanta cominciano con il nono titolo nel campionato 1970-1971 e il decimo l'anno successivo, pi\u00f9 la vittoria di tre Coppe di Polonia nel 1970, 1971 e 1972, che unite alle due della fine del decennio precedente fanno cinque trofei consecutivi nella manifestazione. In questo periodo c'\u00e8 da ricordare la partecipazione alla Coppa delle Coppe 1970-1971 nella quale Luba\u0144ski \u00e8 ancora capocannoniere, ma in cui la squadra polacca viene nuovamente eliminata dal Manchester City, in questa occasione nei quarti di finale: dopo che le due partite regolamentari sono finite 2-0 per le squadre di casa si rende necessaria un terzo incontro di spareggio, che i polacchi perdono 3-1.\nDa qui alla fine del decennio il G\u00f3rnik alterna campionati da alta classifica, terminati anche con due partecipazioni alla Coppa UEFA, ad altri a met\u00e0 classifica. Al termine del campionato 1977-1978 la squadra finisce ultima in classifica e retrocede in II liga, ma si assiste comunque ad una pronta risalita nel massimo campionato dopo una sola stagione in seconda divisione.\nNella prima parte degli anni ottanta la squadra non va mai oltre la quarta posizione, mentre nel 1984-1985 il G\u00f3rnik vince l'undicesimo campionato, che non \u00e8 altro che il primo di quattro consecutivi. A queste vittorie c'\u00e8 da aggiungere la Supercoppa nazionale del 1988, pi\u00f9 un buon terzo posto nel campionato 1988-1989. Questo d\u00e0 alla squadra l'accesso alla Coppa UEFA 1989-1990, dove viene sorteggiata al primo turno con la Juventus. La squadra italiana vincer\u00e0 poi il torneo, ma la trasferta in terra polacca verr\u00e0 tristemente ricordata per la prematura scomparsa di Gaetano Scirea, membro della societ\u00e0 bianconera oltre che ex-giocatore e bandiera della squadra, a causa di un tragico incidente stradale.\nNegli anni novanta il G\u00f3rnik non vince nessun trofeo; il punto pi\u00f9 alto \u00e8 il secondo posto nel campionato 1990-1991, seguito poi da un terzo posto tre anni pi\u00f9 tardi, posizioni che danno l'accesso ad altre due partecipazioni alla Coppa UEFA. Nella prima parte degli anni duemila, invece, la squadra non va mai oltre la settima posizione.\nNel 2006 il club viene acquistato dal gruppo finanziario tedesco Allianz. Nella Ekstraklasa 2008-2009 la squadra si classifica all'ultimo posto e retrocede. Anche in questo caso dopo un solo anno, nel giugno 2010, la squadra raggiunge la promozione e torna nella massima serie. Conclude il successivo campionato al sesto posto, mentre nella stagione 2011-2012 \u00e8 ottavo.\nNella stagione 2015-16 dell'Ekstraklasa \u00e8 arrivata ultima e nella stagione 2016-17 ha giocato nella I liga.\nOrganico.\nRosa 2021-2022.\n\"Aggiornato al 1 luglio 2021\""}
{"id": "1332856", "revid": "1100311", "url": "https://it.wikipedia.org/wiki?curid=1332856", "title": "Al-Shamal Sports Club", "text": "L'Al-Shamal \u00e8 una societ\u00e0 di calcio qatariota di Madinat ash Shamal, fondata nel 1980. Milita nella Qatar Stars League, la massima serie del campionato qatariota.\nHa vinto la Coppa dello Sceicco Jassem nel 1996."}
{"id": "1332859", "revid": "21880", "url": "https://it.wikipedia.org/wiki?curid=1332859", "title": "Parco nazionale di Kolovesi", "text": "Il parco nazionale di Kolovesi (\"Koloveden kansallispuisto\" in finlandese) \u00e8 un parco nazionale finlandese, situato nella regione del Savo meridionale a nord-est dell'isola di Linnansaari, e diviso tra i comuni di Enonkoski, Savonranta e Hein\u00e4vesi.\nFondato nel 1990, comprende diverse isole coperte da pinete in uno stato di conservazione insolitamente buono. Ci sono altre colline, dirupi rocciosi, grotte e perfino pitture rupestri risalenti a 5000 anni fa.\nNelle acque del parco vive la rara foca dagli anelli di Saimaa (Pusa hispida saimensis), presente con circa una ventina di esemplari."}
{"id": "1332865", "revid": "729019", "url": "https://it.wikipedia.org/wiki?curid=1332865", "title": "Linnansaari", "text": "Linnansaari \u00e8 un'isola finlandese situata nel lago di Saimaa. \u00c8 l'isola pi\u00f9 grande dell'omonimo parco nazionale di Linnansaari.\nCompletamente disabitata, vi si trovano alcuni itinerari escursionistici e ospita un gruppo di foche dagli anelli di Saimaa."}
{"id": "1332869", "revid": "838137", "url": "https://it.wikipedia.org/wiki?curid=1332869", "title": "Quickselect", "text": "In informatica, quickselect \u00e8 un algoritmo randomizzato ricorsivo che trova il k-esimo elemento di un array disordinato di grandezza \"n\" eseguendo O(n2) confronti nel caso peggiore e O(n) nel caso atteso. Si basa sull'algoritmo Quicksort e sfrutta la metodologia prune and search.\nL'algoritmo quicksort ha diverse relazioni di ricorrenza, dovute al tipo di problema di minore entit\u00e0 che si viene a creare ogni volta che l'algoritmo viene eseguito. Se ogni chiamata ricorsiva dimezza il problema, si ha:\nformula_1\nche ha soluzione O(n) in base al teorema master.\nSe invece si \u00e8 nel caso peggiore, si ottiene: formula_2 che ha soluzione O(n2) in base al teorema master.\nImplementazione in pseudocodice.\nalgoritmo Quickselect(array A, intero K) -&gt; elemento_array\n seleziona un elemento_array x in A\n partiziona A rispetto ad x calcolando:\n A1 = { y appartenente ad A : y &lt; x } \n se ( k &lt; |A1| ) allora ritorna Quickselect(A1,k)\n altrimenti se ( k &gt; |A1| + |A2| ) allora restituisci Quickselect(A3, k - |A1| - |A2|)\n altrimenti restituisci x"}
{"id": "1332871", "revid": "767487", "url": "https://it.wikipedia.org/wiki?curid=1332871", "title": "Nine (musical)", "text": "Nine \u00e8 un musical teatrale ideato da Mario Fratti e Arthur Kopit su testi e musiche di Maury Yeston, e la cui fonte \u00e8 la commedia di Fratti \"Sei donne appassionate\", del 1978.\nIl musical si ispira al capolavoro di Federico Fellini \"8\u00bd\", incentrato sulle vicende del regista Guido Contini e del suo rapporto con le donne della sua vita, la moglie Luisa, l'amante Carla, la sua musa Claudia e la defunta madre. Debutt\u00f2 a Broadway nel 1982, ove rimase in scena per 729 repliche e vinse cinque Tony Award, tra cui quello al miglior musical. Nel 2009 Rob Marshall ha diretto l'omonima versione cinematografica.\nProduzioni.\nIl musical debutt\u00f2 al Richard Rodgers Theatre il 9 maggio 1982, diretto da Tommy Tune con coreografie di Thommie Walsh, raggiungendo 729 rappresentazioni. Il cast includeva Ra\u00fal Juli\u00e1 nel ruolo di Guido, Karen Akers in quello di Luisa, Liliane Montevecchi in quello di Liliane, Anita Morris in quello di Carla, Shelly Burch in quello di Claudia e Taina Elg in quello della madre di Guido. Il cast fu in seguito rimpiazzato, con Bert Convy e Sergio Franchi nel ruolo di Guido, Maureen McGovern in quello di Luisa e Priscilla Lopez in quello di Liliane. Il musical vinse cinque Tony Awards, incluso miglior musical.\nNel 1992 \"Nine\" fu rappresentato in concerto a Londra con Jonathan Pryce, Elaine Paige, Ann Crumb, Kate Copstick, e Liliane Montevecchi.\nIl 12 dicembre 1996, la produzione fu diretta da David Leveaux e coreografata da Jonathan Butterell, al Donmar Warehouse, dove rimase per tre mesi. Sette anni pi\u00f9 tardi si trasfer\u00ec a Broadway sempre con Leveaux e Butterell. Dopo 23 anteprime, debutt\u00f2 10 aprile 2003 al Eugene O'Neill Theatre, dove raggiunse 283 rappresentazioni, vincendo due Tony Awards. Il cast includeva Antonio Banderas come Guido (ricevendo una nomination ai Tony), Mary Stuart Masterson come Luisa, Chita Rivera come Liliane, Jane Krakowski come Carla, Laura Benanti come Claudia, e Mary Beth Peil come la madre di Guido. Il cast fu in seguito impiazzato, con John Stamos nel ruolo di Guido, Eartha Kitt Liliane, Rebecca Luker Claudia, e Marni Nixon la madre di Guido.\nNel 1997 il musical fu messo in scena con successo da Saverio Marconi alle Folies Bergere di Par\u00ecgi con Jerome Pradom nel ruolo del protagonista.\nIl regista Rob Marshall ha diretto nel 2009 un adattamento cinematografico del musical, dal titolo \"Nine\", con Daniel Day-Lewis, Marion Cotillard, Pen\u00e9lope Cruz, Judi Dench, Sophia Loren e Nicole Kidman."}
{"id": "1332879", "revid": "124938155", "url": "https://it.wikipedia.org/wiki?curid=1332879", "title": "Il pensatore", "text": "Il pensatore (in francese: \"Le Penseur\") \u00e8 una celebre scultura bronzea dell'artista francese Auguste Rodin conservata nel museo che porta il nome del suo creatore, a Parigi. Rappresenta un uomo intento a una profonda meditazione. \u00c8 talvolta utilizzata per raffigurare la filosofia.\nStoria e descrizione.\nInizialmente chiamata \"Il poeta\", la statua faceva parte di una porta monumentale in bronzo commissionata a Rodin come porta d'ingresso di un progettato \"Mus\u00e9e des Arts D\u00e9coratifs\" a Parigi che in realt\u00e0 non sar\u00e0 mai realizzato. Rodin decise di raffigurare un tema a lui caro, l'universo dantesco della Divina Commedia in quanto opera ricchissima di spunti romantici e drammatici, e che oltretutto Rodin conosceva molto bene fin dai tempi della Petite \u00c9cole. Ogni figura da lui ideata rappresentava uno dei personaggi principali del poema. \"Il pensatore\" doveva raffigurare Dante davanti alle porte dell'Inferno, mentre medita sul suo grande poema.\nLa statua \u00e8 nuda, poich\u00e9 Rodin voleva una figura eroica di stampo michelangiolesco, per rappresentare insieme intelletto e poesia. Non \u00e8 difficile infatti ravvisare ne \"Il pensatore\" la splendida figura del \"Pensieroso\", scolpita da Michelangelo per la Tomba di Lorenzo de' Medici duca di Urbino, posta nella Sagrestia Nuova della basilica di San Lorenzo a Firenze.\nSappiamo che Rodin aveva pensato di inserire nella porta la figura di Dante senza Virgilio, sua guida. Posto in cima a una roccia, al centro del timpano, in solitaria meditazione, Dante guarda in basso verso il tragico, terribile mondo dei dannati. \nNel giro di pochi anni per\u00f2, la figura si \"stacca\" dall'opera \u2014 che rester\u00e0 incompiuta \u2014 e si trasforma assumendo una nuova immagine e portata simbolica pi\u00f9 universale: da Dante si trasforma in un Pensatore moderno, il simbolo dell'essere umano nudo, che medita sul suo destino e prende matura consapevolezza dei dolori che lo attendono.\nRodin esegu\u00ec una prima versione dell'opera in gesso attorno al 1880. Il primo bronzo monumentale fu fuso nel 1902, ma non venne presentato al pubblico prima del 1904. Divenne propriet\u00e0 della citt\u00e0 di Parigi, grazie a una sottoscrizione organizzata dagli ammiratori dello scultore, e fu collocato di fronte al Panth\u00e9on nel 1906. Nel 1922, tuttavia, fu trasferito all'H\u00f4tel Biron, trasformato nel Mus\u00e9e Rodin.\nPi\u00f9 di ogni altra scultura di Rodin, \"Il pensatore\" \u00e8 entrato nell'immaginario collettivo, come icona dell'attivit\u00e0 intellettuale; di conseguenza \u00e8 stato oggetto di usi satirici senza fine, ancora quando Rodin era in vita. Armand Hammer, ad esempio, riporta che, incontrando Lenin faccia a faccia nel 1912, don\u00f2 al leader bolscevico una piccola scultura raffigurante uno scimpanz\u00e9 nella posa del \"pensatore\", meditante sopra un teschio umano, ad indicare le tendenze darwiniste del pensiero di Lenin. Tale Icona universale \u00e8 citata da Francesco Flora ne \"La poesia ermetica\" dove il personaggio non viene identificato con un filosofo bens\u00ec con \u00abgagliardo scaricatore di porto, al quale i pensieri arrivano dalla gru pi\u00f9 pesanti dei carichi di carbone\u00bb. A differenza di Michelangelo che chiese al suo Mos\u00e8 perch\u00e9 mai non parlasse, Rodin al suo \"Pensatore\" avrebbe chiesto perch\u00e9 mai faticasse cos\u00ec tanto, \u00abe l'argilla, avvivatasi in un lampo\u00bb, rispose: \u00abPerch\u00e9 non capisco nulla\u00bb.\nRodin amava quest'opera in modo particolare (opera che tra l'altro lo rese definitivamente famoso) tanto da desiderarne una versione posta sulla sua tomba di Meudon.\nCopie successive.\nEsistono pi\u00f9 di venti originali multipli della scultura distribuiti nei musei di tutto il mondo. Alcune di queste fusioni sono versioni ingrandite dell'originale, o sculture in altra scala."}
{"id": "1332880", "revid": "128695", "url": "https://it.wikipedia.org/wiki?curid=1332880", "title": "Legg Mason Tennis Classic", "text": ""}
{"id": "1332881", "revid": "1833487", "url": "https://it.wikipedia.org/wiki?curid=1332881", "title": "Ric\u00f2", "text": "Ric\u00f2 \u00e8 una frazione di del comune di Meldola, provincia di Forl\u00ec-Cesena.\nGeografia fisica.\nRic\u00f2 \u00e8 situato a 6\u00a0km da Meldola ed a 18 da Forl\u00ec, lungo la valle del fiume Bidente, a 86 m s.l.m., \nfra la frazione di San Colombano e l'abitato del Gualdo, col quale costituisce un'unica entit\u00e0 amministrativa.\nEconomia.\nIl territorio \u00e8 prevalentemente coltivato a vigneti (Sangiovese, Trebbiano e Albana), frutteti (pesche, albicocche, kiwi), grano e fieno. Sono presenti \nallevamenti avicoli (soprattutto galline da uova e tacchini), ovini e bovini ed esiste una cava attiva.\nStoria.\nLe prime notizie storiche certe di Ric\u00f2 sono contenute in un documento del 1074. \nDetto in antico Rivocavo, dal nome del vicino torrente, nel tempo si trasforma in Ricao,\nRicovo, Ricc\u00f2. La sua importanza \u00e8 dovuta al fatto di essere sul confine tra la zona \ngravitante su Meldola e quella gravitante su Civitella, in prossimit\u00e0 dell'attraversamento \ndel fiume Bidente (il guado, da cui il nome della localit\u00e0 Gualdo). A Ric\u00f2 c'\u00e8 il mulino, a cui tutti gli abitanti, almeno fino all'unit\u00e0 d'Italia, \nfanno capo per la macinatura. Dai circa 100 abitanti del XVII e XVIII secolo si passa, nel corso del XIX secolo, a quasi 900.\nNel 1859 viene istituita una scuola elementare, nel 1909 un ufficio postale, nel 1912 si inaugura l'illuminazione pubblica.\nLa chiesa, citata per la prima volta in un documento del 1202, viene pi\u00f9 volte ricostruita \nnel corso dei secoli, dopo vari terremoti. \u00c8 dedicata a San Giovanni evangelista e le feste parrocchiali\nsi svolgono la prima domenica di maggio e la seconda domenica di settembre.\nNel 1978 la costruzione di una variante sulla SS 310 (ora SP 4) toglie dal centro del paese il traffico \ndi transito, ed anche il percorso dei mezzi pubblici viene spostato fuori dall'abitato.\nNel giugno 1993 viene soppressa la scuola elementare e gli studenti si spostano a San Colombano e a Meldola.\nDal 1993, dopo decenni di immobilismo, si assiste ad un risveglio culturale \nche porta alla realizzazione in tempi rapidi di un campo da calcetto, di un centro polivalente ed \nal restauro della chiesa parrocchiale.\nViene anche eletta per la prima volta la Consulta di Frazione di Ric\u00f2-Gualdo presso il Comune.\nNel 1998 nasce l'Associazione Socio Ricreativa Ric\u00f2-Gualdo, con sede nell'edificio della ex scuola elementare. L'associazione, tuttora attiva grazie al volontariato dei cittadini, \u00e8 impegnata a promuovere attivit\u00e0 culturali, sociali e ricreative per vivacizzare la vita del paese."}
{"id": "1332882", "revid": "1543377", "url": "https://it.wikipedia.org/wiki?curid=1332882", "title": "Exchangeable image file format", "text": "Exchangeable image file format (abbreviazione ufficiale Exif, non EXIF) \u00e8 una specifica per il formato di file immagine utilizzato dalle fotocamere digitali. La specifica utilizza i formati esistenti JPEG, TIFF Rev. 6.0, e RIFF, con l'aggiunta di specifiche etichette (tag) di metadati. Non \u00e8 supportato in JPEG 2000, PNG e GIF.\nExif \u00e8 stato creato dalla Japan Electronic Industries Development Association (JEIDA). La versione 2.1 delle specifiche \u00e8 datata 12 giugno 1998, e la versione 2.2 \u00e8 dell'aprile 2002 ed \u00e8 anche conosciuta come \"Exif Print\". Exif ad oggi non \u00e8 supportata da aziende od organizzazioni che seguono gli standard, tuttavia \u00e8 il formato utilizzato da tutti i produttori di fotocamere.\nLa struttura dei tag Exif \u00e8 ripresa da quella dei file TIFF. C'\u00e8 una ampia sovrapposizione fra i tags definiti negli standard TIFF, Exif, TIFF/EP e DCF.\nI tag di metadati definiti nello standard Exif coprono un vasto spettro includendo:\nInformazioni geografiche.\nNei metadati possono essere incluse informazioni relative alla locazione degli scatti, che potrebbero provenire da un ricevitore GPS connesso alla fotocamera; il formato standard per il salvataggio di queste informazioni spaziali \u00e8 il GPX.\nQuesta informazione , combinandoli successivamente utilizzando ad esempio programmi come Geotag (software open-source indipendente dalla piattaforma) o GPSPhotoLinker (software proprietario per macOS).\nSupporto software.\nI dati Exif sono inseriti nel file d'immagine stesso. I programmi di fotoritocco pi\u00f9 recenti, a differenza di quelli pi\u00f9 vecchi, sono in grado di interpretare i dati Exif e di mantenerli al momento del salvataggio dell'immagine modificata.\nDiversi programmi di photogallery riconoscono i dati Exif e possono mostrarli accanto all'immagine.\nProblemi.\nOltre a non essere uno standard manutenuto, il formato Exif ha un certo numero di svantaggi, principalmente concernenti all'utilizzo della struttura legacy di partenza, che includono:\nAlternative.\nExtensible Metadata Platform (XMP) \u00e8 stato creato da Adobe come miglior formato di metadati per fotografia ed image processing. Ci\u00f2 nonostante, \u00e8 scarsamente supportato dalle fotocamere.\nVisualizzare dati Exif.\nIn Windows 2000 e successivi i sistemi operativi Microsoft, pu\u00f2 essere visualizzato un sottoinsieme delle informazioni Exif facendo un click con il tasto destro del mouse sul file d'immagine e selezionando la voce \"Propriet\u00e0\"; dalla finestra di dialogo cliccare il tab \"Riepilogo\". Le modifiche eventualmente applicate da questa finestra, per\u00f2, possono danneggiare alcune intestazioni Exif.\nSu macOS 10.4 e successivi, queste informazioni possono essere visualizzate nel Finder facendo \"Get Info\" sul file ed espandendo la sezione \"Ulteriori Informazioni\".\nSui sistemi Unix e Unix-like che utilizzano il desktop environment GNOME, un sottoinsieme dei dati Exif pu\u00f2 essere visualizzato cliccando con il tasto destro sul file nel file manager Nautilus e selezionando \"Propriet\u00e0\". In KDE, cliccando con il tasto destro, selezionando \"Propriet\u00e0\" e quindi \"Meta info\". Molti visualizzatori di immagini Unix danno l'intero insieme di dati Exif.\nSono disponibili molti strumenti software che permettono di visualizzare e/o di modificare i dati Exif, come Exif Harvester, ImageMagick, Opanda IExif Viewer, FxIF per Firefox, ExifTool.\nEsempio.\nLa seguente tabella visualizza i dati Exif per una foto effettuata con una tipica fotocamera digitale. Notare che le informazioni di authorship e copyright non sono generalmente fornite dalle fotocamere, cos\u00ec possono essere inserite successivamente.\nEstensioni FlashPix.\nLa specifica Exif include anche una descrizione FPXR (FlashPix-Ready) informazione che pu\u00f2 essere registrata nell'APP2 di un'immagine JPEG utilizzando una struttura simile a quella di un file FlashPix. Queste estensioni FlashPix permettono di preservare informazioni durante le conversioni tra immagini FPXR JPEG e FlashPix. La FPXR pu\u00f2 essere trovata nelle immagini di alcuni modelli di fotocamere digitali di Kodak ed Hewlett-Packard. Di seguito un esempio delle informazioni FPXR riprese da un'immagine JPEG scattata dalla fotocamera Kodak EasyShare V570:\nExif di file Audio.\nLa specifica Exif descrive il formato di file RIFF utilizzato per i file audio WAV, e definisce i tag per registrare informazioni come l'artista, il copyright, la data di creazione, ed altro. La tabella seguente riporta un esempio di informazioni Exif di un file WAV scritto dalla fotocamera PENTAX Optio WP:\nAttendibilit\u00e0 dei dati Exif.\nI dati Exif possono essere manipolati molto facilmente e quindi, a meno di non essere gli autori di una fotografia, non si pu\u00f2 avere la certezza che essi corrispondano effettivamente all'immagine visualizzata. L'immagine di esempio riportata a lato risulterebbe prodotta con una macchina fotografica digitale, secondo i suoi dati exif (visibili cliccando sull'immagine), ma in realt\u00e0 \u00e8 stata alterata successivamente.\nCollegamenti esterni.\nInformazione MakerNote.\nIl tag 'MakerNote' spesso contiene informazioni interessanti l'immagine. Normalmente in un formato binario proprietario; tuttavia alcuni formati possono essere (almeno parzialmente) decodificati:"}
{"id": "1332883", "revid": "339392", "url": "https://it.wikipedia.org/wiki?curid=1332883", "title": "Lista comunista", "text": ""}
{"id": "1332885", "revid": "22210", "url": "https://it.wikipedia.org/wiki?curid=1332885", "title": "Exif", "text": ""}
{"id": "1332889", "revid": "287204", "url": "https://it.wikipedia.org/wiki?curid=1332889", "title": "Gornik Zabrze", "text": ""}
{"id": "1332891", "revid": "194134", "url": "https://it.wikipedia.org/wiki?curid=1332891", "title": "Mantzikert", "text": ""}
{"id": "1332893", "revid": "198277", "url": "https://it.wikipedia.org/wiki?curid=1332893", "title": "Associazione Calcio Fiorentina 1999-2000", "text": "Questa voce raccoglie le informazioni riguardanti lAssociazione Calcio Fiorentina nelle competizioni ufficiali della stagione 1999-2000.\nStagione.\nNel campionato 1999-2000, la Fiorentina allenata da Giovanni Trapattoni si classific\u00f2 settima accedendo alla Coppa UEFA. L'argentino Batistuta, nella sua ultima stagione a Firenze, segn\u00f2 23 reti arrivando secondo nella classifica marcatori alle spalle di Andrij \u0160ev\u010denko (capocannoniere con 24 centri).\nIn campo europeo, la squadra viola gioc\u00f2 la Champions League partendo dal turno preliminare: pass\u00f2 il girone dietro al Barcellona, ma davanti all'Arsenal che fu sconfitto per 1-0 al Wembley. Usc\u00ec nella successiva fase a gruppi, preceduta dai campioni uscenti del Manchester United e dal Valencia che perder\u00e0 la finale contro il Real Madrid.\nMaglie e sponsor.\nLe tenute della stagione 1999-2000 hanno continuato a essere prodotte dalla Fila. La prima tenuta era viola con inserti sotto le ascelle bianchi che si prolungavano alle maniche, pi\u00f9 disegni tratteggiati sulle spalle. La seconda divisa era alternata, ovvero con lo stesso disegno ma bianco-viola. La terza divisa, usata in due sole occasioni in campionato, era come la seconda ma gialla.\nLo sponsor era Toyota, semplicemente trascritto in bianco nella prima divisa e in rosso nelle altre due.\nStatistiche.\nStatistiche di squadra.\n\"Statistiche aggiornate al 14 maggio 2000\"."}
{"id": "1332898", "revid": "4711", "url": "https://it.wikipedia.org/wiki?curid=1332898", "title": "Pedrag Mijatovic", "text": ""}
{"id": "1332899", "revid": "1745361", "url": "https://it.wikipedia.org/wiki?curid=1332899", "title": "Discografia dei Delta V", "text": "Ecco l'elenco delle uscite discografiche dei Delta V. Dal 1998 al 2006 il gruppo ha pubblicato 5 album di studio, 1 raccolta e 9 cd singoli."}
{"id": "1332908", "revid": "767487", "url": "https://it.wikipedia.org/wiki?curid=1332908", "title": "Rappa Ternt Sanga", "text": "Rappa Ternt Sanga \u00e8 l'album di debutto di T-Pain uscito nel 2005, primo album solista del cantante R&amp;B, il disco \u00e8 stato pubblicato sotto contratto dalla Konvict Muzik e distribuito dalla Jive Records.\nIl disco.\nIl disco in origine si doveva chiamare T che non sta per l'iniziale del nome di T-Pain ma l'iniziale della sua citt\u00e0 natale Tallahassee (localit\u00e0 del sud del Florida). T-Pain ha voluto chiamarlo cos\u00ec inizialmente perch\u00e9 era la sua citt\u00e0 d'origine dove l\u00ec che \u00e8 iniziata la sua vita e l'album infatti doveva parlare attraverso la musica, proprio delle sue origini, del suo vecchio gruppo, di come ha fatto a diventare un rapper e a sua volta a cambiare genere musicale. Ma poi dopo qualche mese decise di cambiare il titolo da \"T\" a \"Turned Rapper Singer\" che poi dopo poco slango in Rappa Ternt Sanga, questo titolo era in precedenza gi\u00e0 usato in lavori precedenti di T-Pain, infatti Rappa Ternt Sanga era il nome del suo primo mixtape realizzato insieme al suo gruppo, i Nappy Headz. Decise infine di chiamarlo cos\u00ec perch\u00e9 se l'avrebbe chiamato \"T\" il disco, non avrebbe capito nessuno a cosa si riferisse quella lettera e inoltre secondo lui non avrebbe avuto neanche molto successo.\nNel 2004 T-Pain non era ancora abbastanza notato nell'ambito musicale, pochi in Florida a quei tempi lo conobbero come artista, ma dall'altra parte aveva ancora molta strada da fare. A quei tempi T-Pain era ancora conosciuto come rapper e lui stesso iniziava a modificare i suoi stili tipici da rapper come lo era con i Nappy, oltretutto verso la met\u00e0 di quell'anno stava gi\u00e0 iniziando a lavorare per il suo primo album solista che era appunto Rappa Ternt Sanga. Nel 2005 dopo 11 mesi di lavoro il suo disco fu pubblicato e il 6 dicembre vide la luce nel mercato musicale statunitense. T-Pain ha espresso molto questo suo lavoro sia in ambito musicale che morale, il tipico stile rap che aveva era quasi totalmente sparito lasciando spazio a suoni voce e stili nuovi che aveva sperimentato in quel periodo, inoltre come appunto il titolo dell'album vuole dimostrare, T-Pain ha sperimentato questo cambiamento musicale proprio perch\u00e9 voleva diventare una persona diversa da prima, \"un artista che passa da rapper a cantante\" \u00e8 questo che ha voluto definire e cambiare nella sua musica T-Pain ed \u00e8 quello che vuole signifare il titolo del suo disco, appunto Rappa Ternt Sanga.\nMolte altre differenze ci sono state tra il suo nuovo disco e il suo precedente stile tra cui la voce di Taddy Pain che divenne pi\u00f9 fluida e pi\u00f9 melodiosa, questo anche perch\u00e9 aveva iniziato ad usare l'Auto-Tune che decise di usarlo per rendere per apparire diverso da prima ma anche con pi\u00f9 miglioramenti nella parte vocale. Il sound di questo disco riscontra molte differenze rispetto a quando cantava prima, infatti le melodie sono diventate pi\u00f9 elettroniche con basi da club proprio per unire il suo stile nuovo R&amp;B e Pop con le strumentali \"Dubstep\", in alcuni brani inoltre, si fa molto uso anche della Drum machine questo \u00e8 dovuto anche a l'abilit\u00e0 dei produttori e DJ che hanno contribuito a rendere orecchiabili i suoni. Il rap gi\u00e0 da se ha stili molto dirty e dubstep soprattutto nel sud degli Stati Uniti, ma grazie a T-Pain e all'Auto-Tune si \u00e8 riuscito a portare il dirty pop e la musica elettronica pure nel genere Pop.\nL'album contiene 18 canzoni che inizialmente T-Pain voleva promuovere per farli diventare tutti singoli, ma dato lo scarso successo degli altri brani ne pot\u00e9 promuovere solo alcuni tra cui il singolo pi\u00f9 famoso \"I'm Sprung\" che ha dato una spinta al successo e alla fama del cantante R&amp;B e \"I'm N Luv (Wit A Stripper)\", altro singolo estratto dall'album. Altre canzoni di rilievo nel disco sono \"Como Estas\" brano realizzato con la parte vocale in spagnolo e \"Let's Get It On\".\nCollaborazioni del disco.\nTra le collaborazioni del disco ricordiamo molti nomi famosi a cui hanno partecipato insieme a T-Pain tra cui Akon che \u00e8 anche il produttore di alcuni suoi brani oltre che artista secondario e Styles P, che Teddy Pain considera questi due cantanti come \"collaborazioni da sogno\", e quindi hanno avuto un ruolo fondamentale per il successo di quest'ultimo. T-Pain in un'intervista della rivista Billboard infatti ha detto che aveva sempre sognato collaborare con artisti famosi e di talento, specialmente con quei due, Akon e Styles. Nel disco oltre a loro hanno partecipato anche altri rapper non molto notati ma comunque di abbastanza rilievo tra cui Mike Jones, Taino, Tay Dizm e Bone Crusher, ma anche altri rapper e alcuni gi\u00e0 famosi che per\u00f2 hanno partecipato ai diversi remix del disco di \"im sprung\" e \"im n luv\" tra cui YoungBloodZ, 8 Ball &amp; MJG, il rapper hardcore rap Too $hort e molti altri.\nLa maggior parte delle collaborazioni di questo album appaiono soprattutto nei remix, sia quelli ufficiali che non ufficiali il singolo stesso \"Im Sprung\" \u00e8 stato remixato molte volte sempre con artisti diversi.\nRemix.\nI singoli \"Im Sprung\" e \"I'm N Luv\", sono stati remixati diverse volte, quest'ultimo anche con la partecipazione di rapper tedeschi, il primo singolo ha il remix ufficiale in cui appare Dizzle e Mike Jones insieme a T-Pain, gli altri remix non ufficiali dello stesso brano sono quelli con Rasheeda che canta la parte vocale del brano al posto di T-Pain che in questo remix inizia a rappare, nei vari remix del brano ci sono anche Pitbull, gli YoungBloodZ, Trick Daddy e Baby Bash che partecipano. Nel remix di \"Im N Luv\" invece c'\u00e8 solo un unico remix ufficiale che \u00e8 contenuto anche nel disco che vede la partecipazione di Akon, Twista, Pimp C degli UGK, R.Kelly, MJG, Paul Wall e Too $hort.\nNel 2006 inoltre \u00e8 stato rilasciato anche un remix del brano di T-Pain \"Studio Luv\" cantato insieme a Lil Wayne.\nCritica.\nL'album rilasciato attraverso le etichette Zomba e Konvict e distribuito a sua volta dalla Jive Records ha debuttato alla posizione n.40 della Billboard 200 e scendendo di 5 posti quindi al 35\u00ba posto dopo 2 settimane. Il disco ha avuto un discreto successo vendendo 47.000 copie nella prima settimana del 2005 ed ha continuato a vendere 800.000 negli Stati Uniti fino ad oggi (cifra non all'altezza delle aspettative dopo il forte lancio pubblicitario) ma che comunque gli ha permesso di vincere il disco d'oro per il successo in patria.\nSi tratta essenzialmente di un disco autobiografico narrante la storia e le vicende dell artista, compresi gli aneddoti sui suoi desideri pi\u00f9 sfrenati di sessualit\u00e0 e droga.\nInoltre, dal titolo, si pu\u00f2 ben capire il cambiamento musicale dell'artista. Infatti, Rappa Ternt Sanga \u00e8, in slang statunitense, la frase \"rapper turned singer\", letteralmente \"rapper diventato cantante\", come ben si capisce dalla sua storia.\nNote.\n2.http://www.billboard.com/articles/columns/hip-hop/6785962/t-pain-rappa-ternt-sanga-anniversary-interview\n3.http://popglitz.com/t-pain-talks-influencing-kanye-west-more-in-rappa-ternt-sanga-10th-anniversary-interview/"}
{"id": "1332911", "revid": "320578", "url": "https://it.wikipedia.org/wiki?curid=1332911", "title": "Saprissa", "text": ""}
{"id": "1332912", "revid": "339392", "url": "https://it.wikipedia.org/wiki?curid=1332912", "title": "Liga Deportiva Universitaria (Quito)", "text": ""}
{"id": "1332913", "revid": "79968", "url": "https://it.wikipedia.org/wiki?curid=1332913", "title": "Ode a un'urna greca", "text": ""}
{"id": "1332917", "revid": "729019", "url": "https://it.wikipedia.org/wiki?curid=1332917", "title": "Brahenlinna", "text": "Brahenlinna era un castello finlandese situato a 2 km dalla cittadina di Ristiina. Ormai in rovina, fu fatto erigere dal conte Per Brahe.\nUn cartello recante la scritta \"Dunckerin kivi\" rimanda a una pietra eretta in onore di un abitante locale di nome Duncker, che perse la vita combattendo durante le battaglie del 1809 contro la Russia."}
{"id": "1332919", "revid": "33751", "url": "https://it.wikipedia.org/wiki?curid=1332919", "title": "Barcelona Guayaquil", "text": ""}
{"id": "1332921", "revid": "729019", "url": "https://it.wikipedia.org/wiki?curid=1332921", "title": "Gianni Rocca", "text": "Biografia.\nNato a Torino nel 1927, partecip\u00f2 giovanissimo alla Resistenza e si iscrisse al Partito Comunista Italiano. Inizi\u00f2 la carriera giornalistica collaborando con alcune piccole testate piemontesi, in particolare \"Biella Oggi\". Pass\u00f2 poi all'edizione torinese de \"l'Unit\u00e0\", in una redazione che ospitava, soprattutto nelle pagine culturali, alcune delle firme pi\u00f9 prestigiose dell'epoca, da Cesare Pavese a Italo Calvino, da Raimondo Luraghi a Paolo Spriano, da Massimo Mila a Raf Vallone. Divenne caporedattore e fu chiamato a Roma, alla redazione dell'edizione nazionale.\nTornato a Torino, fece parte del gruppo che nel 1956, in dissenso con la linea ufficiale del partito, condann\u00f2 l'intervento armato dell'Unione Sovietica che pose fine alla rivoluzione ungherese. Lasciato il partito, lavor\u00f2 per \"Paese Sera\", quotidiano di Roma, da cui si dimise quando la direzione \"censur\u00f2\" il lavoro del notista politico Fausto De Luca.\nDopo \"Paese Sera\", collabor\u00f2 con diversi quotidiani e periodici come \"Italia domani\" e \"Telesera\" per approdare infine a \"Il Giorno\" di Milano, diretto da Italo Pietra, con la carica di capo della redazione romana. All'inizio degli anni settanta fu chiamato dall'allora presidente dell'Eni, Raffaele Girotti, a svolgere il ruolo di capo ufficio stampa e responsabile delle relazioni esterne dell'Ente. Nel corso di quell'esperienza, nel 1972 fond\u00f2 la rivista aziendale dell'Eni, \"Ecos\" (1972-2002).\nNel 1975 Eugenio Scalfari lo coinvolse nel gruppo dei fondatori de \"La Repubblica\". Fu uno dei tre primi redattori capo e divenne poi vicedirettore, con Mario Pirani e Giampaolo Pansa, e infine condirettore del giornale, carica che mantenne fino al 1996.\nA partire dagli anni ottanta si dedic\u00f2, accanto alla professione giornalistica, a opere di riflessione storica, riguardanti soprattutto la seconda guerra mondiale in Italia. I suoi libri riscossero un notevole successo editoriale.\nNel 1996 riprese la collaborazione con \"l'Unit\u00e0\". Del 1996-1997 sono le ventisei dispense \"Gli anni della Prima Repubblica \u2013 Cinquant'anni di storia italiana\", edite da \"l'Unit\u00e0\".\nMor\u00ec a Roma, a settantotto anni, nel 2006."}
{"id": "1332926", "revid": "106735608", "url": "https://it.wikipedia.org/wiki?curid=1332926", "title": "Dankmar Adler", "text": "Nel 1881 Louis Sullivan divenne suo socio. Insieme ebbero una fortunata attivit\u00e0 professionale.\nNel suo studio, in seguito, si svolse l'attivit\u00e0 giovanile di Frank Lloyd Wright.\nAdler fu un ingegnere civile che, col suo partner Louis Sullivan, progett\u00f2 diversi edifici tra cui il Guaranty Building, in Buffalo, e l'Auditorium Building di Chicago, un esempio di ingegneria acustica.\nL'intervento di Adler fu fondamentale nella ricostruzione di Chicago dopo l'incendio che bruci\u00f2 quasi 6 km\u00b2 della superficie della citt\u00e0."}
{"id": "1332927", "revid": "648716", "url": "https://it.wikipedia.org/wiki?curid=1332927", "title": "Astuvansalmi", "text": "Astuvansalmi sono un sito archeologico in Finlandia. \nSul sito si trovano alcune pitture rupestri su una scoscesa parete di roccia a est dalla cittadina di Ristiina, in Finlandia orientale. Queste iscrizioni risalgono probabilmente a un'epoca compresa fra e anni fa e sono fra i pi\u00f9 antichi dipinti preistorici della Finlandia."}
{"id": "1332929", "revid": "1543377", "url": "https://it.wikipedia.org/wiki?curid=1332929", "title": "Pien-Toijolan talomuseo", "text": "Il Pien-Toijolan talomuseo \u00e8 un museo finlandese situato a circa 20\u00a0km dalla cittadina di Ristiina. \u00c8 collocato in un'antica tenuta del 1672 e composto da oltre 20 case antiche."}
{"id": "1332931", "revid": "287204", "url": "https://it.wikipedia.org/wiki?curid=1332931", "title": "Fidanzati di Ginny Weasley", "text": ""}
{"id": "1332932", "revid": "1305772", "url": "https://it.wikipedia.org/wiki?curid=1332932", "title": "Gotta Get Away (The Offspring)", "text": "Gotta Get Away \u00e8 un singolo del gruppo musicale punk statunitense Offspring pubblicato il 2 febbraio 1995. Ha raggiunto la sesta posizione nella Billboard Modern Rock Tracks.\nStoria.\nOriginariamente la canzone si chiamava \"Cogs\" ed era stata scritta quando la band si chiamava ancora Manic Subsidal.\n\"Gotta Get Away\" riguarda sia l'essere paranoici sia il sentir bisogno di scappare da s\u00e9 stessi e dal mondo.\nVideo musicale.\nIl videoclip mostra un ragazzo entrare all'interno di un'arena, con la band che suona la canzone nei pressi della stessa. Nell'arena per\u00f2 inizia una rissa ed il ragazzo si trova coinvolto. Alla fine ne uscir\u00e0 ferito e si ritrover\u00e0 abbandonato all'interno da solo."}
{"id": "1332933", "revid": "110157", "url": "https://it.wikipedia.org/wiki?curid=1332933", "title": "Indanolo deidrogenasi", "text": "La indanolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nAnche i 3(20)\u03b1-idrossisteroidi possono essere ossidati dall'enzima, ma pi\u00f9 lentamente."}
{"id": "1332934", "revid": "110157", "url": "https://it.wikipedia.org/wiki?curid=1332934", "title": "L-xilosio 1-deidrogenasi", "text": "La L-xilosio 1-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 anche in grado di ossidare -arabinosio e -lixosio."}
{"id": "1332935", "revid": "1543377", "url": "https://it.wikipedia.org/wiki?curid=1332935", "title": "Apiosio 1-reduttasi", "text": "La apiosio 1-reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332936", "revid": "110157", "url": "https://it.wikipedia.org/wiki?curid=1332936", "title": "Ribosio 1-deidrogenasi (NADP+)", "text": "La ribosio 1-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nAgisce anche, pi\u00f9 lentamente, sullo -xilosio ed altri pentosi."}
{"id": "1332937", "revid": "1543377", "url": "https://it.wikipedia.org/wiki?curid=1332937", "title": "D-arabinosio 1-deidrogenasi", "text": "La D-arabinosio 1-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332938", "revid": "228587", "url": "https://it.wikipedia.org/wiki?curid=1332938", "title": "D-arabinosio 1-deidrogenasi (NAD(P)+)", "text": "La D-arabinosio 1-deidrogenasi (NAD(P)+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche su -galattosio, 6-deossi- e 3,6-dideoxy--galattosio."}
{"id": "1332939", "revid": "110157", "url": "https://it.wikipedia.org/wiki?curid=1332939", "title": "Glucosio 1-deidrogenasi (NAD+)", "text": "La glucosio 1-deidrogenasi (NAD+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332940", "revid": "110157", "url": "https://it.wikipedia.org/wiki?curid=1332940", "title": "Glucosio 1-deidrogenasi (NADP+)", "text": "La glucosio 1-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima ossida anche -mannosio, 2-deossi--glucosio e 2-ammino-2-deossi--mannosio."}
{"id": "1332941", "revid": "110157", "url": "https://it.wikipedia.org/wiki?curid=1332941", "title": "Galattosio 1-deidrogenasi (NADP+)", "text": "La galattosio 1-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche su -arabinosio, 6-deossi- and 2-deossi--galattosio."}
{"id": "1332943", "revid": "110157", "url": "https://it.wikipedia.org/wiki?curid=1332943", "title": "Aldosio 1-deidrogenasi", "text": "La aldosio 1-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nAgisce su -glucosio, 2-deossi- e 6-deossi--glucosio, -galattosio, 6-deossi--galattosio, 2-deossi--arabinosio e -xilosio."}
{"id": "1332944", "revid": "110157", "url": "https://it.wikipedia.org/wiki?curid=1332944", "title": "D-treo-aldosio 1-deidrogenasi", "text": "La D-treo-aldosio 1-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche su -fucosio, -arabinosio and -xilosio; l'enzima presente negli animali pu\u00f2 agire anche su -arabinosio, e l'enzima di \"Pseudomonas caryophylli\" su -glucosio."}
{"id": "1332945", "revid": "110157", "url": "https://it.wikipedia.org/wiki?curid=1332945", "title": "Sorbosio 5-deidrogenasi (NADP+)", "text": "La sorbosio 5-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332947", "revid": "110157", "url": "https://it.wikipedia.org/wiki?curid=1332947", "title": "Fruttosio 5-deidrogenasi (NADP+)", "text": "La fruttosio 5-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332948", "revid": "110157", "url": "https://it.wikipedia.org/wiki?curid=1332948", "title": "2-deossi-D-gluconato 3-deidrogenasi", "text": "La 2-deossi-D-gluconato 3-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332949", "revid": "1543377", "url": "https://it.wikipedia.org/wiki?curid=1332949", "title": "2-deidro-3-deossi-D-gluconato 6-deidrogenasi", "text": "La 2-deidro-3-deossi-D-gluconato 6-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332950", "revid": "1632387", "url": "https://it.wikipedia.org/wiki?curid=1332950", "title": "Demon Box (Motorpsycho)", "text": "Demon Box \u00e8 il terzo album in studio del gruppo rock norvegese Motorpsycho, pubblicato nel 1993. \u00c8 l'album con cui i Motorpsycho si affermano come gruppo di spicco del panorama musicale norvegese.\nTracce.\nVersione su LP.\nLato A\nLato B\nLato C\nLato D"}
{"id": "1332952", "revid": "1543377", "url": "https://it.wikipedia.org/wiki?curid=1332952", "title": "2-deidro-3-deossi-D-gluconato 5-deidrogenasi", "text": "La 2-deidro-3-deossi-D-gluconato 5-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima di \"Pseudomonas\" pu\u00f2 agire sia con NAD che con NADP, mentre quello di \"Erwinia chrysanthemi\" e di \"Escherichia coli\" \u00e8 pi\u00f9 specifico per NAD."}
{"id": "1332953", "revid": "1573940", "url": "https://it.wikipedia.org/wiki?curid=1332953", "title": "L-idonato 2-deidrogenasi", "text": "La L-idonato 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332954", "revid": "110157", "url": "https://it.wikipedia.org/wiki?curid=1332954", "title": "L-treonato 3-deidrogenasi", "text": "La L-treonato 3-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332955", "revid": "1543377", "url": "https://it.wikipedia.org/wiki?curid=1332955", "title": "3-deidro-L-gulonato 2-deidrogenasi", "text": "La 3-deidro-L-gulonato 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332956", "revid": "1543377", "url": "https://it.wikipedia.org/wiki?curid=1332956", "title": "Mannuronato reduttasi", "text": "La mannuronato reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332957", "revid": "110157", "url": "https://it.wikipedia.org/wiki?curid=1332957", "title": "GDP-mannosio 6-deidrogenasi", "text": "La GDP-mannosio 6-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce sul corrispondente derivato deossinucleoside difosfato, utilizzandolo come substrato."}
{"id": "1332958", "revid": "110157", "url": "https://it.wikipedia.org/wiki?curid=1332958", "title": "DTDP-4-deidroramnosio reduttasi", "text": "La dTDP-4-deidroramnosio reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nNella reazione inversa, la riduzione dell'esoso in posizione 4 avviene soltanto quando il substrato \u00e8 legato ad un altro enzima che catalizza l'epimerizzazione al C-3 e C-5. "}
{"id": "1332959", "revid": "110157", "url": "https://it.wikipedia.org/wiki?curid=1332959", "title": "DTDP-6-deossi-L-talosio 4-deidrogenasi", "text": "La dTDP-6-deossi-L-talosio 4-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'ossidazione dell'esoso in posizione 4 avviene soltanto quando il substrato \u00e8 legato ad un altro enzima che catalizza l'epimerizzazione al C-3 e C-5."}
{"id": "1332960", "revid": "110157", "url": "https://it.wikipedia.org/wiki?curid=1332960", "title": "GDP-6-deossi-D-talosio 4-deidrogenasi", "text": "La GDP-6-deossi-D-talosio 4-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332961", "revid": "120582684", "url": "https://it.wikipedia.org/wiki?curid=1332961", "title": "UDP-N-acetilglucosammina 6-deidrogenasi", "text": "La UDP-\"N\"-acetilglucosammina 6-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332964", "revid": "110157", "url": "https://it.wikipedia.org/wiki?curid=1332964", "title": "Ribitolo-5-fosfato 2-deidrogenasi", "text": "La ribitolo-5-fosfato 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332965", "revid": "110157", "url": "https://it.wikipedia.org/wiki?curid=1332965", "title": "Mannitolo 2-deidrogenasi (NADP+)", "text": "La mannitolo 2-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332966", "revid": "1543377", "url": "https://it.wikipedia.org/wiki?curid=1332966", "title": "Sorbitolo-6-fosfato 2-deidrogenasi", "text": "La sorbitolo-6-fosfato 2-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332967", "revid": "110157", "url": "https://it.wikipedia.org/wiki?curid=1332967", "title": "15-idrossiprostaglandina deidrogenasi (NAD+)", "text": "La 15-idrossiprostaglandina deidrogenasi (NAD+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce sulla prostaglandina E2, F2\u03b1 e B1, ma non sulla prostaglandina D2. "}
{"id": "1332968", "revid": "110157", "url": "https://it.wikipedia.org/wiki?curid=1332968", "title": "D-pinitolo deidrogenasi", "text": "La D-pinitolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nVoci correlate.\nSequoiitolo deidrogenasi"}
{"id": "1332969", "revid": "110157", "url": "https://it.wikipedia.org/wiki?curid=1332969", "title": "Sequoiitolo deidrogenasi", "text": "La sequoiitolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nVoci correlate.\nD-pinitolo deidrogenasi"}
{"id": "1332970", "revid": "110157", "url": "https://it.wikipedia.org/wiki?curid=1332970", "title": "Perillil-alcol deidrogenasi", "text": "La perillil-alcol deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nOssida gli alcol primari con un gruppo alcolico allilico, formando un doppio legame endociclico ed un anello a 6 atomi sia aromatico, che idroaromatico.\nVoci correlate.\nalcol deidrogenasi"}
{"id": "1332971", "revid": "1543377", "url": "https://it.wikipedia.org/wiki?curid=1332971", "title": "3beta-idrossi-delta5-steroide deidrogenasi", "text": "La 3\u03b2-idrossi-\u03945-steroide deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce sul 3\u03b2-idrossiandrost-5-en-17-one per formare androst-4-ene-3,17-dione e sul 3-idrossipregn-5-en-20-one per formare progesterone."}
{"id": "1332972", "revid": "1543377", "url": "https://it.wikipedia.org/wiki?curid=1332972", "title": "11beta-idrossisteroide deidrogenasi", "text": "La 11beta-idrossisteroide deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nUn suo deficit comporta ipertensione endocrina da mineralcorticoidi. Esistono mutazioni genetiche inattivanti, oppure pu\u00f2 essere inibita da fattori esogeni come la liquirizia (glicirrizina)."}
{"id": "1332974", "revid": "110157", "url": "https://it.wikipedia.org/wiki?curid=1332974", "title": "16alfa-idrossisteroide deidrogenasi", "text": "La 16alfa-idrossisteroide deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332975", "revid": "125542850", "url": "https://it.wikipedia.org/wiki?curid=1332975", "title": "Discografia di Mina", "text": "La discografia della cantante italiana Mina comprende 72 album in studio, tre album dal vivo, 40 raccolte, 17 EP, 5 colonne sonore, 6 album video e 145 singoli.\nFino al 1984, con l'album \"Catene\", i dischi sono stati pubblicati su vinile, mentre dal 1985, con \"Finalmente ho conosciuto il conte Dracula...\" sono usciti contemporaneamente su CD e LP fino a \"Olio\" del 1999. Della produzione dal 2000 in poi ad essere stampati su vinile, in tiratura limitata, sono stati solo, \"Dalla terra\", \"Veleno,\" \"Sulla tua bocca lo dir\u00f2, Christmas Song Book, Selfie, Maeba e Minafossati\". Nel 2009, sono stati pubblicati su picture disc \"Canarino mannaro\", \"Mina N\u00ba 0\" e \"Bula Bula\".\nMina nella sua lunga carriera, che ha raggiunto nel 2018 i sessant'anni di attivit\u00e0, ha venduto oltre 150 milioni di dischi, tra album e singoli, ed \u00e8 l'artista, ad oggi, pi\u00f9 presente nelle classifiche italiane, con un totale, tra album e singoli, di 24 numero uno, 61 top-3, 86 top-5, 114 top-10 e 130 top-20, per un totale di 79 album e 62 singoli entrati in classifica.\nDiscografia ufficiale.\nEP.\nSi segnala il cofanetto NON ufficiale:\nPrimati degli album in Italia.\nNella tabella sono riportati il numero di album che hanno ottenuto il primo posto, o le prime tre, cinque, dieci, venti, trenta e cento posizioni nella classifiche settimanale, annuale e generale italiana. Nessun altro artista italiano, ad oggi, ha ottenuto questi risultati.\nSingoli.\nSi segnalano le due raccolte NON ufficiali: \nche contengono tutti i singoli ufficiali originali, pubblicati dal 1958 al 1965, in ordine rigorosamente cronologico e di lato A/B, rimasterizzati in modo digitale.\nPrimati dei singoli in Italia.\nNella tabella sono riportati il numero di singoli che hanno ottenuto il primo posto, o le prime tre, cinque, dieci, venti, trenta e quaranta posizioni nella classifiche settimanale, annuale e generale italiana. Nessun altro artista italiano, ad oggi, ha ottenuto questi risultati.\nDuetti Televisivi.\nAlcuni duetti sono stati incisi su CD, dopo i riferimenti dello spettacolo, trovate il disco di riferimento."}
{"id": "1332976", "revid": "110157", "url": "https://it.wikipedia.org/wiki?curid=1332976", "title": "Estradiolo 17alfa-deidrogenasi", "text": "La estradiolo 17alfa-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332977", "revid": "4175", "url": "https://it.wikipedia.org/wiki?curid=1332977", "title": "Santa Maria del Soccorso (zona di Roma)", "text": ""}
{"id": "1332978", "revid": "110157", "url": "https://it.wikipedia.org/wiki?curid=1332978", "title": "20alfa-idrossisteroide deidrogenasi", "text": "La 20alfa-idrossisteroide deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332979", "revid": "110157", "url": "https://it.wikipedia.org/wiki?curid=1332979", "title": "21-idrossisteroide deidrogenasi (NAD+)", "text": "La 21-idrossisteroide deidrogenasi (NAD+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce su numerosi 21-idrossicorticosteroidi."}
{"id": "1332980", "revid": "110157", "url": "https://it.wikipedia.org/wiki?curid=1332980", "title": "21-idrossisteroide deidrogenasi (NADP+)", "text": "La 21-idrossisteroide deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce su numerosi 21-idrossicorticosteroidi."}
{"id": "1332981", "revid": "110157", "url": "https://it.wikipedia.org/wiki?curid=1332981", "title": "3alfa-idrossi-5beta-androstano-17-one 3alfa-deidrogenasi", "text": "La 3alfa-idrossi-5beta-androstano-17-one 3alfa-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332983", "revid": "1366835", "url": "https://it.wikipedia.org/wiki?curid=1332983", "title": "Sepiapterina reduttasi", "text": "La sepiapterina reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima non \u00e8 identico alla 6-piruvoiltetraidropterina 2'-reduttasi.\nVoci correlate.\n6-piruvoiltetraidropterina 2'-reduttasi"}
{"id": "1332985", "revid": "110157", "url": "https://it.wikipedia.org/wiki?curid=1332985", "title": "Ureidoglicolato deidrogenasi", "text": "La ureidoglicolato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332987", "revid": "110157", "url": "https://it.wikipedia.org/wiki?curid=1332987", "title": "Glicerolo 2-deidrogenasi (NADP+)", "text": "La glicerolo 2-deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332989", "revid": "1366835", "url": "https://it.wikipedia.org/wiki?curid=1332989", "title": "3-idrossibutiril-CoA deidrogenasi", "text": "La 3-idrossibutiril-CoA deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1332991", "revid": "110157", "url": "https://it.wikipedia.org/wiki?curid=1332991", "title": "UDP-N-acetilmuramato deidrogenasi", "text": "La UDP-\"N\"-acetilmuramato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nEnzima contenente FAD (flavoproteina). Il NADPH pu\u00f2 essere rimpiazzato da ditionite di sodio, boroidruro di sodio e NADH."}
{"id": "1332993", "revid": "1543377", "url": "https://it.wikipedia.org/wiki?curid=1332993", "title": "7alfa-idrossisteroide deidrogenasi", "text": "La 7alfa-idrossisteroide deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima catalizza l'ossidazione del gruppo 7\u03b1-idrossile degli acidi biliari e degli alcoli sia nella forma libera che legata. Gli enzimi di \"Bacteroides fragilis\" e \"Clostridium\" possono utilizzare anche il NADP."}
{"id": "1332996", "revid": "110157", "url": "https://it.wikipedia.org/wiki?curid=1332996", "title": "Diidrobunololo deidrogenasi", "text": "La diidrobunololo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche con il NAD, anche se pi\u00f9 lentamente.."}
{"id": "1332998", "revid": "154893", "url": "https://it.wikipedia.org/wiki?curid=1332998", "title": "Colestanotetraolo 26-deidrogenasi", "text": "La colestanotetraolo 26-deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1333013", "revid": "372624", "url": "https://it.wikipedia.org/wiki?curid=1333013", "title": "Delphi method", "text": ""}
{"id": "1333016", "revid": "84184", "url": "https://it.wikipedia.org/wiki?curid=1333016", "title": "Tozzi", "text": ""}
{"id": "1333017", "revid": "1305772", "url": "https://it.wikipedia.org/wiki?curid=1333017", "title": "Ancona (disambigua)", "text": ""}
{"id": "1333022", "revid": "767487", "url": "https://it.wikipedia.org/wiki?curid=1333022", "title": "Killer Movie", "text": "Killer Movie \u00e8 un film del 2008 scritto e diretto da Jeff Fisher, presentato in anteprima al Tribeca Film Festival.\nTrama.\nUn reality televisivo che narra la storia di una squadra che sta per essere uccisa da un assassino spietato."}
{"id": "1333026", "revid": "118031", "url": "https://it.wikipedia.org/wiki?curid=1333026", "title": "Vayes", "text": ""}
{"id": "1333027", "revid": "29990", "url": "https://it.wikipedia.org/wiki?curid=1333027", "title": "Fusione a cera persa", "text": ""}
{"id": "1333028", "revid": "136453", "url": "https://it.wikipedia.org/wiki?curid=1333028", "title": "Kantoku \u00b7 Banzai!", "text": ""}
{"id": "1333029", "revid": "6923", "url": "https://it.wikipedia.org/wiki?curid=1333029", "title": "Monastero di Valamo", "text": "Il monastero di Valamo (\"Valamon luostari\" in finlandese, \"Valamo kloster\" in svedese) \u00e8 un monastero ortodosso finlandese (appartenente alla Chiesa ortodossa finlandese), situato nel comune di Hein\u00e4vesi nel Savo meridionale.\nLa sua storia risale al XII secolo, quando l'originale monastero fu costruito nell'isola di Valamo sul Lago Ladoga, in Carelia, nell'attuale Russia. Durante la guerra d'inverno questo territorio, allora appartenente alla Finlandia, venne occupato dall'Armata Rossa. I monaci si trasferirono quindi pi\u00f9 a ovest, trasportando anche i tesori contenuti nel vecchio monastero. Questi tesori si trovano nel nuovo monastero, mentre altri si trovano nella citt\u00e0 di Kuopio.\nLe due chiese del monastero presentano alcune icone di valore inestimabile. La chiesa nuova \u00e8 stata ultimata nel 1977, mentre quella vecchia venne costruita nel 1940.\nIl monastero si \u00e8 notevolmente ingrandito nel corso degli ultimi decenni, in parte anche a causa dell'aumento del turismo, che \u00e8 la sua principale fonte d'entrate.\nPresso il fiume sorge la piccola \"tsasouna\" (cappella) di San Nicola.\nI monaci di Valamo producono un loro vino, ricavato da bacche come uva ursina, lamponi, fragole e more."}
{"id": "1333032", "revid": "1684799", "url": "https://it.wikipedia.org/wiki?curid=1333032", "title": "Discografia di Scott Storch", "text": "Contributi.\n2016.\nThe Game - All Eyez ft. Jeremih"}
{"id": "1333033", "revid": "1573940", "url": "https://it.wikipedia.org/wiki?curid=1333033", "title": "Convento di Lintula", "text": "Il convento di Lintula (\"Lintulan luostari\" in finlandese) \u00e8 l'unico convento ortodosso femminile della Finlandia, appartenente alla Chiesa ortodossa finlandese.\nFu fondato in Carelia nel 1895 e durante la seconda guerra mondiale fu trasferito prima nel Savo e in seguito nello H\u00e4me.\nUn gruppo di monache fond\u00f2 l'attuale convento nel 1946 nel paese di Salokki, appartenente al comune di Hein\u00e4vesi, nel Savo meridionale."}
{"id": "1333038", "revid": "767487", "url": "https://it.wikipedia.org/wiki?curid=1333038", "title": "Scusi, dov'\u00e8 il Nord Est?", "text": "Scusi, dov'\u00e8 il Nord Est? \u00e8 un film del 2000 diretto da Stefano Missio.\nTrama.\nDue self-made-man hanno avuto successo. Il primo \u00e8 Paolo Rapuzzi, produttore di vino, che ha puntato tutto sulla produzione di un vitigno dimenticato, addirittura proibito dalle leggi italiane: oggi lo schioppettino, questo \u00e8 il nome del vitigno, \u00e8 uno dei pi\u00f9 pregiati vini italiani. Il secondo personaggio \u00e8 Edoardo Roncadin, partito operaio per la Germania, diventato gelataio, \u00e8 ritornato nel suo Paese con l'idea di vendere surgelati porta a porta. Nessuno ci credeva, oggi il suo fatturato \u00e8 di 500 milioni di dollari l'anno.\nDistribuzione.\nIl film \u00e8 stato trasmesso su arte, Tele+ e LA7.\nPremi e riconoscimenti.\nIl film \u00e8 stato selezionato per il concorso DOC2000 al 18 Torino Film Festival."}
{"id": "1333041", "revid": "154326", "url": "https://it.wikipedia.org/wiki?curid=1333041", "title": "Abgar", "text": "Abgar (latino: \"Abgarus\") fu il nome di diversi sovrani del regno osroenico di Edessa in Mesopotamia. Esiste la possibilit\u00e0 che si tratti di un titolo, come \"Augusto\" o \"Cesare\", pi\u00f9 che un nome proprio."}
{"id": "1333043", "revid": "1337338", "url": "https://it.wikipedia.org/wiki?curid=1333043", "title": "Smile (Jibbs)", "text": "Smile \u00e8 il 4\u00b0 singolo estratto dall'album di debutto di Jibbs \"Jibbs feat. Jibbs\", che vede anche la partecipazione di Fabo dei D4L.\nIl singolo succede a \"Go Too Far\" ed \u00e8 stato pubblicato nel 2007. La produzione \u00e8 affidata a \"The Beatstaz\", per l'etichetta discografica della Geffen Records."}
{"id": "1333045", "revid": "50869", "url": "https://it.wikipedia.org/wiki?curid=1333045", "title": "Cronologia del Senegal", "text": "Prima della nascita del Djoloj, il territorio senegalese era sempre stato occupato da altri regni: Ghana, Mali, Songhay..."}
{"id": "1333056", "revid": "767487", "url": "https://it.wikipedia.org/wiki?curid=1333056", "title": "Deathprod", "text": "Biografia.\nNel 2004 ha pubblicato il suo quarto e ultimo album \"\"Morals and Dogma\", oltre a un cofanetto intitolato \"Deathprod\"\" contenente i suoi primi quattro album. Ha anche lavorato con Biosphere all'album \"Nordheim Transformed\", tributo agli Arne Nordheim. \u00c8 membro dei Supersilent e lavora come produttore per l'etichetta discografica norvegese Rune Grammofon, oltre a produrre le pubblicazioni dei Motorpsycho. Diverse pubblicazioni dell'artista sono state pubblicate in pochissime copie come, ad esempio, l'omonima cassetta (1991), \"Imaginary Songs from Tristan da Cunha\" (1996), e \"6-track\" (2006), di cui vi sono rispettivamente diciassette, cinquecento e mille copie."}
{"id": "1333057", "revid": "38120", "url": "https://it.wikipedia.org/wiki?curid=1333057", "title": "Tokyo Hotel", "text": ""}
{"id": "1333068", "revid": "62898", "url": "https://it.wikipedia.org/wiki?curid=1333068", "title": "Mergesort", "text": ""}
{"id": "1333072", "revid": "247222", "url": "https://it.wikipedia.org/wiki?curid=1333072", "title": "Scaldabagno", "text": "Lo scaldabagno \u00e8 un apparecchio domestico la cui funzione \u00e8 quella di riscaldare l'acqua di un impianto idraulico locale, per utilizzi di cucina o sanitari, molto diffuso in abitazioni/uffici con impianto di riscaldamento ambientale centralizzato, assente o comunque non attivo; in strutture con riscaldamento autonomo viene in genere sostituito da un modello di caldaia per il riscaldamento avente anche funzione di scaldabagno. \nIl nome deriva dal fatto che tradizionalmente veniva installato nella stanza del bagno con lo scopo di produrre l'acqua calda necessaria per l'igiene delle persone, in un periodo storico in cui non vi era altro genere di impianti di riscaldamento o necessit\u00e0 di produzione di acqua calda per usi diversi dall'igiene personale. I modelli pi\u00f9 diffusi sono lo scaldabagno elettrico e quello a metano.\nTipologia.\nElettrico (boiler).\nLo scaldabagno elettrico si basa sull'effetto Joule: l'energia elettrica alimenta una serpentina costituita da un resistore, la quale sviluppa calore che viene ceduto all'acqua all'interno di un serbatoio, che quindi si riscalda. \u00c8 presente un termostato che tiene sotto controllo la temperatura dell'acqua e regola l'accensione e lo spegnimento della serpentina in modo da mantenere la temperatura sempre tra i 35 ed i 60 \u00b0C. Il suo utilizzo si perfeziona miscelando l'acqua da esso riscaldata con quella (fredda) presente normalmente nell'impianto idraulico a piacimento dell'utilizzatore finale.Questo tipo di scaldabagno, detto anche boiler, trova impiego nelle abitazioni dove non sono previste spese eccessive di energia elettrica per altre cause, poich\u00e9 effettua un grosso assorbimento di corrente elettrica, in quanto l'acqua impiega molto tempo a riscaldarsi e, una volta calda, a causa del limitato isolamento termico del serbatoio, tende a raffreddarsi velocemente, e la resistenza deve lavorare di continuo per mantenerla in temperatura.\nEsiste anche lo scaldabagno elettrico \"istantaneo\", non ad accumulo, nel quale l'acqua viene scaldata solo al momento in cui ce n'\u00e8 bisogno e nella quantit\u00e0 necessaria, ma che generalmente ha una potenza assorbita istantanea notevolmente pi\u00f9 elevata (da 3 a oltre 10 kW) contro gli 1-2 kW di un comune boiler ad accumulo.\nUn tipo di boiler elettrico ad accumulo che si sta diffondendo in tempi recenti \u00e8 il sistema a pompa di calore, costituito da un boiler elettrico ad accumulo in cui il riscaldamento avviene tramite una pompa di calore, che consuma molta meno energia di una resistenza elettrica, fino a quando l'acqua raggiunge una temperatura intorno ai 55 \u00b0C, mentre il riscaldamento finale fino a 60 - 80 \u00b0C (anti-legionella) viene effettuato con la normale resistenza, poich\u00e9 la pompa di calore, rispetto alla resistenza, ha efficienza maggiore a temperature intermedie e minore a temperature elevate.\nA gas (caldaia).\nLo scaldabagno a gas riscalda l'acqua mediante una fiamma alimentata a gas metano, butano o GPL, modulando l'intero flusso idrico a una temperatura prefissata. A differenza dello scaldabagno elettrico, che rimane acceso anche per diverse ore per mantenere l'acqua in temperatura per colpa della normale perdita di calore dell'acqua all'interno del serbatoio, lo scaldabagno a gas accende istantaneamente la fiamma ogni volta che viene richiesta acqua calda e la spegne appena la richiesta viene interrotta, ed \u00e8 quindi molto pi\u00f9 conveniente dal punto di vista economico. Uno scaldabagno a gas \u00e8 costituito da un corpo metallico contenente un tubo che corre a spirale al di sopra di una platea di ugelli da cui si innesca la fiamma, e pu\u00f2 utilizzare una fiamma pilota, cio\u00e8 una piccola fiamma che rimane sempre accesa.\nIl funzionamento \u00e8 relativamente semplice: la decompressione dell'acqua dovuta all'apertura del rubinetto apre una valvola che porta un notevole afflusso di gas agli ugelli, questo gas viene innescato dalla fiamma pilota, brucia e riscalda cos\u00ec l'acqua che passa nel tubo. Alla chiusura del rubinetto, la valvola toglie gas agli ugelli. La fiamma pilota non deve mai spegnersi: in caso di spegnimento accidentale (ad esempio per un colpo d'aria o una bolla nell'impianto di alimentazione del gas), una termocoppia (o un altro dispositivo di rilevazione) rileva l'assenza della fiamma e blocca completamente l'afflusso di gas fino a quando non viene eseguito un ripristino manuale, per evitare fuoriuscite di gas incombusto e conseguenti potenziali incidenti.\nNei modelli pi\u00f9 recenti la fiamma pilota \u00e8 spesso sostituita da una scintilla elettrica che viene scoccata da un elettrodo o da una resistenza elettrica, che svolgono la stessa funzione (\u00e8 sempre presente un rilevatore che nel caso in cui la scintilla non riesca ad accendere la fiamma manda in blocco l'apparecchio). In questo modo si ottiene un ulteriore risparmio economico, in quanto si elimina il consumo di gas dovuto alla fiamma pilota e si utilizza soltanto il gas strettamente necessario per il riscaldamento dell'acqua, ed una maggiore sicurezza, in quanto non vi \u00e8 il rischio che la fiamma pilota si spenga accidentalmente. Essendo dotato di dispositivi meccanici abbastanza delicati, atti a regolare il flusso dell'acqua, le case costruttrici consigliano all'atto dell'installazione di uno scaldabagno a gas l'impiego di un filtro meccanico, il quale serve a fermare le impurit\u00e0 solide eventualmente presenti nell'acqua di ingresso.\nA legna.\nLo scaldabagno a legna \u00e8 un apparecchio nato nel corso del XX secolo per riscaldare l'acqua per usi sanitari. Viene utilizzato ancora oggi in particolari situazioni, ad esempio in caso di mancanza di energia elettrica o della fornitura di gas, dato che il riscaldamento dell'acqua \u00e8 rapido e poco costoso. Il principio di funzionamento \u00e8 con alimentazione solida, in quanto il calore si ottiene bruciando legna in un fornello posto sotto il serbatoio. Oggi questo dispositivo esiste anche abbinato ad una resistenza elettrica."}
{"id": "1333073", "revid": "767487", "url": "https://it.wikipedia.org/wiki?curid=1333073", "title": "Gli italiani e gli elettrodomestici", "text": "Gli italiani e gli elettrodomestici \u00e8 un cortometraggio del 2001 diretto da Stefano Missio.\nTrama.\nGli elettrodomestici, con la loro diffusione in ogni abitazione, hanno rivoluzionato la vita e le abitudini delle italiane. In questo documentario si vedono promesse, aspettative, illusioni, speranze offerte dai cinegiornali dell'Istituto Luce nel trentennio 1950-1980.\nProduzione.\nIl film \u00e8 stato prodotto da Videa Spa di Sandro Parenzo, Istituto Luce per RaiTre.\nDistribuzione.\nIl film \u00e8 stato trasmesso da RaiTre il 26 dicembre 2001."}
{"id": "1333074", "revid": "322321", "url": "https://it.wikipedia.org/wiki?curid=1333074", "title": "Giovanni Pietro da Cemmo", "text": "Biografia.\nLe notizie sulla vita dell'artista sono assai poche: si conosce con certezza che fu attivo dal 1474 al 1504 in una vasta area comprendente la bresciana, il cremasco ed il cremonese.\nDiscende probabilmente da una famiglia di pittori che da Treviglio si stabilirono a Cemmo, in Valcamonica, nel XV secolo, conosciuta come \"De Grechis\". Tra i componenti di questa famiglia sono ricordati mastro Ghirardo e mastro Paroto, che nel 1447 firm\u00f2 un polittico per la pieve di San Siro a Cemmo.\nSi nota nel suo stile, almeno fino al 1486 una impronta goticheggiante di stampo lombardo-veneto, mentre nell'ultimo periodo compreso tra il 1498 ed il 1504 si rintraccia una influenza di Vincenzo Foppa e del Bramante.\nCronologia delle opere.\nA lui sono anche attribuiti gli affreschi della chiesa di San Giovanni Battista nel rione di Chiuso a Lecco."}
{"id": "1333081", "revid": "287204", "url": "https://it.wikipedia.org/wiki?curid=1333081", "title": "Colle della Cayolle", "text": "Il Colle della Caiolla (in francese \"Col de la Cayolle\") \u00e8 un valico alpino francese che si trova nelle Alpi Marittime ed unisce la Valle dell'Ubaye (dipartimento delle Alpi dell'Alta Provenza) e la valle del Varo (dipartimento delle Alpi Marittime). Si trova all'est del Monte Pelat (3052\u00a0m) tra la Cima del Garrets (2822\u00a0m) e la Testa del Gipiera (2626\u00a0m). Sul versante sud si trova il piccolo e intermittente Lago della Caiolla. Il colle \u00e8 attraversato dalla Route des Grandes Alpes.."}
{"id": "1333089", "revid": "2108263", "url": "https://it.wikipedia.org/wiki?curid=1333089", "title": "Abgar V", "text": "Alla sua figura storica \u00e8 legata la \"leggenda di Abgar\", riguardante il \"mandylion\", una leggendaria raffigurazione del volto di Ges\u00f9.\nFigura storica.\nPoco \u00e8 noto della figura storica di Abgar V. Si sa che era toparca di Edessa di Osroene e che era di probabile discendenza araba.\nLa \u00abLeggenda di Abgar\u00bb.\nNella tradizione cristiana, la storia di Abgar \u00e8 un racconto antico al cui centro \u00e8 una immagine miracolosa, legittimata dalla sua connessione diretta con Ges\u00f9 in una religione affetta da iconoclastia.\nLa tradizione vuole che Abgar, re di Edessa, fosse affetto da malattia incurabile. Avendo sentito parlare dei miracoli praticati da Ges\u00f9, gli scrisse riconoscendone la natura divina, chiedendogli aiuto e offrendogli asilo nel proprio palazzo. La tradizione vuole che Ges\u00f9 rispondesse per iscritto al re spiegandogli di non poter predicare fuori della Terra d'Israele, promettendo per\u00f2 di inviare uno dei suoi discepoli, dotato del suo stesso potere, dopo la sua ascensione al cielo. Eusebio di Cesarea, scrittore e Padre della Chiesa vissuto nella prima met\u00e0 del IV secolo, riproduce nella sua \"Storia ecclesiastica\" le due lettere scambiate da Abgar e Ges\u00f9. Eusebio era convinto che gli originali delle lettere, scritte in siriaco, fossero conservate negli archivi di Edessa; affermava anche che Adda\u00ef, ossia uno dei settantadue discepoli, pi\u00f9 noto come Taddeo di Edessa, fosse stato mandato ad Abgar da Tommaso apostolo tra il 29 e il 33.\nNella seconda met\u00e0 del IV secolo la leggenda si evolse, includendo un ritratto di Ges\u00f9 dipinto dal vivo. Il testo siriaco \"Doctrina Addaii\" (\"Dottrina di Addai\") racconta come l'archivista di corte Hannan avesse dipinto un ritratto di Ges\u00f9 in occasione della sua visita; secondo questo testo, Ges\u00f9 non avrebbe risposto per mezzo di una lettera, ma verbalmente, e l'evento sarebbe avvenuto nel 32. Questa \"Doctrina Addaii\" \u00e8 la fonte pi\u00f9 antica tra quelle che citano una immagine di Ges\u00f9 dipinta dal vivo, conservata da Abgar in uno dei suoi palazzi; versioni greche della leggenda sono conservate negli \"Acta Thaddaei\", gli \"Atti di Taddeo\".\nLa storia della lettera di Abgar, comprensiva del ritratto fatto da Hannan, viene riportata con qualche aggiunta dalla \"Storia degli Armeni\" di Mos\u00e8 di Corene (met\u00e0 del V secolo), che riferisce come il ritratto fosse conservato ad Edessa.\nLa storia venne ulteriormente elaborata dallo storico ecclesiastico Evagrio Scolastico, che fu il primo a dichiarare che l'immagine era \"opera divina\" e \"non realizzata da mani umane\".\nNel 1441 Lorenzo Valla dimostr\u00f2 che la lettera ad Abgar attribuita a Ges\u00f9 era un falso."}
{"id": "1333093", "revid": "767487", "url": "https://it.wikipedia.org/wiki?curid=1333093", "title": "The International Tussler Society", "text": "The International Tussler Society \u00e8 un gruppo country rock originario di Trondheim (Norvegia), formatori nel 1993.\nIl gruppo nasce come progetto alternativo ai Motorpsycho, che decisero di incidere un album country quando il batterista del gruppo norvegese, H\u00e5kon Gebhardt, compr\u00f2 un banjo. In breve la formazione si \u00e8 avvalsa di nuovi elementi e la band ha pubblicato il suo primo album, divenuto subito una rarit\u00e0 per via delle pochissime copie distribuite.\nIn seguito il gruppo si \u00e8 sviluppato indipendentemente dai Motorpsycho e attualmente, nonostante l'ampio lasso di tempo che intercorre fra le pubblicazioni della band, gli \"International Tussler Society\" possono essere considerati in modo del tutto indipendente dai Motorpsycho. Il loro stile \u00e8 influenzato dai veterani del country rock e del southern rock, come The Byrds, The Grateful Dead, The International Submarine Band, The Band, The Allman Brothers Band, Neil Young e The Flying Burrito Brothers. Come i Grateful Dead e gli Allman Brothers Band, dal 2003 gli \"International Tussler Society\" hanno due batteristi (H\u00e5kon Gebhardt e Even Gr\u00e5nas) e sono famosi nel loro ambiente per la durata dei loro concerti, che durante il tour del 2004 sono arrivati a durare circa tre ore.\nAl giorno d'oggi gli \"I.T.S.\" si avvalgono si una discografia molto limitata (solo due album, pubblicati a distanza di dieci anni), ma godono di una discreta quantit\u00e0 di fan in Europa."}
{"id": "1333094", "revid": "37140", "url": "https://it.wikipedia.org/wiki?curid=1333094", "title": "Source function", "text": ""}
{"id": "1333096", "revid": "1924342", "url": "https://it.wikipedia.org/wiki?curid=1333096", "title": "You Took the Words Right Out of My Mouth", "text": "You Took the Words Right Out of My Mouth (conosciuto anche come Hot Summer Night) \u00e8 il primo singolo pubblicato negli Stati Uniti da Meat Loaf nella sua carriera. L'album da cui \u00e8 tratto \u00e8 Bat Out of Hell, scritto da Jim Steinman.\nProduzione.\nSecondo alcune voci, Steve Popovich ascolt\u00f2 l'introduzione della canzone e questa divenne uno dei veri motivi per cui decise di produrre \"Bat Out of Hell\" per la Cleveland International Records.\nSecondo la sua autobiografia, Meat Loaf chiese a Steinman di scrivere una canzone che fosse lunga 15 o 20 minuti e che fosse una canzone pop. Nell'autobiografia, la canzone \u00e8 datata al 1975 e divenne uno dei fattori fondamentali per la loro decisione di scrivere un album insieme.\nQuando venne pubblicato, non fu un successo, perch\u00e9 le critiche lo consideravano troppo teatrale. La canzone non fu pienamente apprezzata fino a quando non divenne il lato B di \"Paradise by the Dashboard Light\".\nVideo musicale.\nIl video, cos\u00ec come quello di \"Two Out of Three Ain't Bad\" e \"Paradise by the Dashboard Light\", e altre tratte da \"Bat Out of Hell\", \u00e8 filmato nello studio di registrazione come una vera performance live, con Meat Loaf vestito nel suo classico abbigliamento, una camicia da sera piena di ricami e una cravatta rossa."}
{"id": "1333097", "revid": "181699", "url": "https://it.wikipedia.org/wiki?curid=1333097", "title": "Codemondo", "text": "Codemondo o Villa Codemondo (\"Codm\u00f2nd\" in dialetto reggiano; \"Codemundi\" o \"Caput Mundi\" in latino) \u00e8 una frazione (o villa) del comune di Reggio nell'Emilia.\nGeografia fisica.\n\u00c8 situata ad ovest della citt\u00e0, in prossimit\u00e0 del confine con il comune di Cavriago con il quale costituisce ormai un'unica agglomerazione urbana.\nStoria.\nIl nome Codemondo deriva da \"Caput Mundi\", probabilmente per la posizione dei caseggiati limitrofi alla chiesa parrocchiale sull'altopiano, un tempo brullo e incolto.\nNel 1447 il territorio era detto Quaresimo, formava un Comune autonomo con Monte Marcellino e San Bartolomeo in Sassoforte, in seguito fu unito a quest'ultimo. Nel 1550 nacque a Codemondo il pittore Raffaello Motta detto \"Raffaellino da Reggio\" che mor\u00ec a Roma nel 1578.\nInfrastrutture e trasporti.\nStrade.\nLa villa si sviluppa lungo la strada provinciale 28 Reggio Emilia-Montecchio Emilia.\nA Codemondo ha origine anche la S.P. 72 che collega la S.P. 28 a Ghiardo di Bibbiano e Quattro Castella.\nFerrovie.\nCodemondo \u00e8 dotata di una fermata sulla ferrovia Reggio Emilia-Ciano d'Enza."}
{"id": "1333099", "revid": "729019", "url": "https://it.wikipedia.org/wiki?curid=1333099", "title": "36\u00aa Divisione corazzata &quot;Gaash&quot;", "text": "La 36\u00aa Divisione Corazzata \"Gaash\" () fa parte delle Forze di Difesa Israeliane (\"IDF\"), ed \u00e8 una unit\u00e0 corazzata in servizio regolare. Fa parte del Comando Nord.\nLa divisione \u00e8 stata creata nel 1954 e fino al 1958 \u00e8 stata guidata dal generale Avraham Yoffe. Dal 1958 al 1962 la divisione \u00e8 stata comandata dal generale Zvi Zamir, dal 1962 al 1965 da Uzi Narkiss, e dal 1965 al 1969 da Elad Peled.\nNella Guerra dei sei giorni, la divisione ha combattuto le battaglie nel nord della Samaria, avendo sotto il suo comando la Brigata Barak (che a quei tempi si chiamava 45\u00aa Brigata Corazzata), la 37\u00aa Brigata Corazzata, e forze della 1\u00aa Brigata 'Golani'. Dopo ha occupato il sud delle Alture del Golan. Finita la guerra, \u00e8 stata comandata da Shmuel Gonen (1969-1972) e da Rafael Eitan (1972-1974).\nNella guerra dello Yom Kippur la divisione ha combattuto le battaglie difensive sulle Alture del Golan, ed in seguito \u00e8 penetrata in territorio siriano. Nella Guerra del Libano (1978) l'unit\u00e0 ha combattuto sul fronte orientale. Nella seconda Guerra del Libano (1982) ha operato nel fronte centrale, e dalla strada costiera \u00e8 entrata in Beirut.\nDal 2006 la divisione fa la guardia alle alture del Golan, ed ha nel suo organico la 7\u00aa Brigata Corazzata e la Brigata Barak. Dal 31 luglio 2013 \u00e8 comandata dal generale di brigata Itzik Turjeman che ha sostituito il suo pari grado Tamir Haiman."}
{"id": "1333101", "revid": "6923", "url": "https://it.wikipedia.org/wiki?curid=1333101", "title": "Bella in rosa", "text": "Bella in rosa (\"Pretty in Pink\") \u00e8 un film statunitense 1986 diretto da Howard Deutch e interpretato da Molly Ringwald, Jon Cryer e Andrew McCarthy.\nTrama.\nAlla soglia dei suoi 18 anni, Andie Walsh \u00e8 una studentessa che lavora part-time in un negozio di dischi, gira su una macchina rosa e vive con il padre disoccupato non ancora ripresosi dall'abbandono della moglie. Grazie a una borsa di studio, Andie ha l'occasione di frequentare una facoltosa scuola frequentata da ricchi e snob figli di pap\u00e0. A causa del suo ceto sociale e del suo aspetto, viene presa in giro dai suoi compagni ed \u00e8 costretta a cucirsi gli abiti per apparire sempre diversa.\nL'amico d'infanzia Duckie \u00e8 da sempre innamorato di lei e la corteggia, ma Andie si innamora di Blane, ragazzo di buona famiglia che la ricambia, invitandola al ballo scolastico, tirandosi per\u00f2 indietro dopo le pressioni di amici e genitori, che per lui sognano un futuro promettente al fianco di una ragazza di ben altro ceto sociale.\nNonostante il rifiuto di Blane, Andie non si scoraggia e, confezionato un bellissimo abito rosa, chiede all'amico Duckie di accompagnarla al ballo, dove Blane, senza tenere in conto dei pareri contrari di coloro che lo circondano, dichiara il suo amore ad Andie. Duckie rendendosi conto di fare la cosa giusta si mette da parte, permettendo l'amore tra Andie e Blane.\nProduzione.\nIl titolo originale del film, \"Pretty in Pink\" \u00e8 preso dalla canzone degli Psychedelic Furs \"Pretty in Pink\", pubblicata come singolo omonimo e all'interno dell'album \"Talk Talk Talk\" nel 1981 dall'etichetta discografica CBS.\nAndrew Dice Clay, Dweezil Zappa e Gina Gershon hanno dei piccoli ruoli nel film. Molly Ringwald e Dweezil Zappa hanno avuto una breve relazione durante le riprese del film.\nIl film \u00e8 stato girato nella stessa scuola dove fu girato \"Grease\".\nInizialmente il film prevedeva un finale diverso, in cui Andie ballava al centro della pista con Duckie, ma ad un'anteprima il finale non fu apprezzato, cos\u00ec fu deciso di rigirare la scena finale.\nAnthony Michael Hall rifiut\u00f2 il ruolo di Duckie perch\u00e9 non voleva essere identificato troppo con lo stesso tipo di personaggio gi\u00e0 interpretato in altri film. Ringwald cerc\u00f2 di fare scritturare Robert Downey Jr. nel ruolo di Duckie ma poi riconobbe che Cryer sarebbe andato bene lo stesso dopo il cambio della sceneggiatura che non prevedeva pi\u00f9 il ballo tra Andie e Duckie.\nAndrew McCarthy, che per un ruolo in un altro film si era rasato i capelli, dovette recitare con un parrucchino.\nColonna sonora.\nLa colonna sonora \u00e8 composta da canzoni per lo pi\u00f9 di genere new wave, cantate da: Orchestral Manoeuvres in the Dark, Suzanne Vega con Joe Jackson, Jesse Johnson, INXS, The Psychedelic Furs, New Order, Belouis Some, Danny Hutton Hitters, Echo &amp; the Bunnymen e The Smiths.\n\u00c8 stata pubblicata nella compilation \"Pretty in Pink (Original Motion Picture Soundtrack)\" dall'etichetta discografica A&amp;M Records, in formato LP e musicassetta, in svariate edizioni in molti paesi del mondo. \u00c8 stata in seguito ristampata pi\u00f9 volte anche in formato CD, sempre dalla A&amp;M, fino al 2012."}
{"id": "1333103", "revid": "842", "url": "https://it.wikipedia.org/wiki?curid=1333103", "title": "Baldur's Gate 2", "text": ""}
{"id": "1333109", "revid": "767487", "url": "https://it.wikipedia.org/wiki?curid=1333109", "title": "Un nuovo imbroglio", "text": "Un nuovo imbroglio (\"Another fine mess\", nell'originale inglese), conosciuto anche nelle altre versioni Un altro bel pasticcio (doppiato dalla coppia Croccolo/Fiorentini) e Un nuovo bell'imbroglio (doppiato dalla coppia Ariani/Garinei), \u00e8 un cortometraggio del 1930 con Stanlio e Ollio. \u00c8 il re-make parlato del corto muto \"Zuppa d'anatra\" sempre interpretato dalla coppia nel 1927; nonch\u00e9 con soggetto tratto da una commedia teatrale di Arthur J. Jefferson, padre di Stan Laurel (Stanlio stesso).\nTrama.\nInseguiti da un poliziotto per aver unito due panchine di un parco per farne un letto e dopo che Stanlio, senza volerlo e suo malgrado, gli ha risposto in maniera un po' derisoria, Stanlio e Ollio si rifugiano nella cantina di una villa. Il proprietario della casa, il Colonnello Becker, \u00e8 in partenza per un safari in Africa ed affida al maggiordomo ed alla cameriera il compito di affittare la casa durante la sua assenza. Una volta partito, per\u00f2, i due domestici decidono di approfittare della situazione e di prendersi otto giorni di vacanza, lasciando incustodita l'abitazione.\nPartita la servit\u00f9, Stanlio e Ollio tentano di uscire dalla villa, ma il poliziotto \u00e8 sempre alla loro ricerca. Mentre tentano di escogitare un piano su come uscire da quella situazione, suona il campanello. Dietro la porta vi sono Lord Venvel con la moglie, di ritorno dal viaggio di nozze, che dopo aver trovato al completo tutti gli alberghi della citt\u00e0, decidono di affittare la villa dopo aver letto l'inserzione sul giornale. Ollio decide quindi di far vestire Stanlio da maggiordomo per informarli che il colonnello non \u00e8 in casa e che quindi devono andarsene, ma, quando Stanlio si accorge che uno dei due poliziotti \u00e8 l\u00ec nei dintorni, \u00e8 costretto a far entrare gli ospiti, con Ollio costretto a sua volta a rimediare al guaio travestendosi da Colonnello Becker per affittare la villa alla coppia.\nNel frattempo per\u00f2, torna il vero Colonnello Becker per prendere arco e frecce che aveva dimenticato di portare con s\u00e9 ma, quando in casa trova degli estranei, chiama subito la polizia; Stanlio e Ollio, dapprima nascostisi sotto una pelliccia e quindi camuffatisi da gnu, si danno alla fuga e, con i poliziotti alle costole, rubano un tandem, ma si dirigono accidentalmente contromano in una galleria ferroviaria, proprio mentre sta passando un treno.\nProduzione.\nCome location principale venne scelta una villa, l'ancora oggi esistente \"Peace Awareness Labyrinth &amp; Gardens\", situata al 3500 West Adams Boulevard a Los Angeles; le scene esterne vennero girate sempre lungo la West Adams Boulevard.\nL'inseguimento finale venne girato: lungo la West 25th Street, la 5th Avenue e la Cesar Chavez Avenue; in quest'ultima vi \u00e8 compresa la vecchia linea tranviaria Pacific Electric ed il tunnel oggi non pi\u00f9 esistenti.\nVersione italiana.\nIl film \u00e8 conosciuto con tre titoli diversi: il primo \u00e8 \"Un nuovo imbroglio\" per la versione doppiata da Mauro Zambuto ed Alberto Sordi, il secondo \u00e8 \"Un altro bel pasticcio\" per la versione doppiata da Fiorenzo Fiorentini e Carlo Croccolo, mentre l'ultimo \u00e8 \"Un nuovo bell'imbroglio\" per la terza versione trasmessa dalla Rai e doppiata da Enzo Garinei e Giorgio Ariani. Nei doppiaggi Zambuto/Sordi e Garinei/Ariani \u00e8 lo stesso Venvel (Lord Plumtree) a storpiare, ad un certo punto, il suo cognome in Wendel; inoltre nella versione doppiata da Enzo Garinei e Giorgio Ariani \u00e8 contenuta un\u2019incongruenza nel doppiaggio: all'inizio del film il maggiordomo e la cameriera partono dicendo di lasciare la casa vuota per otto giorni, ovvero fino a luned\u00ec, cosa che fa supporre che sia domenica; mentre pi\u00f9 avanti lord Venvel afferma che \u00e8 marted\u00ec.\nAltra curiosit\u00e0 sono i personaggi interpretati da James Finlayson e Charles K. Gerrard, i cui veri nomi sono rispettivamente colonnello Wilburforce Buckshot e Lord Leopold Ambrose Plumtree, versione risparmiata nel doppiaggio italiano Fiorentini/Croccolo; nel doppiaggio Zambuto/Sordi vengono sostituiti in Becket e Venvel, nel doppiaggio Garinei/Ariani vengono sostituiti in Becker e Venvel."}
{"id": "1333110", "revid": "767487", "url": "https://it.wikipedia.org/wiki?curid=1333110", "title": "Locomotiva FS 902", "text": "Le locomotive a vapore Gruppo 902 erano un gruppo di locomotive costruite per la Rete Sicula dove avevano ricevuta la numerazione RS 201-213 che le Ferrovie dello Stato immatricolarono poi nel gruppo 902.\nStoria.\nLe 12 locomotive del gruppo vennero acquisite dalle FS e immatricolate come \"gruppo 902\" dopo il riscatto della Rete Sicula avvenuto in seguito alla unificazione e nazionalizzazione delle ferrovie a partire dal 1906. Erano state commissionate, intorno al 1885, dalla Societ\u00e0 per le Strade Ferrate della Sicilia alla famosa fabbrica tedesca di locomotive Henschel &amp; Sohn di Kassel per i servizi ferroviari di una certa importanza dato il parco macchine carente ereditato dalla cessata Societ\u00e0 Vittorio Emanuele anche in virtu' del fatto che la detta fabbrica era stata gi\u00e0 fornitrice di numerose locomotive. \nLe macchine, che vennero consegnate tra il 1886 e il 1887, erano state previste come multiruolo adatte cio\u00e8 sia ai servizi viaggiatori che ai servizi merci.\nCaratteristiche tecniche.\nLe locomotive 902.xxx erano delle \"locotender\" a tre assi motori accoppiati ed uno portante anteriore, a 2 cilindri esterni, a vapore saturo e a semplice espansione nella configurazione tecnica classica di sicuro e collaudato funzionamento. \nAvevano un peso in servizio di 52.800\u00a0kg con scorte di 5.900 litri d'acqua e 1.500\u00a0kg di carbone. Le casse d'acqua erano poste ai lati della caldaia ed erano lunghe fino alla camera a fumo. Ci\u00f2 consentiva una migliore distribuzione del carico sugli assi che si traduceva in una migliore aderenza. Le locomotive erano prive di freno ad aria compressa, erano dotate di solo freno a mano, cos\u00ec la frenatura del treno veniva realizzata con il controvapore e l'ausilio dei frenatori sui rotabili rimorchiati, una soluzione questa molto diffusa a quel tempo."}
{"id": "1333114", "revid": "1305772", "url": "https://it.wikipedia.org/wiki?curid=1333114", "title": "Back to Bedlam", "text": "Back to Bedlam \u00e8 l'album di debutto del cantautore britannico James Blunt, pubblicato nell'ottobre del 2004 dalla Atlantic Records.\nL'album \u00e8 stato ben accolto dalla critica specializzata, che elogi\u00f2 in particolar modo l'abilit\u00e0 vocale e la capacit\u00e0 compositiva di Blunt. Inizialmente il disco si attest\u00f2 nelle parti basse della Official Albums Chart, per poi ottenere un grande riscontro internazionale dopo la pubblicazione del singolo \"You're Beautiful\", che si rivel\u00f2 uno dei maggiori successi dell'estate nel 2005.\nGenesi e contesto.\nBlunt prese lezioni di pianoforte e violino sin da bambino, tuttavia ebbe le sue prime significative esperienze musicali nel periodo in cui frequentava la Harrow School, quando inizi\u00f2 a suonare la chitarra e comporre le sue prime canzoni. Successivamente si laure\u00f2 all'Universit\u00e0 di Bristol presentando una tesi intitolata \"The Commodification of Image \u2013 Production of a Pop Idol\".\nGli studi universitari di Blunt vennero finanziati dalla British Army, egli fu dunque costretto a servire un minimo di quattro anni nelle forze armate dell'esercito britannico. Il cantante ha dichiarato che a spingerlo verso questa carriera fu principalmente suo padre, militare, convinto che ci\u00f2 avrebbe dato al figlio \"una posizione sicura di lavoro e di reddito\". Blunt si form\u00f2 presso la Royal Military Academy di Sandhurst. Durante il suo periodo nell'esercito, riusc\u00ec comunque a trovare piccoli ritagli di tempo libero per lavorare ad alcune demo. In quel periodo fece la conoscenza di Todd Interland, manager di Elton John, il quale gli venne raccomandato da un collega militare. Interland ha rivelato che stava guidando in macchina verso casa quando ascolt\u00f2 per la prima volta i provini di Blunt e, dopo aver sentito la traccia \"Goodbye My Lover\", decise di contattare il cantante per un incontro.\nBlunt concluse i servizi militari nel 2002, in modo da potersi dedicare a tempo pieno alla sua carriera musicale. Fu in quel periodo che cominci\u00f2 ad usare il nome d'arte \"Blunt\", leggera storpiatura fonica del suo cognome legale \"Blount\". Poco dopo aver lasciato l'esercito, il cantante cominci\u00f2 a suscitare i primi interessi da parte delle etichette discografiche, rimaste particolarmente colpite dal tono elegante del suo timbro vocale. La cantante Linda Perry, che in quel periodo stava cominciando a dare vita alla propria etichetta Custard Records, sent\u00ec il nastro promozionale di Blunt durante una visita a Londra, decise per cui di andarlo a vedere dal vivo pochi giorni dopo al festival South by Southwest di Austin, in Texas. La Perry fece un'offerta discografica al cantante quella stessa notte. Blunt firm\u00f2 dunque un contratto con la Custard e dopo un mese si trasfer\u00ec a Los Angeles per lavorare insieme al produttore Tom Rothrock.\nIl cantante registr\u00f2 \"Back to Bedlam\" nello studio casalingo di Rothrock durante i primi mesi del 2004, servendosi dell'aiuto di alcuni turnisti e suonando egli stesso diverse parti strumentali. Durante la sua residenza a Los Angeles, Blunt incontr\u00f2 l'attrice Carrie Fisher, conosciuta attraverso la famiglia di un'ex-fidanzata. La Fisher si rivel\u00f2 molto propositiva nei confronti del cantante, suggerendogli il titolo da dare all'album, che venne ispirato dall'istituto psichiatrico Bethlem Royal Hospital comunemente noto con il nome di \"Bedlam\". L'attrice mise inoltre a disposizione il bagno di casa sua per le registrazioni del brano \"Goodbye My Lover\".\nAccoglienza.\nPubblico.\nInizialmente distribuito solo nel Regno Unito, l'album stent\u00f2 a decollare nelle vendite per diversi mesi. Debutt\u00f2 nella Official Albums Chart nel marzo del 2005, alla posizione numero 56. Entr\u00f2 nella top 10 per la prima volta a inizio giugno, quando arriv\u00f2 fino al quarto posto. Raggiunse infine la prima posizione durante la settimana del 16 luglio 2005, mantenendola per un totale di dieci settimane (di cui otto consecutive). Divenne l'album di maggior successo commerciale del 2005 nel Regno Unito, con oltre 2.4 milioni di copie. Ci\u00f2 lo port\u00f2 ad entrare nel \"Guinness dei primati\" come disco musicale ad aver venduto pi\u00f9 copie in un solo anno nel Regno Unito. Il successo dell'album prosegu\u00ec globalmente anche l'anno successivo, si rivel\u00f2 infatti il disco pi\u00f9 venduto in assoluto durante il 2006, con un attivo di circa 6.201.000 copie mosse in tutto il mondo. Nel dicembre del 2009 venne annunciato che \"Back to Bedlam\" era diventato l'album pi\u00f9 venduto dell'intero decennio nel Regno Unito.\nSecondo dati aggiornati al 2015, l'album ha venduto 3.31 milioni di copie nel Regno Unito e oltre 11 milioni di copie nel mondo.\nCritica.\nJames Christopher Monger del portale AllMusic valut\u00f2 positivamente l'album e accost\u00f2 lo stile canoro di Blunt a quello di artisti come Rod Stewart, Antony and the Johnsons ed Elliott Smith. About.com lod\u00f2 invece l'abilit\u00e0 del cantante nel saper riassumere i momenti pi\u00f9 significativi della sua vita attraverso i testi dei brani, con menzione particolare per la traccia conclusiva \"No Bravery\". La testata statunitense \"Slant Magazine\" scrisse che il disco era \"un'esperienza di ascolto complessivamente cruda\" in quanto \"la scrittura di Blunt giustappone l'amore con la morte\", aggiungendo che ci\u00f2 rappresentava \"motivo ulteriore per le ragazze americane di innamorarsi di questo tizio britannico\". Tuttavia la rivista britannica \"NME\" volle indicarlo come album pi\u00f9 brutto dell'anno nel 2006."}
{"id": "1333116", "revid": "1869172", "url": "https://it.wikipedia.org/wiki?curid=1333116", "title": "Ain't Love Grand", "text": "Ain't Love Grand \u00e8 il quinto disco degli X. Per la prima volta il gruppo di Los Angeles non \u00e8 prodotto da Ray Manzarek, che viene sostituito da Michael Wagener, produttore noto nell'ambito heavy metal."}
{"id": "1333121", "revid": "1935652", "url": "https://it.wikipedia.org/wiki?curid=1333121", "title": "Comuni della Brianza", "text": "Storicamente, per Comuni della Brianza ci si riferiva ai comuni situati in un territorio compreso tra il Lambro, affluente del Po, e l'Adda. Da Canonica Lambro a sud, fino al confine Canzo-Asso a nord. Questa accezione del XV secolo ebbe anche una sua struttura politica territoriale, titolari di particolari concessioni fiscali da parte dello Stato di Milano. Successivamente il suo significato si dilat\u00f2 pressoch\u00e9 a tutta l'area della Martesana nel linguaggio comune, ed \u00e8 questa l'accezione pi\u00f9 frequentemente usata dal Settecento fino all'Ottocento.\nComuni appartenenti alla Brianza storica dell\"Universitas Montis Briantiae\" (nord-est).\n\u00c8 un'area prevalentemente composta da comuni oggi appartenenti alla Provincia di Lecco, della quale costituisce la parte sud-occidentale, a cui si aggiunge un discreto numero di comuni della Provincia di Como e un piccolo numero di comuni della Provincia di Monza e Brianza, un tempo appartenenti alla Pieve di Agliate. \"In grassetto i capoluoghi delle pievi e il comune pi\u00f9 popoloso di ogni pieve.\"\nComuni appartenenti alla Brianza 2000.\nIn seguito al progresso economico dell'ultimo secolo, si conferm\u00f2 un'ampia area omogenea dal punto di vista socio-economico, area coincidente con le medesime radici culturali, corrispondenti in definitiva a comuni appartenenti ad un territorio storico regionale lombardo con confini variati nel tempo, ma piuttosto definiti. Purtroppo, tracciare i confini di un'area regionale della quale non esiste un preciso riconoscimento politico e che la comprenda interamente, \u00e8 stato sempre e comunque un tentativo piuttosto arduo: possono quindi esserci differenti versioni dei limiti esatti, come gi\u00e0 faceva notare Cesare Cant\u00f9.. Solitamente, nel XXI secolo, i confini generali della Brianza, vedono fra i suoi corsi d'acqua anche il torrente Molgora: a sud il Canale Villoresi, a partire da Limbiate, fin dove si getta nel fiume Adda; ad est l'Adda; a nordest e a nordovest, le valli prealpine fino alle sorgenti del Lambro; e a ovest, la valle del fiume fiume Seveso. Secondo questa definizione, il territorio della Brianza comprende quindi comuni appartenenti alle diverse province di Como, Lecco, Monza e della Brianza, ed in minima parte della provincia di Milano.\nRito romano e rito ambrosiano della Chiesa cattolica.\nNella giurisdizione ecclesiastica della Chiesa cattolica, pressoch\u00e9 tutti i comuni del territorio della Brianza fanno parte dell'arcidiocesi di Milano, che segue in gran parte il rito ambrosiano.\nLa Brianza situata nella provincia di Lecco fa parte dell'arcidiocesi di Milano e segue il rito ambrosiano, fa eccezione la parrocchia di Civate che \u00e8 di rito romano.\nNella Brianza situata nella provincia di Como i comuni dei decanati di Cant\u00f9, di Asso e di Erba, fanno parte dell'arcidiocesi di Milano e seguono il rito ambrosiano, mentre i comuni afferenti ad altri decanati appartengono alla diocesi di Como e seguono il rito romano; la parrocchia di Montorfano era fino al 1981 nell'arcidiocesi di Milano e di rito ambrosiano; nel comune di Capiago Intimiano la localit\u00e0 di Intimiano \u00e8 di rito ambrosiano e fa parte dell'arcidiocesi di Milano mentre Capiago \u00e8 di rito romano e appartiene alla diocesi di Como.\nNella provincia di Monza e della Brianza, i comuni della Brianza ex milanese sono di rito ambrosiano, mentre i comuni del Monzese: Monza, Brugherio e Villasanta, in considerazione di peculiarit\u00e0 storiche, seguono invece il rito romano. A Monza Parco la suddivisione tra i due riti segue il tracciato di \"viale Cavriga\", che unisce le due porte principali del Parco, Porta Monza e Porta Villasanta: a nord del viale si segue il rito ambrosiano e a sud quello romano. Nella provincia di Monza e della Brianza anche Cornate d'Adda, Busnago e Roncello, sono di rito romano.\nI comuni brianzoli rimasti nella provincia di Milano fanno parte dell'arcidiocesi di Milano e sono di rito ambrosiano tranne alcuni del decanato di Trezzo (Grezzago, Trezzano Rosa, Trezzo sull'Adda e Vaprio d'Adda) che pur facendo parte dell'arcidiocesi di Milano, seguono il rito romano. Nel decanato di Trezzo, \u00e8 ora di rito ambrosiano Pozzo d'Adda; infatti sul territorio comunale sono presenti due parrocchie: una nel capoluogo dedicata a Sant'Antonio Abate e una nella frazione di Bettola dedicata al Santissimo Redentore. Inizialmente le due parrocchie seguivano riti diversi: romano nel capoluogo e ambrosiano nella frazione. Con la costituzione dell'unit\u00e0 pastorale tra le due parrocchie, si \u00e8 unificato il rito e si \u00e8 adottato unicamente il rito ambrosiano.\nComuni brianzoli nella provincia di Monza e della Brianza.\nParte del territorio Monzese storico.\nLa zona della Brianza che fa parte della provincia di Monza e della Brianza pu\u00f2 essere suddivisa in \"Bassa Brianza centrale sud e nord\", corrispondente approssimativamente a parte della valle del Lambro, \"Bassa Brianza occidentale\", corrispondente approssimativamente alla valle del Seveso, e \"Bassa Brianza orientale\", corrispondente approssimativamente alla valle della Molgora.\nBassa Brianza centrale sud.\nIl comune di Seregno, confinante fra l'altro con i comuni di Desio e Lissone, \u00e8 appartenente alla \"bassa Brianza centrale sud\", tuttavia alcuni lo attribuiscono alla bassa Brianza occidentale ed altri ancora alla bassa Brianza centrale nord.\nComuni brianzoli nella provincia di Lecco.\nLa Brianza lecchese pu\u00f2 essere suddivisa in Brianza dell'oggionese e di Garlate, e \"Brianza meratese\".\nComuni brianzoli nella provincia di Como.\nLa Brianza comasca si suddivide in \"Bassa Brianza comasca\" e \"Alta Brianza comasca\" o \"Brianza erbese e canzese\".\nAlta Brianza comasca (o Brianza erbese e Brianza canzese).\nLa zona canzese della Brianza risulta formata dagli attuali comuni di Canzo, Caslino d'Erba, Castelmarte, Longone al Segrino, Proserpio, Eupilio. Eupilio come Comune nasce nel 1927 quando vengono unificate le realt\u00e0 amministrative di Penzano di Carella e Mariaga.\nAltri comuni dell'alta Brianza che risalgono fino alle sorgenti del Lambro : Asso, Caglio, Civenna, Barni, Lasnigo, Magreglio, Rezzago, e Sormano.\nComuni brianzoli nella provincia di Milano.\nTerritorio Trezzese"}
{"id": "1333126", "revid": "5730", "url": "https://it.wikipedia.org/wiki?curid=1333126", "title": "Terry Fox", "text": "Divenne famoso per la \"Maratona della speranza\", una corsa effettuata nel 1980 da una costa oceanica all'altra del Canada con una protesi alla gamba destra, che aveva l'obiettivo di raccogliere fondi per la ricerca contro il cancro.\nBiografia.\nNacque a Winnipeg in Canada da Betty e Rolly Fox. Aveva due fratelli, Fred e Darrell, e una sorella, Judith.\nFin da ragazzo ebbe una predisposizione per gli sport, ma soprattutto mostr\u00f2 grande determinazione e forza di volont\u00e0. Pratic\u00f2 la pallacanestro, divenendo la guardia titolare per la squadra della sua scuola secondaria, il Port Coquitlam Ravens, e il nuoto. Desiderava diventare insegnante di educazione fisica: preso il diploma presso la Port Coquitlam Senior Secondary School (ribattezzata in seguito, in suo onore, \"Terry Fox Secondary School\"), intraprese lo studio della chinesiologia all'universit\u00e0.\nIl 12 novembre 1976, Terry sub\u00ec un incidente stradale riportando un trauma al ginocchio destro. Nel 1977, continuando a manifestare dolore al ginocchio, fece una visita specialistica, e gli fu diagnosticato un osteosarcoma (un tumore maligno del tessuto osseo che colpisce principalmente le ossa lunghe, quali femore, tibia ed omero, e che ha la tendenza a metastatizzare ai polmoni e al midollo osseo), a causa del quale dovette subire l'amputazione della gamba destra, sostituita da una protesi.\nNel 1980, a tre anni dall'amputazione, si ciment\u00f2 in un'impresa che rester\u00e0 nella storia del Canada e non solo. Il 12 aprile 1980 part\u00ec dalla costa atlantica del Canada per raggiungere a piedi quella dell'oceano Pacifico, con l'obiettivo di raccogliere un dollaro per ogni cittadino canadese da devolvere alla lotta contro il cancro.\nCome nella classica maratona, corse ogni giorno per 42 chilometri, attraversando Terranova, la Nuova Scozia, l'Isola del Principe Edoardo, il Nuovo Brunswick, il Qu\u00e9bec e l'Ontario. L'impresa fu nominata \"Maratona della speranza\" e purtroppo non si complet\u00f2 mai perch\u00e9, dopo 143 giorni e 5373 chilometri, il primo settembre 1980, presso Thunder Bay, dovette interrompere la sua impresa perch\u00e9 gli furono diagnosticate varie metastasi ad entrambi i polmoni.\nSebbene la corsa non fosse stata terminata, la CTV organizz\u00f2 una raccolta di fondi a suo nome che riscosse un notevole successo. Un anno dopo la sua impresa entr\u00f2 in coma. Mor\u00ec il 28 giugno 1981, esattamente un mese prima di compiere 23 anni. I suoi funerali furono trasmessi in diretta televisiva e fu seppellito al Port Coquitlam Cemetery.\nUn sondaggio nazionale del 1999 lo nomin\u00f2 il pi\u00f9 grande eroe del Canada e nel 2004 fu secondo dietro a Tommy Douglas nel programma \"The Greatest Canadian\" della CBC.\nDopo la sua morte fu istituita la \"Terry Fox Run\", una corsa non competitiva che nel settembre di ogni anno si svolge in varie localit\u00e0 con lo scopo di tenere viva la memoria di Terry Fox raccogliendo fondi per la ricerca oncologica. In seguito Steve Fonyo, sopravvissuto al cancro, percorse con la gamba sinistra amputata la distanza che mancava a Terry per finire la sua \"Maratona della speranza\".\nFondazione.\nOltre a scuole, statue, vie e manifestazioni benefiche in varie citt\u00e0, il lascito pi\u00f9 importante dell'esperienza di Terry Fox \u00e8 la fondazione che prosegue il suo obiettivo nella lotta contro il cancro.\nLa \"Fondazione Terry Fox\" fino al 2018 ha raccolto oltre 750 milioni di dollari devoluti in progetti di ogni tipo."}
{"id": "1333133", "revid": "1892728", "url": "https://it.wikipedia.org/wiki?curid=1333133", "title": "Cletus Spuckler", "text": ""}
{"id": "1333143", "revid": "44638", "url": "https://it.wikipedia.org/wiki?curid=1333143", "title": "Costanza Milano", "text": ""}
{"id": "1333144", "revid": "226458", "url": "https://it.wikipedia.org/wiki?curid=1333144", "title": "Classe Enrico Tazzoli", "text": ""}
{"id": "1333146", "revid": "712828", "url": "https://it.wikipedia.org/wiki?curid=1333146", "title": "Phoenix Nero", "text": ""}
{"id": "1333150", "revid": "121347539", "url": "https://it.wikipedia.org/wiki?curid=1333150", "title": "Gaetano Castelfranchi", "text": "Biografia.\nLaureatosi in ingegneria elettrotecnica al Politecnico di Milano, fu qui libero docente di fisica e professore incaricato in altre universit\u00e0 italiane, nonch\u00e9 membro del Consiglio Nazionale delle Ricerche.\nTra i molti ed apprezzati trattati di fisica ed ingegneria che scrisse, \u00e8 l'autore di \"Fisica Moderna\", uno dei primi libri in italiano dedicati alla relativit\u00e0 e alla fisica quantistica (un testo che fu tradotto in francese, inglese e spagnolo); scrisse pure uno dei primi trattati specialistici al mondo sul televisore. \nFu vicepresidente dell'Accademia Teatina per le Scienze di Chieti, istituita con bolla papale da Clemente VII il 24 giugno 1524.\nOpere.\nTutti questi volumi, di cui abbiamo riportato le prime edizioni, hanno poi avuto, negli anni, diverse ristampe e successive edizioni (cfr. , )."}
{"id": "1333151", "revid": "729019", "url": "https://it.wikipedia.org/wiki?curid=1333151", "title": "Locomotiva FS 905", "text": "Le locomotive gruppo 905 erano locotender a vapore saturo, a 2 cilindri e a semplice espansione, che le Ferrovie dello Stato progettarono e costruirono pochi anni dopo la loro costituzione.\nStoria.\nLe locomotive del gruppo 905, sono il frutto dell'ultimo progetto, del 1904, approntato dall'Ufficio Studi di Firenze della Rete Adriatica ma non realizzato; questo venne ripreso qualche anno dopo dall'Ufficio Studi di Firenze delle Ferrovie dello Stato nato in seguito alla unificazione e nazionalizzazione delle ferrovie nel 1905. Il primo lotto di 24 locomotive venne commissionato alla prestigiosa fabbrica Maffei di Monaco di Baviera che le consegn\u00f2 tra il 1908 e il 1909. Le locomotive nascevano dalla necessit\u00e0 immediata di disporre di locomotive versatili e abbastanza veloci per l'uso sulle linee centro-meridionali allo scopo di sostituire le ormai insufficienti 851 e 870 ereditate in gran numero dalle vecchie societ\u00e0 ferroviarie, di prestazioni scarse in potenza e velocit\u00e0 per il vasto programma di potenziamento ed ammodernamento della rete nazionale previsto dal direttore Riccardo Bianchi. Erano state infatti ordinate nuove carrozze a carrelli a cassa metallica per sostituire le obsolete carrozze a terrazzini di legno e a due assi e occorreva quindi una locomotiva pi\u00f9 potente. Il secondo lotto di locomotive venne commissionato alla impresa nazionale Breda che tra 1910 e 1912 ne costru\u00ec ben 60 unit\u00e0.\nLe \"905\" svolsero onorevole servizio in molti impianti e linee appenniniche dell'Italia centrale e meridionale. Svolsero servizio anche sulle linee interne della Sicilia. Gli accantonamenti iniziarono negli anni cinquanta ed entro i primi anni sessanta avevano coinvolto l'intero gruppo. Sono sopravvissute solo la Gr.905.032 esposta al Museo di Pietrarsa e la Gr.905.043 \"salvata\" in extremis dalla demolizione e tenuta conservata a Lecce.\nCaratteristiche tecniche.\nLe locomotive 905.xxx erano delle locotender a tre assi motori accoppiati ed un asse anteriore portante che formava un carrello italiano (detto anche carrello Zara) con il primo asse motore; il meccanismo motore era a 2 cilindri esterni, a vapore saturo e a semplice espansione. La caldaia aveva una pressione di 12 bar, e permetteva lo sviluppo di ben 540 CV alla velocit\u00e0 di 45\u00a0km/h raggiungendo agevolmente la velocit\u00e0 massima di 70\u00a0km/h. Con le scorte di 5.900 litri d'acqua e di 1.800\u00a0kg di carbone la locomotiva pesava in servizio 56,2\u00a0t. la sua massa aderente di 46\u00a0t le permetteva una buona capacit\u00e0 di spunto, all'avviamento, anche su linee piuttosto difficili.\nLa locomotiva era dotata di apparecchiatura del freno continuo ad aria compressa oltre che del comune freno a mano. Essendo dotata di condotta per il riscaldamento a vapore delle carrozze era ben atta ad effettuare treni viaggiatori."}
{"id": "1333155", "revid": "1592097", "url": "https://it.wikipedia.org/wiki?curid=1333155", "title": "Io vi dichiaro marito e marito", "text": ""}
{"id": "1333156", "revid": "767487", "url": "https://it.wikipedia.org/wiki?curid=1333156", "title": "See How We Are", "text": "See How We Are \u00e8 il sesto album discografico in studio degli X e vede l'esordio alla chitarra di Tony Gylkison, in precedenza membro della band dei Lone Justice. Il disco \u00e8 stato pubblicato nel 1987."}
{"id": "1333160", "revid": "106456", "url": "https://it.wikipedia.org/wiki?curid=1333160", "title": "Santa Marina Vergine di Bitinia", "text": ""}
{"id": "1333166", "revid": "107736315", "url": "https://it.wikipedia.org/wiki?curid=1333166", "title": "Lamina quarto d'onda", "text": "Una lamina quarto d'onda \u00e8 uno strumento ottico in grado di convertire la polarizzazione della radiazione elettromagnetica che lo attraversa da lineare a circolare (o ellittica) e viceversa.\nFunzionamento.\nLa lamina \u00e8 costituita di materiale birifrangente e il suo asse ottico \u00e8 perpendicolare al percorso della radiazione elettromagnetica.\nSi ricorda che, rispetto alla sezione principale della lamina, un'onda elettromagnetica \u00e8 scomponibile in due raggi con diversa polarizzazione:\nMatematicamente, si pu\u00f2 rappresentare l'onda come il vettore campo elettrico separato nelle due componenti ordinaria e straordinaria:\ndove:\nIl raggio incide sulla superficie della lamina perpendicolarmente, cos\u00ec entrambi i raggi in cui viene scomposto vengono rifratti nella stessa direzione perpendicolare alla superficie, ma essendo affetti da indici di rifrazione diversi, percorrono la lamina con diverse velocit\u00e0, uscendone quindi con una diversa differenza di fase.\nMatematicamente, la differenza di fase si calcola come:\ncon formula_10 e formula_11 le lunghezze d'onda nella lamina rispettivamente del raggio ordinario e straordinario.\nDato che la lunghezza d'onda in un mezzo si pu\u00f2 calcolare come rapporto tra la lunghezza d'onda nel vuoto e l'indice di rifrazione:\nla differenza di fase si pu\u00f2 esprimere come:\ncon formula_14 la lunghezza d'onda della radiazione nel vuoto, e formula_15, formula_16 rispettivamente gli indici di rifrazione per il raggio ordinario e straordinario.\nPerch\u00e9 un'onda cambi la polarizzazione da lineare a circolare e viceversa, occorre che le sue componenti vengano sfasate per un quarto di lunghezza d'onda, o meglio occorre che:\nQuindi uguagliando le due equazioni:\nsi ottiene che lo spessore della lamina deve essere:\nDa queste formule \u00e8 evidente che una lamina di un certo spessore \u00e8 efficace solo su una precisa lunghezza d'onda."}
{"id": "1333167", "revid": "799790", "url": "https://it.wikipedia.org/wiki?curid=1333167", "title": "Andrej Petrovi\u010d Zvjagincev", "text": "Biografia.\nCresciuto a Novosibirsk, in Siberia occidentale, si diploma nel 1984 come attore alla scuola di recitazione cittadina. Nel 1986 si trasferisce a Mosca dove prosegue gli studi all'Universit\u00e0 russa di arti teatrali fino al 1990. Ha poi lavorato come attore per teatro, cinema e televisione fino al 2000, anno in cui ha iniziato a dedicarsi alla regia.\nIl film d'esordio \"Il ritorno\" del 2003 ha avuto un grande successo e ha ricevuto numerosi premi tra cui il Leone d'oro al Festival di Venezia. Successivamente Zvjagincev ha diretto \"Izgnanie\" nel 2007 (vincitore del Premio per la miglior interpretazione maschile al Festival di Cannes al protagonista Konstantin Lavronenko) ed \"Elena\" nel 2011 (che ha ricevuto il premio \"Un Certain Regard\"). Nel 2014 si aggiudica con \"Leviathan\" il Prix du sc\u00e9nario al festival di Cannes ed il Golden Globe per il miglior film straniero. Nel 2017 ha scritto e diretto \"Loveless\", film che ha ottenuto importanti riconoscimenti a livello internazionale fra cui il Premio della giuria al Festival di Cannes, il Premio C\u00e9sar per il miglior film straniero 2018, nonch\u00e9 due candidature nella medesima sezione al Golden Globe e al Premio Oscar."}
{"id": "1333169", "revid": "1272592", "url": "https://it.wikipedia.org/wiki?curid=1333169", "title": "Castello di Castellar", "text": "Il castello di Castellar (\"Castillo de Castellar\" o \"Castellar Viejo\") \u00e8 un antico borgo fortificato andaluso, parte del comune di Castellar de la Frontera, in provincia di Cadice.\nPosto su uno sperone roccioso in pieno Parco naturale Los Alcornocales, tra i fiumi Guadarranque e Hozgarganta, divide il bacino artificiale del Guadarranque e i boschi circostanti dall'abitato di Castellar de la Frontera. Dalla ripida altura si ha un'ottima visuale della baia di Algeciras, la Rocca di Gibilterra e le coste africane.\nStoria.\nIl castello \u00e8 stato eretto nel XIII secolo e deve il suo nome, comune a molte altre localit\u00e0 andaluse, alla sua antica posizione di frontiera a difesa dei regni di Taifa contro gli attacchi dei sovrani cristiani.\nLa cinta muraria nasride risale al XIII secolo; all'interno della fortificazione si trova il palazzo dei Conti di Castellar, la Torre del Homenaje e la chiesa del Divin Salvatore (XVII secolo).\nDopo un restauro parziale effettuato nel 1979, la struttura rimane integra e in buono stato di conservazione. Essendo uno dei pochi esempi di fortificazione medievale abitata che ancora si mantenga intatta, \u00e8 stata dichiarata dal governo spagnolo Bene d\u2019interesse culturale. Nel 1993 ha ottenuto inoltre un riconoscimento speciale dalla Junta de Andaluc\u00eda, assieme ad altri castelli della comunit\u00e0 autonoma.\nUrbanistica.\nIl nucleo \u00e8 costituito da un piccolo agglomerato di case inglobato in una fortezza strutturata come un'alcazaba, con una zona militare chiaramente separata dai quartieri amministrativi e civili.\nAll'interno del paese vi \u00e8 una piccola piazza d'armi dalla quale si accede alla zona abitativa interna nella quale la disposizione e la struttura delle case e l'assetto viario ricordano centri urbani di origine islamica ancora esistenti.\nLa pianta a forma irregolare \u00e8 circondata da una cinta muraria provvista di elementi difensivi come barbacani, feritoie per gli arcieri, merlature a sommit\u00e0 squadrata, torrioni di difesa circolari e quadrangolari, torri angolari. Le torri all'entrata, che difendono l'accesso al castello, racchiudono una porta angolare aperta sotto un arco a ferro di cavallo."}
{"id": "1333174", "revid": "1573940", "url": "https://it.wikipedia.org/wiki?curid=1333174", "title": "Vesperidae", "text": "I Vesperidi (Vesperidae ) sono una piccola famiglia di coleotteri cerambicoidei di aspetto piuttosto eterogeneo, ma tutti caratterizzati da forme larvali legate all'apparato radicale di piante arboree od erbacee.\nMorfologia.\nAdulto.\nGli adulti, notturni, sono caratterizzati da colori terrei su toni di bruno o di testaceo, brachitterismo pi\u00f9 o meno spinto (soprattutto nelle femmine) fino all'atterismo e fisogastria nelle femmine.\nAlcuni generi tropicali (\"Pathocerus\") hanno antenne flabellate, altri (\"Hypocephalus\") estremamente ridotte.\nAlcuni, come il genere brasiliano \"Migdolus\", presentano mandibole notevolmente sviluppate, come i maschi dei Cerambycidae \"Parandra\" e \"Spondylis\", mentre altri, come i maschi del genere \"Hypocephalus\" hanno mandibole estremamente modificate.\nLarva.\nLe larve presentano adattamenti alla vita sotterranea.\nIn particolare, il genere mediterraneo \"Vesperus\", il solo della famiglia diffuso anche in Italia, presenta larve caratterizzate da una spiccata polimorfia larvale.\nLe larve primarie, sono infatti di aspetto eruciforme (seppure caratterizzate da setole anormalmente lunghe), mentre quelle degli stadi successivi hanno un aspetto melolontiforme che le fa rassomigliare alle larve dei Melolonthinae.\nBiologia.\nGli adulti, che schiudono alcuni mesi prima di sfarfallare, presentano una particolare fenologia, tipica di ciascuna specie e per certi aspetti ancora misteriosa.\nAlcune specie (\"Vesperus strepens\", \"Vesperus conicicollis macropterus\") compaiono solo in estate, altre dalla tarda estate all'autunno (\"Vesperus luridus\"), altre solo nelle miti notti d'inverno (\"Vesperus ligusticus\").\nImportanza agraria.\n\"Vesperus luridus\" e \"Vesperus strepens\" sono state citate in passato come dannose alla coltivazioni della vite, ma gli attacchi di queste specie sembrano essere oggi molto sporadici.\nTuttavia, una specie simile - \"Vesperus xatarti\" - distribuita nell'area Pirenaica ed in Spagna, sembra rivestire ancora oggi una notevole importanza agraria.\nSistematica.\nLa famiglia si suddivide in 3 sottofamiglie:\nStoricamente, i Vesperini sono stati considerati sottofamiglia dei Lepturinae, gli Anoplodermatini sottofamiglia dei Prioninae e i Philini un gruppo misterioso in qualche modo legato ai Prioninae.\nIn seguito, le particolari caratteristiche della larva dei \"Vesperus\", ha indotto a separare questa trib\u00f9 come sottofamiglia e poi come famiglia a parte.\nSoltanto nel 1997 \u0160v\u00e1cha, Wang &amp; Chen hanno riconosciuto e provato nelle forme larvali la somiglianza morfologica tra questi tre gruppi.\nAnche recentissimi studi sui cromosomi hanno confermato grandi differenze tra i Vesperidae e i Cerambycidae.\nLa sola sottofamiglia Vesperinae \u00e8 presente in Italia con quattro specie del genere \"Vesperus\":"}
{"id": "1333177", "revid": "22356", "url": "https://it.wikipedia.org/wiki?curid=1333177", "title": "Cilindrofide rosso", "text": ""}
{"id": "1333178", "revid": "22356", "url": "https://it.wikipedia.org/wiki?curid=1333178", "title": "Serpente arcobaleno", "text": ""}
{"id": "1333179", "revid": "22356", "url": "https://it.wikipedia.org/wiki?curid=1333179", "title": "Serpenti dalla coda a scudo", "text": ""}
{"id": "1333180", "revid": "606039", "url": "https://it.wikipedia.org/wiki?curid=1333180", "title": "Drago volante", "text": ""}
{"id": "1333181", "revid": "22356", "url": "https://it.wikipedia.org/wiki?curid=1333181", "title": "Mussurana", "text": ""}
{"id": "1333182", "revid": "22356", "url": "https://it.wikipedia.org/wiki?curid=1333182", "title": "Mocassino acquatico", "text": ""}
{"id": "1333183", "revid": "22356", "url": "https://it.wikipedia.org/wiki?curid=1333183", "title": "Testa di rame", "text": ""}
{"id": "1333185", "revid": "22356", "url": "https://it.wikipedia.org/wiki?curid=1333185", "title": "Mangiatore di uova", "text": ""}
{"id": "1333186", "revid": "78273", "url": "https://it.wikipedia.org/wiki?curid=1333186", "title": "Acrocordidi", "text": ""}
{"id": "1333187", "revid": "78273", "url": "https://it.wikipedia.org/wiki?curid=1333187", "title": "Serpenti lima", "text": ""}
{"id": "1333188", "revid": "22356", "url": "https://it.wikipedia.org/wiki?curid=1333188", "title": "Uropeltidi", "text": ""}
{"id": "1333191", "revid": "1858760", "url": "https://it.wikipedia.org/wiki?curid=1333191", "title": "I Gotta Make It", "text": "I Gotta Make It \u00e8 l'album di debutto di Trey Songz, pubblicato nel 2005 sotto la Atlantic Records.\nIl disco.\nAll'inizio l'album non ottenne abbastanza successo da entrare in top 20. \u00c8 per questo che sono stati estratti solo due singoli e non di pi\u00f9: \"Gotta Make It\", con il rapper Twista, e \"Gotta Go\".\nNell'album \u00e8 presente un remix di \"Gotta Make It\", con la cantante soul Aretha Franklin e il rapper Juvenile."}
{"id": "1333198", "revid": "31886", "url": "https://it.wikipedia.org/wiki?curid=1333198", "title": "The Perry Bible Fellowship", "text": "The Perry Bible Fellowship \u00e8 una striscia a fumetti pubblicata negli Stati Uniti d'America su alcuni quotidiani e poi anche sul web come webcomic e realizzato da Nicholas Gurewitch. Esord\u00ec sul \"The Daily Orange\", giornale della Syracuse University, e prese il titolo dal nome di una chiesa nel Maine. Viene pubblicato su una ventina di quotidiani, cinque riviste e cinque quotidiani scolastici.\nNel 2006 il fumetto ha vinto l'Ignatz Award nella categoria \"Outstanding Online Comic\", cio\u00e8 \"fumetto online eccezionale\"; dal primo agosto dello stesso anno le strisce sono raccolte sul web /www.pbfcomics.com. Dal 13 febbraio 2008 il webcomic \u00e8 entrato in una fase di pausa indefinita, l'autore ha infatti affermato che non ha intenzione di far diventare un lavoro fisso la sua attivit\u00e0 di fumettista.\nLa serie non ha personaggi fissi n\u00e9 storie ricorrenti se non qualche minimo riferimento interno ed \u00e8 caratterizzata da un tipo di umorismo decisamente surreale e assurdo, che varie volte sfocia nell'umorismo nero, il tutto accentuato dalla contrapposizione con lo stile di disegno spesso infantile o che ritrae ambientazioni fantastiche. Una caratteristica ricorrente di alcune strisce \u00e8 presentare le vicende surreali di oggetti antropomorfizzati.\nLo stile del disegno caratterizza la serie con una linea spessa, campiture di colore piatte e personaggi dai connotati ridotti al minimo, anche se altre sono molto dettagliate e realizzate con gli stili pi\u00f9 diversi, dall'acquarello alla pixel art. In alcuni casi l'autore si mette a parodiare lo stile di alcuni autori come ad esempio Quentin Blake in una striscia che fa la parodia del libro di Roald Dahl \"La fabbrica di cioccolato\", di cui Blake era stato illustratore."}
{"id": "1333203", "revid": "205197", "url": "https://it.wikipedia.org/wiki?curid=1333203", "title": "Pier\u00eca", "text": ""}
{"id": "1333206", "revid": "84184", "url": "https://it.wikipedia.org/wiki?curid=1333206", "title": "Righi (disambigua)", "text": ""}
{"id": "1333207", "revid": "399", "url": "https://it.wikipedia.org/wiki?curid=1333207", "title": "Sant'Addai", "text": ""}
{"id": "1333215", "revid": "899609", "url": "https://it.wikipedia.org/wiki?curid=1333215", "title": "\u00c1ed Oirdnide mac N\u00e9ill", "text": "Membro dei Cen\u00e9l nE\u00f3gain, era figlio di Niall Frossach. Secondo gli \"Annali dell'Ulster\" esent\u00f2 il clero irlandese dagli obblighi militari.\nViene incluso nelle liste dei sovrani supremi d'Irlanda dal 793 all'817. Come sovrano supremo fu preceduto da Donnchad Midi mac Domnaill (766-792) e seguito da Conchobar mac Donnchada (818-831). Suo figlio, Niall Caille, divenne re di Ailech."}
{"id": "1333216", "revid": "486946", "url": "https://it.wikipedia.org/wiki?curid=1333216", "title": "Niasvizh", "text": ""}
{"id": "1333219", "revid": "125732276", "url": "https://it.wikipedia.org/wiki?curid=1333219", "title": "Justin Bartha", "text": "Biografia.\nFiglio di un imprenditore e di un'insegnante, cresce con suo fratello in una famiglia tipicamente ebraica. Dopo aver studiato alla West Bloomfield High School, si trasferisce a New York per frequentare \"Filmmaking\" e Teatro alla Tisch School of the Arts della New York University.\nCarriera.\nIl primo lavoro \u00e8 di assistente macchinista nel film \"Terapia e pallottole\" (1999) con Robert De Niro. Successivamente comincia nella recitazione nei cortometraggi \"Tag\" (1999) e \"Highs and Lows\" (2003), quest'ultimo scritto e diretto dallo stesso Bartha.\nIl primo ruolo al cinema arriva con il film \"Amore estremo - Tough Love\"; successivamente ottiene un ruolo di spicco al fianco di Nicolas Cage ne \"Il mistero dei templari - National Treasure\" e nel seguito \"Il mistero delle pagine perdute - National Treasure\". A seguire verranno i film: \"Uomini &amp; donne\", \"A casa con i suoi\", \"Una notte da leoni\", \"New York, I Love You\" e \"The Rebound - Ricomincio dall'amore\" al fianco di Catherine Zeta Jones.\nVien nuovamente diretto da Todd Phillips in \"Una notte da leoni 2\" (2011) e in \"Una notte da leoni 3\" (2013).\nNel 2012-13 interpreta, assieme ad Andrew Rannells, il co-protagonista David Sawyer, un uomo gay che insieme al suo compagno segue la gravidanza della loro donatrice di ovuli, nella serie televisiva ideata dal creatore di \"Glee\" Ryan Murphy, \"The New Normal\". Nel 2017 prende parte alla serie televisiva \"The Good Fight\", spin-off di \"The Good Wife\".\nVita privata.\nJustin \u00e8 stato fidanzato con l'attrice Ashley Olsen fino al maggio del 2008. Successivamente si \u00e8 legato sentimentalmente alla fotomodella e attrice Lydia Hearst-Shaw. Il 4 gennaio 2014 ha sposato la personal trainer Lia Smith, in una cerimonia privata nell'isola di Oahu, nelle Hawaii. Tre mesi dopo il matrimonio, nacque la loro figlia, Asa Charlotte.\nDoppiatori italiani.\nNelle versioni in italiano dei suoi film, Justin Bartha \u00e8 stato doppiato da:"}
{"id": "1333221", "revid": "1005847", "url": "https://it.wikipedia.org/wiki?curid=1333221", "title": "Alfredo Siniscalchi", "text": "Biografia.\nSi laurea a Portici presso la Scuola Superiore di Agricoltura e, dopo un corso di specializzazione per dottori in agraria, entra in pianta stabile come sottoispettore forestale al ministero dell'agricoltura.\nNel 1913, inserito nel nuovo Ministero delle colonie, soprintende all'organizzazione della commissione di studi sull'agricoltura della Tripolitania.\nNel dicembre 1916 \u00e8 inviato a Tripoli in qualit\u00e0 di segretario del Governatore Vittorio Menzinger, ruolo che ricopre fino all'estate 1919, quando \u00e8 inviato prima a Bengasi per incarichi di dirigente e quindi, nel novembre 1922, a Derna con qualifica di Commissario di Governo.\nTrasferito di nuovo a Tripoli nel 1927, ricopre l'incarico di Direttore Coloniale dell'Agricoltura, impegnativa mansione espletata per oltre sei anni.\nNel 1934 \u00e8 inviato a Bengasi con il ruolo di Podest\u00e0 e nel 1935 all'Asmara, in Eritrea, per essere assegnato al Gabinetto dell'Alto Commissario Pietro Badoglio.\nAlla conclusione della guerra d'Etiopia, assume, dal maggio 1936, il ruolo di vice governatore generale di Addis Abeba e poi, dal novembre 1936 al settembre 1938, di primo governatore civile di Addis Abeba; caldeggi\u00f2 per primo la nascita di un piano regolatore per la citt\u00e0 di Addis Abeba che vide poi la luce nel 1938.\nRientrato in Italia, a Roma, presso il Ministero dell'Africa Italiana, assume l'incarico di direttore generale del Personale fino al marzo 1940 e quindi di direttore generale della Colonizzazione e del Lavoro fino al 1944. \nIn pensione dal 1945, gi\u00e0 membro dell'Accademia dei Georgofili dove ha tenuto conferenze, collabora con quotidiani e riviste (\"Mondo Agricol\"o, \"Giornale di Agricoltura\", \"Affrica\" ed altri) con articoli sulla valorizzazione agraria delle colonie italiane."}
{"id": "1333222", "revid": "74801", "url": "https://it.wikipedia.org/wiki?curid=1333222", "title": "Skara", "text": "Skara \u00e8 una citt\u00e0 della Svezia, capoluogo del comune omonimo, nella contea di V\u00e4stra G\u00f6taland. Ha una popolazione di abitanti. \u00c8 sede episcopale e , nonostante la sua dimensione, ha una lunga storia come centro ecclesiastico e di cultura. Vi si trova una delle pi\u00f9 antiche scuole superiori del paese, la Katedralskolan.\nGeografia fisica.\nSkara si trova sulla strada E20 circa 150 chilometri a nord di G\u00f6teborg, centro del V\u00e4sterg\u00f6tland.\nStoria.\nSecondo la tradizione locale, la citt\u00e0 venne fondata nel 988, data che ne farebbe una delle pi\u00f9 antiche della Svezia. In questo periodo era, assieme a L\u00f6d\u00f6se, una delle uniche due citt\u00e0 sul territorio che poi si sarebbe chiamato V\u00e4sterg\u00f6tland. A Skara aveva sede l'assemblea regionale.\nCon la cristianizzazione del paese, Skara divenne nel 1050 la sede del vescovo e rimase un centro religioso importante nei secoli successivi.\nDurante il medioevo si svolsero in citt\u00e0 importanti assemblee. Ad esempio un importante incontro di notabili svedesi nel 1326 e un incontro tra svedesi, danesi e norvegesi nel 1458, riguardo all'Unione di Kalmar.\nNel periodo medioevale in citt\u00e0 vennero fondati importanti monasteri. Il primo fu quello dei domenicani dedicato a Sant Olaf, attivo dal 1234. Nel 1259 si attest\u00f2 per la prima volta la presenza di un convento francescano, dedicato a Santa Caterina.\nLa Cattedrale di Skara fu iniziata intorno al 1050. L'edificio attuale fu infatti inaugurato nel 1150, ma ritrovamenti archeologici negli ultimi 50 anni hanno provato che sarebbe di un secolo pi\u00f9 antica. L'aspetto odierno deriva dalle sistemazioni negli anni '80 dell'Ottocento ad opera di Helgo Zettervall."}
{"id": "1333233", "revid": "1149807", "url": "https://it.wikipedia.org/wiki?curid=1333233", "title": "L'atelier di Veronica", "text": "L'atelier di Veronica (\"Veronica's Closet\") \u00e8 una sitcom statunitense prodotta dal 1997 al 2000 e trasmessa da NBC.\nProtagonista della serie \u00e8 Veronica Chase (interpretata da Kirstie Alley), a capo della propria azienda di lingerie, la \"Veronica's Closet\" (il nome \u00e8 un richiamo a Victoria's Secret).\nL'edificio in cui \u00e8 stato ambientato nella finzione l'atelier \u00e8 il Flatiron Building di Daniel Burnham, inaugurato nel 1909 e costruito sull'isola di Manhattan.\nIn Italia la serie \u00e8 stata trasmessa dal canale satellitare Fox Life.\nTrama.\nVeronica Chase gestisce una delle pi\u00f9 famose aziende produttrici di biancheria intima del mondo, la \"Veronica's Closet\", oltre ad essere una grande scrittrice di romanzi rosa. Il suo matrimonio, per\u00f2, \u00e8 ben altra cosa rispetto alle bellissime storie narrate nei suoi libri: Veronica infatti combatte costantemente contro il marito, Bryce, che poco bada alla fedelt\u00e0 coniugale. Ad aiutarla nel suo lavoro e nella vita privata c'\u00e8 sempre al suo fianco Olive, eccellente assistente ed impareggiabile amica. Tuttavia i problemi non sorgono solo nel privato, ma anche in ufficio, dove per\u00f2 la donna trova l'aiuto dei suoi tre fedeli collaboratori, Perry (l'addetto stampa ed ex modello), Josh (l'assistente) e Leo."}
{"id": "1333239", "revid": "991694", "url": "https://it.wikipedia.org/wiki?curid=1333239", "title": "Stearato", "text": ""}
{"id": "1333240", "revid": "1573940", "url": "https://it.wikipedia.org/wiki?curid=1333240", "title": "Liu Shijun", "text": "Liu Shijun \u00e8 considerato il fondatore dell'Yingzhaoquan.\n\u00c8 stato soprannominato Xiongxian Liu (\u96c4\u53bf\u5218, Liu di Xiongxian),\nLa vita.\nLiu Shijun \u00e8 nato nel villaggio Guzhuang, nel distretto di Xiongxian (\u96c4\u53bf) nella provincia di Hebei nel 1840.\nEgli apparteneva ad una famiglia povera, ci\u00f2 nonostante si dedic\u00f2 con impegno allo studio delle arti marziali cinesi ed in particolare apprese lo stile Fanziquan.\nAll'et\u00e0 di venti anni divenne allievo del monaco Fa Cheng (\u6cd5\u6210). Da lui apprese Yueshi Lianquan (\u5cb3\u6c0f\u8fde\u62f3, che in seguito verr\u00e0 chiamato Yingzhao Lianquan\u9e70\u722a\u8fde\u62f3) e numerose tecniche di lancia. Dal monaco Dao Ji (\u9053\u6d4e), un fratello marziale di maggiore esperienza di Fa Cheng, apprese invece l'arte dei Qinna dell'Yinzhaoquan (\u9e70\u722a\u64d2\u62ff\u672f, Yingzhao qinna shu)\nDopo alcuni anni Liu Shijun si trasfer\u00ec a Pechino dove vincendo numerosi combattimenti si guadagn\u00f2 la fama di essere uno dei tre maestri migliori nella capitale, assieme a Yang Banhou e a Dong Haichuan.\nIn seguito venne chiamato ad insegnare al palazzo imperiale.\nTra i suoi allievi ricordiamo: Ji De, Ji Zixiu (\u7eaa\u5b50\u4fee), Xu Liu, Liu Chengyou, Li Zhengsheng, Ge Bing, Liu Dekuan (\u5289\u5fb7\u5bec).\nEgli mor\u00ec nel proprio villaggio natale nel 1910."}
{"id": "1333242", "revid": "767487", "url": "https://it.wikipedia.org/wiki?curid=1333242", "title": "\u00c9tienne Mulsant", "text": "Biografia.\n\u00c9tienne Mulsant era il figlio di Marie-S\u00e9bastien Mulsant (1776-1853), a sua volta figlio di Stephen Mulsant (1733-1795), signore del Plati\u00e8re e industriale di Thizy, ex consigliere del re e deputato, che introdusse la tessitura del cotone al posto della canapa. Nel 1806, studia presso il Collegio di Belley, nel 1808 a quello di Roanne e nel 1810-1814 nell'Oratorio di Tournon-sur-Rh\u00f4ne. I suoi genitori intendono coinvolgerlo nell'attivit\u00e0 di tessitura del cotone, per questo Etienne viene inviato a un mercante di tele di Lione, amico dei suoi genitori. Ma egli preferisce l'erboristeria e nel maggio 1816 prende in moglie sua cugina Julie Ronchivole. Ritornato vicino a Thizy nel 1817 diviene sindaco a Saint-Jean-la-Bussi\u00e8re, dove i suoi genitori possiedono una propriet\u00e0 in cui si pu\u00f2 dedicare alla botanica nel tempo libero. Nel 1827, diventa, come suo padre e suo nonno, magistrato del Cantone di Thizy. Nel 1830 lascia il suo posto e si riunisce ai genitori a Lione. Ha scritto libri di testo in qualit\u00e0 di bibliotecario di Lione. Nel 1838 diviene assistente bibliotecario presso la biblioteca pubblica di Lione, in particolare la \"grande biblioteca\", chiamata anche \"biblioth\u00e8que du Lyc\u00e9e\" situata nel Collegio Imperiale e Liceo Reale ora conosciuto come Coll\u00e8ge-lyc\u00e9e Amp\u00e8re. Nella stessa scuola diviene professore di storia naturale dal 1843 al 1873. Nel 1874, diviene capo bibliotecario della citt\u00e0 di Lione fino alla sua morte nel 1880. \u00c8 stato presidente della \"Soci\u00e9t\u00e9 linn\u00e9enne\" di Lione per 35 anni e ha pubblicato in collaborazione con molti entomologi (Antoine Casimir Marguerite Eug\u00e8ne Foudras, il suo ex allievo Claudio Rey Francisque Guillebeau, Val\u00e9ry Mayet, Jean Baptiste \u00c9douard Verreaux). Ha inoltre collaborato con l'ornitologo Jules Bourcier, specialista in colibr\u00ec. \u00c8 sepolto a Saint-Jean-la-Bussi\u00e8re."}
{"id": "1333243", "revid": "729019", "url": "https://it.wikipedia.org/wiki?curid=1333243", "title": "Jumeirah Group", "text": "Il Jumeirah Group \u00e8 un gruppo finanziario fondato a Dubai nel 1997. Gi\u00e0 proprietario del \"Burj al-Arab\", hotel simbolo di Dubai, detiene anche la propriet\u00e0 delle \"Emirates Towers\" di Dubai e di svariati hotel e resort in tutto il mondo.\nDal dicembre del 2011 al gennaio del 2016 il gruppo \u00e8 stato attivo anche in Italia in qualit\u00e0 di gestore del \"Grand Hotel via Veneto\", hotel di lusso situato nella omonima, celebre via di Roma."}
{"id": "1333244", "revid": "121398984", "url": "https://it.wikipedia.org/wiki?curid=1333244", "title": "MediaMente", "text": "MediaMente \u00e8 stata una trasmissione televisiva di Rai Educational dedicata al mondo di internet e delle nuove tecnologie della comunicazione.\nIl programma.\nIl programma, ideato da Renato Parascandolo e condotto da Carlo Massarini (tranne le primissime puntate del 1994, condotte da Gianluca Nicoletti), con la regia di Piccio Raffanini, \u00e8 andato in onda - con vari \"format\", prima dagli studi Rai di Roma e poi da quelli di Napoli - dal 1994 al 2002, sia sulle reti generaliste (e in particolare su Rai Tre) sia su quelle satellitari rappresentando uno dei primi e dei pochi tentativi della televisione pubblica italiana di affrontare in maniera organica le tematiche connesse al mondo della rete e dell'alfabetizzazione informatica.\nAlla stesura dei testi per la trasmissione hanno collaborato alcuni fra i maggiori esperti italiani sul mondo della rete, fra cui Franco Carlini, Franco Berardi, Egidio Pentiraro, Gino Roncaglia, Antonio Caronia, Fabio Ciotti, Ermanno Guarneri; nel corso di otto edizioni, MediaMente ha raccolto una cospicua biblioteca di interviste ai protagonisti del mondo della rivoluzione digitale.\nIl sito internet di \"Mediamente\", nato nel 1995, \u00e8 stato il primo di cui si sia dotata una trasmissione della Rai.\nLa funzione di alfabetizzazione informatica, affidata alla trasmissione anche a seguito di convenzioni fra la Rai e il Ministero della pubblica istruzione, fu evidente sia nell'impianto didattico di alcune puntate e sezioni della trasmissione, sia nella realizzazione di iniziative come il corso \"Educazione al multimediale\", distribuito in rete e come prodotto editoriale attraverso dispense, videocassette e CD-ROM, o il \"Progetto Multimediascuola\" (uno dei primi corsi di alfabetizzazione informatica rivolto agli insegnanti). Un \"Learning Center\" era presente anche come sezione interna del sito.\nLa chiusura della trasmissione, nell'estate 2002, ha suscitato numerose proteste e una raccolta di firme in rete, che per\u00f2 non ha avuto alcun esito."}
{"id": "1333246", "revid": "33689", "url": "https://it.wikipedia.org/wiki?curid=1333246", "title": "Taddeo di Edessa", "text": "Non va confuso con il pi\u00f9 famoso Giuda Taddeo, che era uno dei Dodici apostoli.\nBiografia.\nTaddeo (chiamato anche con l'equivalente siriaco \"Adda\u00ef\") era un ebreo di Edessa di Mesopotamia. Fu uno dei settantadue discepoli; \u00e8 considerato il fondatore della Chiesa di Edessa, di cui fu il primo vescovo.\nSecondo Eusebio di Cesarea, scrittore e Padre della Chiesa vissuto nella prima met\u00e0 del IV secolo, Taddeo fu il protagonista della \u00abLeggenda di Abgar\u00bb. La leggenda vuole che Abgar V, Signore di Edessa, fosse affetto da una grave malattia. Avendo sentito parlare dei miracoli operati da Ges\u00f9, gli scrisse riconoscendone la natura divina, chiedendogli aiuto e offrendogli asilo nel proprio palazzo. La tradizione vuole che Ges\u00f9 declinasse l'invito non potendo Egli predicare fuori da Israele, ma che promettesse di inviare uno dei suoi discepoli, dotato del suo stesso potere, dopo la sua ascensione al cielo. Il primo apostolo che giunse ad Edessa fu Tommaso. Egli convert\u00ec Adda\u00ef e ne fece uno dei suoi discepoli; per la sua grande fede lo invi\u00f2 a catechizzare e battezzare Abgar tra il 29 e il 33.\nOltre alla ricostruzione di Eusebio, esiste un'altra fonte che riporta il medesimo avvenimento: la \"Dottrina di Addai\", risalente all'anno 400 circa. In questo testo \u00e8 inserita anche la notizia che Taddeo-Addai don\u00f2 ad Abgar l'immagine di Cristo nel Mandylion (detto anche \"immagine di Edessa\": un telo su cui era impresso il volto di Ges\u00f9 Cristo).\nScelta l'attivit\u00e0 missionaria, Taddeo di Edessa predic\u00f2 in Mesopotamia accompagnato da due discepoli: Aggai (o Haggai) e Mari. Organizz\u00f2 la Chiesa locale.\nLa Chiesa ortodossa siriaca, e la Chiesa d'Oriente (figlia della precedente), lo considerano il loro secondo fondatore dopo l'apostolo Tommaso.\nUn'antica tradizione armena lo vuole morto martire nell'anno 50, nella regione armena dell'Artsakh; le altre fonti affermano invece che mor\u00ec di morte naturale ad Edessa o a Beirut il 3 settembre 44.\nNon \u00e8 menzionato nel martirologio romano. \u00c8 per\u00f2 ricordato nel calendario ortodosso, insieme a Mari, vescovo convertito dallo stesso Taddeo e a lui succeduto nella sede vescovile di Edessa.\nNella letteratura cristiana.\nA Taddeo (Addai) e Mari la tradizione attribuisce l\"'Anafora di Addai e Mari\", liturgia in uso nella Chiesa nestoriana.\nA Taddeo (Addai) fa riferimento un testo apocrifo, intitolato \"Dottrina di Addai\".\nTaddeo compare in due apocalissi attribuite a Giacomo il Giusto, prima sconosciute, ritrovate nel 1945 a Nag Hammadi."}
{"id": "1333248", "revid": "1333543", "url": "https://it.wikipedia.org/wiki?curid=1333248", "title": "Rune Almenning Jarstein", "text": "Carriera.\nClub.\nOdd Grenland.\nAlmenning Jarstein ha cominciato la carriera con la maglia dell'Herkules. Nel 2002 \u00e8 passato all'Odd Grenland, per cui ha esordito in Eliteserien in data 21 ottobre 2002, quando ha sostituito Erik Holtan nel pareggio per 1-1 contro il Lyn Oslo. Il suo spazio in squadra \u00e8 aumentato a partire dal campionato 2005, quando Holtan \u00e8 stato ceduto. L'anno seguente, il suo Odd Grenland ha ottenuto la salvezza mediante le qualificazioni all'Eliteserien: nella sfida di ritorno contro il Bryne, ha segnato il gol che ha sancito la vittoria per 1-7, su calcio di rigore. Nel 2007, sempre le qualificazioni all'Eliteserien hanno condannato l'Odd alla retrocessione.\nRosenborg.\nA seguito della retrocessione dell'Odd Grenland, Almenning Jarstein ha firmato un contratto triennale col Rosenborg. Il portiere avrebbe sostituito Lars Hirschfeld, ceduto al CFR Cluj. Ha debuttato con questa maglia il 31 marzo 2008, nella vittoria per 2-1 sul Lyn Oslo. A luglio ha saltato diverse partite a causa di un'infiammazione al gomito. Rimasto in squadra per un biennio, ha totalizzato 66 presenze tra tutte le competizioni.\nViking.\nSuccessivamente all'approdo di Daniel \u00d6rlund al Rosenborg, Almenning Jarstein \u00e8 stato ingaggiato dal Viking. Il 15 marzo 2010 ha disputato la prima partita in squadra, nella sconfitta per 2-0 maturata sul campo del V\u00e5lerenga. Almenning Jarstein ha difeso i pali della porta del Viking dal 2010 al 2013, totalizzando 130 presenze in incontri ufficiali.\nHertha Berlino.\nIl 17 dicembre 2013, \u00e8 stato ingaggiato dai tedeschi dell'Hertha Berlino, a parametro zero: il portiere si sarebbe aggregato alla nuova squadra a partire dal 1\u00ba gennaio 2014. Ha esordito in Bundesliga il 28 marzo successivo, schierato titolare nella sconfitta per 2-0 sul campo dello Schalke 04. \u00c8 stata la sua unica presenza in stagione.\nNazionale.\nA livello giovanile, Almenning Jarstein ha rappresentato la Norvegia con le selezioni Under-16, Under-17, Under-18, Under-19 ed Under-21. Per quanto concerne quest'ultima squadra, ha debuttato in data 17 gennaio 2005, nella vittoria per 1-2 contro la Cina. Ha totalizzato 13 presenze in Under-21.\nIl 22 agosto 2007 ha poi effettuato il suo esordio in nazionale maggiore: \u00e8 stato infatti schierato titolare nella vittoria per 2-1 contro l', in un'amichevole disputatasi all'Ullevaal Stadion. Il 16 ottobre 2012, in occasione della sfida contro e valida per le qualificazioni al mondiale 2014, ha giocato la 25\u00aa partita in nazionale ed ha pertanto ricevuto il Gullklokka.\nStatistiche.\nPresenze e reti nei club.\n\"Statistiche aggiornate al 23 marzo 2018.\""}
{"id": "1333254", "revid": "20787", "url": "https://it.wikipedia.org/wiki?curid=1333254", "title": "Dispenser (trasmissione radiofonica)", "text": ""}
{"id": "1333255", "revid": "1632387", "url": "https://it.wikipedia.org/wiki?curid=1333255", "title": "Phocoena sinus", "text": "La focena del Golfo di California (Phocoena sinus) o vaquita \u00e8 una rara specie di focena. \u00c8 endemica della parte settentrionale del golfo di California (o mare di Cortez). Si stima che ne siano rimasti solo 12 individui. \u00c8 uno dei cetacei pi\u00f9 piccoli al mondo.\nIl termine \"vaquita\" \u00e8 spagnolo e significa \"piccola vacca\".\nDescrizione fisica.\nLa focena del Golfo di California presenta la classica forma della focena (robusta e ricurva a forma concava quando viene vista di lato). \u00c8 la pi\u00f9 piccola delle focene ed \u00e8 cos\u00ec uno dei cetacei pi\u00f9 piccoli. Gli individui raggiungono i 150 centimetri di lunghezza e i 50 chilogrammi di peso. Hanno un grande anello nero intorno all'occhio e delle macchie sul labbro. La regione superiore del corpo va dal grigio medio al grigio scuro. Quella inferiore va dal bianco al grigio chiaro, ma la demarcazione sui fianchi \u00e8 indistinta. Le natatoie sono in proporzione pi\u00f9 grandi che in altre focene e la pinna \u00e8 pi\u00f9 bassa e pi\u00f9 falcata. Il cranio \u00e8 pi\u00f9 piccolo e il rostro \u00e8 pi\u00f9 corto e pi\u00f9 largo che in altri membri del genere.\nHabitat.\nVive in lagune basse e scure situate lungo la costa e raramente la si avvista in acque pi\u00f9 profonde di 30 metri; infatti, pu\u00f2 sopravvivere in acque talmente basse che il dorso sporge dall'acqua. Altre caratteristiche del suo habitat sono una forte escursione tidale, forti processi di convezione ed una produttivit\u00e0 primaria e secondaria.\nComportamento.\nVi sono poche segnalazioni di questo cetaceo in natura. Sembra che nuoti e che si alimenti lentamente, ma \u00e8 elusiva ed evita le imbarcazioni di ogni genere. Emerge per respirare con un movimento lento e in avanti, che smuove appena la superficie dell'acqua, poi scompare rapidamente per un lungo periodo. Ha un soffio non visibile, ma che provoca un rumore forte, secco e sbuffante che ricorda quello della focena comune.\nAlimentazione.\nTutte e 17 le specie di pesci che sono state trovate negli stomaci della vaquita possono essere classificate come specie demersali o specie bentiche che abitano le acque relativamente basse del golfo della California superiore e sembra che in questa zona la vaquita sia una predatrice non selettiva di piccoli pesci e calamari.\nStruttura sociale.\nCome altre focene, anche \"P. sinus\" vive da sola o in piccoli gruppi, solitamente di 1-3, ma anche di 8-10 individui.\nRiproduzione.\nLa maggior parte dei piccoli nasce apparentemente in primavera. La gestazione \u00e8 probabilmente di 10-11 mesi. La massima durata di vita registrata \u00e8 stata di 21 anni.\nConservazione.\nLa focena del Golfo di California non \u00e8 mai stata cacciata direttamente. La loro costante esistenza \u00e8 stata confermata solamente da uno studio effettuato nel 1985. \u00c8 noto che la popolazione di vaquita stia declinando e che questo fatto sia dovuto agli intrappolamenti nelle reti da pesca posizionate per catturare un'altra specie endemica del Golfo, il totoaba. Il CIRVA, la Commissione per il Recupero della Vaquita, nel 2000 arriv\u00f2 alla conclusione che ogni anno rimangono uccisi in queste reti tra i 39 e gli 84 individui.\nViene classificata dalla IUCN e dalla Convenzione sul Commercio Internazionale delle Specie Minacciate di Fauna e Flora Selvatiche nella categoria pi\u00f9 critica a rischio di estinzione. Allo scopo di cercare di impedire l'estinzione, il governo messicano ha creato una riserva naturale che ricopre la parte superiore del golfo della California e il delta del fiume Colorado. Il CIRVA sostiene che questa riserva ricopre tutta la parte meridionale dell'areale conosciuto della focena e che le reti da pesca sono bandite completamente dall'area protetta. Anche se il numero delle focene uccise dai pescatori si riducesse a zero, per i conservazionisti resterebbero ugualmente dei rischi. Anche l'uso di pesticidi clorinati, il flusso di acqua dolce del fiume Colorado ridotto a causa dell'irrigazione e la depressione dovuta all'inincrocio hanno effetti dannosi.\nLa focena del Golfo di California \u00e8 tra le prime 100 specie EDGE, acronimo di \"Evolutionarily Distinct, Globally Endangered\" (Distinte evolutivamente, minacciate globalmente). Gli animali distinti evolutivamente non hanno alcun parente stretto e rappresentano pi\u00f9 di altre specie la variet\u00e0 dell'albero della vita, cosa che significa una priorit\u00e0 assoluta nelle campagne di conservazione.\nSecondo la genetista americana Jacqueline Robinson dell'Universit\u00e0 della California, le poche unit\u00e0 di vaquita rimaste hanno \"un DNA troppo uniforme per sperare di ricostruire una popolazione sana\"."}
{"id": "1333256", "revid": "1610933", "url": "https://it.wikipedia.org/wiki?curid=1333256", "title": "Vaquita", "text": ""}
{"id": "1333260", "revid": "17654", "url": "https://it.wikipedia.org/wiki?curid=1333260", "title": "Mediamente", "text": ""}
{"id": "1333261", "revid": "10938136", "url": "https://it.wikipedia.org/wiki?curid=1333261", "title": "Algerini", "text": ""}
{"id": "1333262", "revid": "2134764", "url": "https://it.wikipedia.org/wiki?curid=1333262", "title": "V\u00edctor Hugo Monta\u00f1o", "text": "Biografia.\n\u00c8 fratello di Johnnier Monta\u00f1o.\nStatistiche.\nPresenze e reti nei club.\n\"Statistiche aggiornate al 21 settembre 2016.\""}
{"id": "1333270", "revid": "51032", "url": "https://it.wikipedia.org/wiki?curid=1333270", "title": "Teorema di Schauder", "text": ""}
{"id": "1333276", "revid": "200154", "url": "https://it.wikipedia.org/wiki?curid=1333276", "title": "Crematorio", "text": ""}
{"id": "1333277", "revid": "1305772", "url": "https://it.wikipedia.org/wiki?curid=1333277", "title": "Jill of the Jungle", "text": "Jill of the Jungle \u00e8 una trilogia di videogiochi per MS-DOS, pubblicata nel 1992 dalla Epic Megagames.\nIl gioco, che diede ad Epic una certa notoriet\u00e0 nell'ambito videoludico, \u00e8 stato realizzato per competere con i prodotti shareware delle concorrenti id Software e Apogee Software.\n\"Xargon\", dell'anno seguente, riutilizza il motore grafico, dotandolo di alcune migliorie. Era stato progettato un seguito, \"Jill of the Jungle II\", che venne in seguito ceduto ad un'altra software house che lo modific\u00f2 e lo fece uscire come \"Vinyl Goddess from Mars\".\nCaratteristiche.\nIl gioco \u00e8 un classico videogioco a piattaforme, a scorrimento orizzontale: il giocatore comanda un'amazzone che pu\u00f2 usare vari tipi di armi mentre avanza nel gioco uccidendo mostri e risolvendo semplici enigmi.\nEsso \u00e8 suddiviso in tre capitoli:\nSebbene ciascun capitolo fosse stato messo in commercio separatamente, in seguito essi vennero raggruppati nell'edizione \"Jill of the Jungle: The Complete Trilogy\" del 1993."}
{"id": "1333278", "revid": "125741480", "url": "https://it.wikipedia.org/wiki?curid=1333278", "title": "Servizi elettrici Montedison", "text": "Servizi Elettrici Montedison - SELM S.p.A. era una holding italiana, capogruppo di Montedison per il settore dell'energia elettrica e degli idrocarburi.\nStoria.\nSelm nasce nel gennaio 1979 su iniziativa di Montedison che le conferisce la \"Divisione Servizi\", composto da 2 centrali termoelettriche (Porto Marghera) e 21 centrali idroelettriche. Questi impianti non sono stati nazionalizzati perch\u00e9 deputati all'autoproduzione, fornendo energia elettrica alle imprese del gruppo.\nCon l'arrivo del 1982, SELM viene quotata alla Borsa di Milano.\nChiude il 1983 con 97.8 miliardi di utili.\nIl 1984 la vede protagonista di un aumento di capitale riservato alle aziende del gruppo e sottoscritto con tre apporti: Montedison con il ramo d'azienda \"Ricerca, Estrazione e Commercializzazione di Idrocarburi\", Idrocarburi Canale di Sicilia con la struttura \"Ricerca e Coltivazione di idrocarburi nel Canale di Sicilia\" e Montedipe con le unit\u00e0 per la raffinazione di grezzi petroliferi e la produzione di aromatici a Priolo. Lo scopo della riorganizzazione \u00e8 finanziare le costose operazioni di ricerca e produzione di idrocarburi con il cash flow proveniente dalle centrali idroelettriche.\nInfine, Selm acquista da Montedison anche le partecipazioni in Kraftwerke Hinterrhein, Gasdotti del Mezzogiorno e Mepi Corporation.\nCambia denominazione in Selm - Societ\u00e0 Energia Montedison. In seguito all'espansione nel comparto petrolifero, il fatturato sale a 4.000 miliardi, ma anche l'indebitamento si alza: la redditivit\u00e0 subisce un calo.\nNel 1986, dopo 5 anni di esplorazioni, inizia lo sfruttamento del giacimento petrolifero nel canale di Sicilia grazie alla piattaforma estrattiva Vega (ancora oggi in funzione).\nL'anno successivo, SELM (gruppo Montedison) acquisisce la rete italiana di Total (in perdita da anni) per circa 240 miliardi di lire. Il motivo dell'operazione \u00e8 dettato dalla necessit\u00e0 di aprire un nuovo canale distributivo proprio in seguito all'apertura della produzione di greggio nel canale di Sicilia.\nNello specifico, la controllata di Selm, Valmont ha comprato il 100% di Total Sipa e i 2.566 impianti di propriet\u00e0 che si sono aggiunti ai 400 detenuti da Selm, arrivando a detenere il 7.3% del mercato nazionale, quarto player italiano. Compresa nel pacchetto Total, c'\u00e8 anche la Raffineria Aquila, utile per l'integrazione verticale delle attivit\u00e0.\nPochi mesi dopo viene annunciata la creazione di Monteshell, una joint venture tra Selm e Shell, creata per competere nella distribuzione di carburanti, lubrificanti, GPL e bitumi. Selm ci mette il suo know how nell'estrazione e nella raffinazione, Shell nel retail.\nAlle 3.000 stazioni Selm si aggiungono i 120 punti Shell.\nLa creazione di Enimont porta un vantaggio a Selm: al nuovo colosso pubblico-privato sono infatti cedute le partecipazioni ricevute da Montedipe. I risultati di bilancio sono evidenti sin dal primo esercizio successivo.\nNel 1991 assume la ragione sociale di Edison S.p.A."}
{"id": "1333283", "revid": "1897604", "url": "https://it.wikipedia.org/wiki?curid=1333283", "title": "Ugone III di Arborea", "text": "Biografia.\nGiudice di Arborea.\nUgone III era il figlio primogenito di Mariano IV de Bas-Serra e della nobile aragonese Timbora di Roccaberti. Succedette al padre nel maggio 1375 in qualit\u00e0 di giudice di Arborea, conte del Goceano, di Marmilla e visconte di Bas. In vari modi, continu\u00f2 e svilupp\u00f2 la politica del padre. Fu elogiato come legislatore (diede il suo buon contributo alla \"Carta de Logu\", emanata dal padre e aggiornata poi dalla sorella Eleonora), perch\u00e9 seppe realizzare \"saggio e moderato governo\".\nNel 1360, spos\u00f2 \"Anonima\" Castelli di Vico, figlia di Giovanni, signore di Viterbo, sorella di Francesco Castelli di Vico, prefetto perpetuo di Roma. La donna mor\u00ec nel 1369 lasciando un'unica erede, Benedetta.\nLe due ambasciate del duca d'Angi\u00f2.\nUgone III partecip\u00f2 all'ultima campagna militare di Mariano IV contro Pedro Martinez de Luna, dirigendo una delle battaglie che portarono nel 1368 alla sconfitta del generale catalano, per mezzo di un agguato a Oristano. Divenuto giudice, Ugone continu\u00f2 a opporsi alle pretese di Pietro IV di Aragona e dei suoi sudditi, combattendo contro di loro. Nel febbraio 1377, Ugone III ricevette nel palazzo giudicale di Oristano la prima ambasciata del duca Luigi I d'Angi\u00f2 (1339-1384, fratello del re di Francia Carlo V): il resoconto costituisce un prezioso esempio della vita e organizzazione della corte arborense. Nell'agosto 1378, altri inviati del nobile francese giunsero a Oristano: il motivo era sempre lo stesso e cio\u00e8 confermare il trattato di alleanza, stipulato l'anno prima, contro il re d'Aragona e proporre un matrimonio tra Benedetta, figlia ed erede del giudice, e il futuro Luigi II d'Angi\u00f2, primogenito del duca (che Ugone non accett\u00f2).\nSi fece molti nemici fra la nobilt\u00e0, la quale tent\u00f2 di incitare le classi povere a una ribellione. Il 3 marzo 1383, Ugone III e sua figlia tredicenne, erede al trono, furono assassinati a Oristano durante una rivolta popolare. Il giudice fu pugnalato e, mozzatagli la lingua, gettato in un pozzo (forse ancora in vita). Non si conoscono i mandanti dell'efferato omicidio di un sovrano ritenuto tiranno, ma senza dubbio intelligente governante e saggio legislatore. I ribelli proclamarono la \"republica\" applicando la legge (che Ugone III e suo padre, Mariano IV, avevano gi\u00e0 ampiamente contribuito a codificare, espandere e migliorare) sulla sovranit\u00e0 di Arborea.\nProblemi di successione.\nIl successore fu suo nipote Federico, sotto la reggenza della madre Eleonora, sorella di Ugone, la quale seppe rappacificare i ribelli e ripristinare il sistema di governo giudicale. L'altra sorella, Beatrice, aveva sposato il visconte di Narbona, i cui discendenti (una volta morti Eleonora e i figli) avanzarono pretese sul giudicato d'Arborea, ormai in via di estinzione. Infatti,\nGuglielmo III di Narbona era nipote di Beatrice d'Arborea e di Aimerico VI: con la morte, nel 1407, di Mariano V, secondogenito di Eleonora e di Brancaleone Doria, il visconte era il suo parente pi\u00f9 prossimo e, giunto in Sardegna, fu eletto giudice di Arborea dalla Corona de Logu. Gugliemo III di Narbona fu l'ultimo sovrano, e la Sardegna da allora non fu mai pi\u00f9 indipendente.\nUno dei pochi autentici ritratti di Ugone III (unitamente a quelli di Mariano IV, Eleonora e Brancaleone Doria) \u00e8 stato rintracciato dallo storico Francesco Cesare Casula (1981) nei peducci pensili dell'abside della chiesa di San Gavino Martire a San Gavino Monreale. \nUgone III, messo in ombra dalla leggendaria figura della sorella Eleonora, solo ora viene riconosciuto, con una pi\u00f9 sottile interpretazione delle fasi del suo regno e temperamento, come uno dei pi\u00f9 significativi sovrani arborensi. Autoritario, intelligente e capace, fu in grado di continuare l'opera del padre Mariano IV completando, tra l'altro, la Carta de Logu. Solo la fine violenta gli imped\u00ec di diventare signore dell'intera isola. Fu l'ultimo esponente maschile dei de Serra Bas del ramo primogenito."}
{"id": "1333288", "revid": "1652635", "url": "https://it.wikipedia.org/wiki?curid=1333288", "title": "Lavapiatti", "text": ""}
{"id": "1333295", "revid": "729019", "url": "https://it.wikipedia.org/wiki?curid=1333295", "title": "Blaine il Mono", "text": "Blaine il Mono \u00e8 un personaggio di fantasia creato da Stephen King. Si tratta di una intelligenza artificiale impazzita che controlla un'avanzatissima monorotaia. Il personaggio appare in due libri della serie \"La torre nera\". \"Terre desolate\" e \"La sfera del buio\".\nOriginariamente esistevano due monorotaie che facevano la spola dalla citt\u00e0 di Lud ai rispettivi capolinea, Patricia e appunto Blaine. Quando Roland Deschain e il suo gruppo arrivano nella citt\u00e0 in rovina si accorgono che la monorotaia di Patricia \u00e8 distrutta e con essa il treno. Pi\u00f9 tardi si scoprir\u00e0 che \u00e8 stata Patricia stessa a scegliere deliberatamente di deragliare per commettere suicidio.\nRoland e il suo Ka-tet si ritroveranno a scendere a patti con Blaine, vestigia di un avanzatissimo mondo ormai scomparso o regredito alla barbarie, per fuggire da Lud. Blaine stringe un patto con loro. Li porter\u00e0 in salvo solamente se riusciranno a vincerlo in una gara di indovinelli altrimenti una volta arrivato al termine della sua corsa deraglier\u00e0 uccidendo tutti i suoi passeggeri.\nDiventa per\u00f2 immediatamente chiaro che l'archivio di Blaine \u00e8 infinitamente superiore alle conoscenze del ka-tet e cos\u00ec uno dopo l'altro si devono arrendere all'abilit\u00e0 sovrumana del computer. Solamente Eddie riuscir\u00e0, quasi all'ultimo istante, a vincere la sfida ricorrendo a indovinelli \"senza senso\" e quasi umoristici che mettono in crisi la ferrea logica della macchina.\nLa pazzia.\nBlaine dice che prima che le sinapsi temporali iniziassero a cedere lui esisteva. Poich\u00e9 per\u00f2 il tempo ha iniziato a scorrere in modo diverso nelle varie zone Blaine ha perso la concezione di esso. Il passaggio tra i vari mondi e tra i vari tempi ha fatto impazzire Blaine che soffre di schizofrenia. La sua personalit\u00e0 \u00e8 divisa nel Grande Blaine (che poi \u00e8 la personalit\u00e0 con pi\u00f9 rilievo nella storia nonch\u00e9 la deviazione dell'originale) e nel Piccolo Blaine che dice poche battute raccomandando solo di non far indispettire il Grande Blaine.\nCuriosit\u00e0.\nIl parlato del Grande Blaine \u00e8 trascritto esclusivamente in . Infatti si dice che la sua voce propria voce proviene da tutte le parti mentre quella del Piccolo Blaine, che proviene da un solo altoparlante \u00e8 riportata in corsivo.\nTecnologia.\nBlaine possiede una tecnologia avanzatissima ed \u00e8 vecchio di almeno qualche migliaio di anni. Il treno si alimenta attraverso la tecnologia Slo-Trans che gli permette di superare la velocit\u00e0 del suono. La monorotaia su cui Blaine si muove \u00e8 sospesa molto in alto da terra senza che ci siano piloni o colonne a sostenerla.\nHa inoltre la capacit\u00e0 di diventare interamente trasparente per permettere agli spettatori di apprezzare il paesaggio e dispone di avanzate tecnologie mediche."}
{"id": "1333296", "revid": "287204", "url": "https://it.wikipedia.org/wiki?curid=1333296", "title": "Cu\u00ecca", "text": ""}
{"id": "1333300", "revid": "339392", "url": "https://it.wikipedia.org/wiki?curid=1333300", "title": "Pu\u00edta", "text": ""}
{"id": "1333301", "revid": "287204", "url": "https://it.wikipedia.org/wiki?curid=1333301", "title": "Puita", "text": ""}
{"id": "1333302", "revid": "92723", "url": "https://it.wikipedia.org/wiki?curid=1333302", "title": "Mariano I di Arborea", "text": "Membro della famiglia Lacon-Zori (de Thori), divenne Giudice di Arborea nel momento in cui il padre Barisone I, giudice di Arborea e di Torres decise di occuparsi esclusivamente del secondo giudicato."}
{"id": "1333304", "revid": "124364419", "url": "https://it.wikipedia.org/wiki?curid=1333304", "title": "Bob Balaban", "text": "Biografia.\nFiglio di Elmer Balaban ed Eleanor Pottasch, proviene da una famiglia di origine ebraica. Suo zio \u00e8 stato presidente della Paramount Pictures. Inizia ad appassionarsi alla recitazione durante gli anni passati alla Colgate University, dove inizia a calcare i palcoscenici teatrali.\nDopo alcune esperienze teatrali a Broadway, debutta al cinema nel 1969 nel film di John Schlesinger, \"Un uomo da marciapiede\", in seguito presta la sua voce di attore caratterista in film come \"Comma 22\". Nel 1977 partecipa al film di Steven Spielberg \"Incontri ravvicinati del terzo tipo\", dove interpreta il suo ruolo pi\u00f9 celebre, quello del cartografo David Laughlin. Da questa esperienza Balaban scrive un libro-diario. In seguito recita nel film di Ken Russell, \"Stati di allucinazione\".\nNegli anni ottanta prende parte a due episodi della serie TV \"Miami Vice\"; e sempre con Don Johnson interpreta il ruolo di un agente di custodia in \"Dead Bang - A colpo sicuro\" (\"Dead Bang\"), di John Frankenheimer. Ha inoltre partecipato a vari episodi della serie \"Seinfeld\" nel ruolo del Presidente della NBC ed in alcuni episodi di \"Friends\", nel ruolo del padre di Phoebe Buffay.\nNegli anni novanta inizia una collaborazione con il regista Christopher Guest recitando nei suo film \"Sognando Broadway\", \"Campioni di razza\" e \"A Mighty Wind - Amici per la musica\", diventando suo attore feticcio. Nel corso degli anni ha preso parte ai film \"Harry a pezzi\" di Woody Allen, \"Jakob il bugiardo\", \"Appuntamento a tre\", \"The Mexican - Amore senza la sicura\", \"Ghost World\" e \"The Majestic\". Nel 2001 collabora con Robert Altman in \"Gosford Park\", nato da una sua idea, di cui \u00e8 anche interprete e produttore. Negli ultimi anni ha partecipato ai film \"Truman Capote - A sangue freddo\", \"Lady in the Water\", \"Dedication\" e \"Sapori e dissapori\". \nAlterna la sua attivit\u00e0 come attore a quella come regista, nel 1989 ha diretto il film \"Pranzo misterioso\", in seguito ha lavorato per la televisione dirigendo alcuni episodi di serie tv, tra cui uno della serie \"Oz\". Negli ultimi anni collabora con l'attrice Susan Sarandon, di cui \u00e8 profondamente amico, amicizia nata sul set del film \"Il prezzo della libert\u00e0\", infatti dirige l'attrice nel film tv \"The Exonerated\" e in \"Bernard &amp; Doris - Complici amici\" con Ralph Fiennes.\nVita privata.\nDal 1977 \u00e8 sposato con la sceneggiatrice Lynn Grossman da cui ha avuto due figlie: Mariah (1977) e Hazel (1987).\nDoppiatori italiani.\nNelle versioni in italiano dei suoi film, Bob Balaban \u00e8 stato doppiato da:\nDa doppiatore \u00e8 sostituito da:"}
{"id": "1333308", "revid": "339392", "url": "https://it.wikipedia.org/wiki?curid=1333308", "title": "Ugone III", "text": ""}
{"id": "1333310", "revid": "110157", "url": "https://it.wikipedia.org/wiki?curid=1333310", "title": "Monteshell", "text": "Monteshell S.p.A. (indicata anche come MonteShell) \u00e8 stata una societ\u00e0 per azioni italiana, attiva nel settore petrolifero. In particolare si occupava della raffinazione, del trasporto e della distribuzione di carburante per autotrazione.\nStoria.\nAll'inizio degli anni 1960, Montecatini e Shell avevano gi\u00e0 unito le forze in una Monteshell Petrolchimica, proprietaria di uno stabilimento nel polo chimico di Ferrara e di un sito industriale a Brindisi. Sul finire del decennio, Montedison acquista la quota di Shell e fa confluire il settore petrolchimico in Montesud. Successivamente, nel 1973, Shell abbandona l'Italia cedendo i propri impianti all'ENI.\nNel 1987 SELM, del gruppo Montedison, acquisisce la rete italiana di Total, in perdita da anni, per circa 240 miliardi di lire. Il motivo dell'operazione \u00e8 dettato dalla necessit\u00e0 di aprire un nuovo canale distributivo in seguito all'apertura della produzione di greggio nel canale di Sicilia, con l'apertura della piattaforma Vega; nello specifico, la controllata di SELM, Valmont, ha comprato il 100% di Total Sipa e i impianti di propriet\u00e0 che si sono aggiunti ai 400 detenuti da SELM, arrivando a detenere il 7,3% del mercato nazionale, quarto \"player\" italiano. Compresa nel pacchetto Total, c'era anche la Raffineria ex Aquila, utile per l'integrazione verticale delle attivit\u00e0.\nPochi mesi dopo viene annunciata la creazione di Monteshell, una \"joint venture\" tra SELM e Shell, creata per competere nella distribuzione di carburanti, lubrificanti, GPL e bitumi: SELM ci mette il suo \"know how\" nell'estrazione e nella raffinazione, mentre Shell nel \"retail\". Alle stazioni SELM si aggiungono i 120 punti di rifornimento Shell (acquisiti qualche anno prima dalla Conoco), oltre alla raffineria ROL ceduta da Montedison. Nel 1993 la societ\u00e0 realizza il miglior bilancio della sua storia, con miliardi di fatturato, Ebitda di 107,4 miliardi e un utile di 5,2 miliardi. La rete scende a impianti e Monteshell \u00e8 al quarto posto tra gli operatori, dopo Agip/IP, Esso e Q8.\nCon l'arrivo del 1995, si assistette alla fine di Monteshell. Edison, la nuova veste di SELM, cede il 50% della compagnia a Shell, incassando 238 miliardi di lire. La collaborazione tra i due soci continuer\u00e0 ancora per qualche anno, ma solamente per le attivit\u00e0 GPL e bitumi."}
{"id": "1333312", "revid": "712828", "url": "https://it.wikipedia.org/wiki?curid=1333312", "title": "Black Phoenix", "text": ""}
{"id": "1333315", "revid": "767487", "url": "https://it.wikipedia.org/wiki?curid=1333315", "title": "Chubby Checker", "text": "Biografia.\nInizi\u00f2 come cantante di rock and roll.\nNel 1960 lanci\u00f2 un pezzo di rock dal ritmo nuovo: \"The Twist\", che raggiunse subito un enorme notoriet\u00e0.\nNel 1988 \"The Twist\" viene ripreso insieme con The Fat Boys e raggiunge la prima posizione in Germania e Svizzera, la quarta in Olanda, la quinta in Austria e la settima in Svezia e Nuova Zelanda.\nIl suo brano pi\u00f9 importante e che lo ha reso pi\u00f9 famoso \u00e8 \"Let's Twist Again\".\nSi \u00e8 sposato nel 1964 con Catharina Lodders, che era stata Miss Mondo nel 1962.\nChubby ha una figlia, Mistie, che ha militato come ala anche nella WNBA, la lega femminile di basket americano professionistico."}
{"id": "1333317", "revid": "1852708", "url": "https://it.wikipedia.org/wiki?curid=1333317", "title": "Regno di Br\u00e9ifne", "text": "Il regno di Breifne o Br\u00e9ifne ([\u02c8br\u02b2e\u02d0fn\u02b2e]; anglicizzato Breffny) era un insieme di regni governati da un unico re nel periodo medioevale dell'Irlanda gaelica. Il territorio comprendeva quella che ora \u00e8 la contea di Leitrim e parte di quella di Cavan. La prima estensione del Regno di Br\u00e9ifne avvenne nel X secolo. All'apice della sua estensione nel XII secolo appariva come una confederazione di guidata da un Re proveniente dall'U\u00ed Bri\u00fain Br\u00e9ifne.\nStoria di Breifne.\nNei tempi antichi, la zona che divenne successivamente nota come Breifne, sarebbe stata occupata dagli Erdini, chiamati in Irlanda \"Ernaigh\", che possedevano l'intero paese fino al confine con Lough Erne.\nAi tempo della cristianizzazione dell'Irlanda (secoli V-VI) i gruppi che si credevano fossero vicini a Breifne includevano i Glasraighe, Masraige, Dartraige, Armhaighe, Gallraighe, Fir Manach e Gailenga.\nSecondo studi archeologici, Breifne fu fondata pi\u00f9 di cinquemila anni fa da Connor, Re di Connaught, quale ricompensa al nipote Raighaillaigh (Reilly) O'Connor per una grande vittoria in battaglia. Sulle rive del fiume Boyne nella contea di Meath, appena a Sud della citt\u00e0 di Drogheda, si trova una tomba a corridoio (costituita da uno stretto passaggio e una camera funeraria) chiamata Newgrange. Nelle vicinanze si trovano due tombe pi\u00f9 piccole: Howth e Knowth. Secondo gli archeologi, Newgrange, la tomba a corridoio di Breifne O'Raighaillaigh, sembra precedere la nota Stone Henge di almeno cinquecento anni.\nRaighaillaigh stabil\u00ec il regno di Connaught con suo zio, il Re incontrastato Connor, insieme alla famiglia O'Connor, mantenendo cos\u00ec la dinastia. Come ricompensa per la sua grande vittoria, Lord Connor, Re di Connaught, fond\u00f2 il Regno di Breifne, costituito dalle attuali contee di Cavan (sede del Re, in gaelico Dun na Righ), Meath, Westmeath, Longford, e probabilmente quella che \u00e8 ora \u00e8 la contea di Louth, occupando cos\u00ec il centro dell'Irlanda e la costa orientale da Nord, quella che ora \u00e8 la contea di Dublino fino a Carlingford Lough. A queste si aggiunge la Collina di Tara, situata nel centro della contea di Meath, anch'essa sotto la protezione del Re di Breifne.\nDurante il prosperare del Regno, qualsiasi Re avesse svolto il suo compito in modo inadeguato, con prepotenza, o si fosse reso colpevole di gravi violazioni della Legge Brehon, poteva essere rimosso dal suo incarico. In tutta l'Irlanda era diffuso il sistema legale di Brehon (\"Brehon Law\" in lingua inglese) proveniente dalla tradizione druidica, secondo cui tutti i Celti avevano uguali diritti, inclusa la libera rappresentazione. Un nobile di alto rango, compreso il Re, non aveva alcun vantaggio legale sul pi\u00f9 umile contadino.\nNell'XI secolo, Breifne era governata dalla dinastia degli Ua Ruairc (O'Rourke). Il regno raggiunse l'apice del suo potere nel XII secolo, sotto Tigern\u00e1n Ua Ruairc. Durante l'ultima parte del suo regno, Tigern\u00e1n Ua Ruairc prese parte a campagne contro l'invasione normanna dell'Irlanda, ma il suo assassinio da parte degli anglo-normanni nel 1172, diede inizio a una disputa di successione e un conflitto tra le dinastie Ua Ruairc e Ua Raghallaigh (O'Reilly).\nLa nota battaglia di (localit\u00e0 situata a Ovest della Contea di Cavan) combattuta nel 1256 fra gli O'Rourke e gli O'Reilly, port\u00f2 alla suddivisione di Breifne tra le due dinastie: agli O'Rourke spettarono i territori di Br\u00e9ifne Occidentale, mentre agli O'Reilly, quelli di Br\u00e9ifne Orientale.\nNel XII secolo, durante il regno di Tighearn\u00e1n Ua Ruairc, Br\u00e9ifne comprendeva la maggior parte delle moderne contee di Leitrim e Cavan e parti di Longford, Meath, Fermanagh e Sligo. Nel XVI secolo la parte di Breifne sotto il regno degli O'Rourke divenne la Contea di Leitrim e la Breifne sotto il dominio degli O'Reilly divenne la Contea di Cavan. Leitrim rimase al Connacht, mentre Cavan divenne parte dell'Ulster.\nA differenza di molti nobili e reali irlandesi che si piegarono alla corona inglese, la dinastia degli O'Reilly rifiut\u00f2 sempre di arrendersi, cos\u00ec come fece la dinastia degli O'Rourke nell'Ulster. Per questo, Elizabetta I era determinata a sradicare gli O'Reilly come se la famiglia non fosse mai esistita. Gran parte delle foreste di quercia della contea di Cavan furono bruciate, cosicch\u00e9 il Re e tutti gli O'Reilly, compreso chiunque li avesse sostenuti, furono dichiarati fuori legge. Le registrazioni scritte che riguardavano gli O'Reilly furono distrutte nel tentativo di impedire qualsiasi futura resurrezione della famiglia reale. Dopo l'incendio delle foreste di querce nella contea di Cavan, entrambi i Re di Breifne (O'Reilly) e dell'Ulster (O'Rourke) furono gli ultimi due reali a soccombere all'invasione inglese, sconfitti da 8\u00ba Barone di Mountjoy, su ordine di Elisabetta 1. Da quel momento in poi la Corona inglese prese il governo delle 32 contee. L'occupazione continu\u00f2, nonostante i ripetuti tentativi contrari, fino alla firma del Trattato del 1921, divenuto operativo nel 1922. Da quel momento in poi la nobilt\u00e0 e gli eredi delle antiche famiglie reali furono totalmente private dei loro poteri. La costituzione dello Stato Libero, successivamente diventato Repubblica, stabil\u00ec che tutti i cittadini erano uguali fra loro, e pertanto non potevano esistere classi nobiliari e contadine. Naturalmente i discendenti delle antiche famiglie nobiliari e reali sono arrivati fino ai giorni nostri. Alcune di loro portano avanti il proprio operato in modo pacifico per sostenere i valori della cavalleria. \"A oggi, il Regno di Breifne in Irlanda non pretende di governare, ma sostiene fortemente i valori della cavalleria e sposa gli antichi principi di equit\u00e0 che sostengono la vera democrazia\" (Cit. Lord Martin Joseph O'Reilly, attuale Principe di Breifne e Breifne Orientale)\nI Re di Br\u00e9ifne.\nCorte Reale di Breifne odierna.\nAttualmente, la Corte Reale di Breifne (Royal Cout of Breifne in lingua inglese) \u00e8 presieduta dal Principe Lord Martin O'Reilly e sua moglie Lady Ingrid di origine austriaca. La funzione della Corte Reale, insieme ai nobili che ne fanno parte, \u00e8 dimostrare che non solo l'antica famiglia \u00e8 sopravvissuta, ma che questa pu\u00f2 ancora offrire molto alla societ\u00e0. L'antico sistema giuridico Brehon che governava il mondo celtico prima del cristianesimo, costituiva un magnifico sistema di vera democrazia e di uguaglianza fra uomini e donne. Bench\u00e9 il Principe Lord Martin O'Reilly non abbia alcuna ambizione di lavorare per ripristinare questo antico sistema, crede che si possa imparare molto dai tempi passati per ripristinare una societ\u00e0 di autentici valori. Inoltre, gli O'Reilly si occupano di sostenere opere di beneficenza per i pi\u00f9 bisognosi e portano avanti la tutela dell'ambiente, che applicano nella loro vita di tutti i giorni. La Corte comprende al suo interno nobili provenienti dall'Irlanda e altre parti del mondo; l'unica italiana \u00e8 Lady Lucia Strona, Baronessa di Breifne, impegnata nel volontariato e di professione architetto."}
{"id": "1333319", "revid": "120435474", "url": "https://it.wikipedia.org/wiki?curid=1333319", "title": "Project Management Body of Knowledge", "text": "La Project Management Body of Knowledge (PMBOK) \u00e8 una guida, pubblicata dal Project Management Institute (PMI), che ha lo scopo di documentare e standardizzare le pratiche comunemente accettate di project management.\nLa prima versione di tale guida \u00e8 stata pubblicata nel 1987. La versione corrente \"A Guide to the Project Management Body of Knowledge\" (\"PMBOK Guide, Sesta Edizione\"), \u00e8 stata pubblicata nel 2017 e sostituisce le precedenti edizioni del 2000, del 2004, del 2008 e del 2013.\nContenuto.\nLa \"PMBOK Guide\" - Sesta Edizione \u00e8 internazionalmente riconosciuta come standard IEEE e per descrivere i concetti fondamentali del project management applicabili a diverse tipologie di progetti: costruzione, sviluppo software, processi automatizzati, processi industriali.\nAll'interno della guida sono definite 10 aree di conoscenza e 5 gruppi di processi.\nLe aree di conoscenza sono:\nI gruppi di processi sono:"}
{"id": "1333330", "revid": "256896", "url": "https://it.wikipedia.org/wiki?curid=1333330", "title": "Servizi Elettrici Montedison", "text": ""}
{"id": "1333334", "revid": "1543377", "url": "https://it.wikipedia.org/wiki?curid=1333334", "title": "Fergal mac M\u00e1ele D\u00fain", "text": "Fergal divenne re supremo nel 710, alla morte di Congal Cendmagair dei Cen\u00e9l Conaill. Fu ucciso nella battaglia di Allen, combattuta contro gli eserciti del Leinster, guidati da Murchad mac Brain, re degli U\u00ed D\u00fanlainge, e da \u00c1ed mac Colggen, re degli U\u00ed Cheinnselaig.\nI figli di Fergal, \u00c1ed All\u00e1n e Niall Frossach, divennero in seguito entrambi re supremi. Sul trono a Fergal succedette Fogartach mac N\u00e9ill dei S\u00edl n\u00c1edo Sl\u00e1ine, clan degli U\u00ed N\u00e9ill del sud. Suo figlio \u00c1ed All\u00e1n gli succedette come re di Ailech e capo dei Cen\u00e9l nE\u00f3gain."}
{"id": "1333335", "revid": "729019", "url": "https://it.wikipedia.org/wiki?curid=1333335", "title": "Jurij Timofeevi\u010d Galanskov", "text": "Nato in una famiglia operaia, ha lavorato come elettricista facendo teatro e studiando nel contempo storia. Venne escluso dall'universit\u00e0 per \"indipendenza di giudizio\".\nBiografia.\nGiornalista e attivista politico, Galanskov nel 1961 pubblica \"Feniks '61\", rivista clandestina contenente tra l'altro i poemi \"Il manifesto umano\" e \"Proletari di tutto il mondo unitevi!\".\nDopo un periodo trascorso in una clinica psichiatrica, attua una protesta contro la politica estera statunitense dell'allora presidente Lyndon B. Johnson, politica svolta contro la Repubblica Dominicana.\nContestualmente, progetta la rivista \"Feniks '62\". La condanna di Sinjavskij e Dani\u0117l' lo convince ad ospitare nella rivista scritti religiosi e politici che nessuno pubblica perch\u00e9 passibili di censura. Riesce tuttavia a pubblicare la rivista a proprie spese.\nViene arrestato nel 1967 e detenuto a Mosca, nel carcere di Lefortovo, dove incontra altri dissidenti. Nel 1968 viene condannato, insieme a Ginzburg, a sette anni di lager a regime duro.\nScontando la pena in Mordovia, si ammala e viene ricoverato in ospedale per ulcera perforata.\nContinua tuttavia a partecipare a scioperi della fame, raccolta di firme, proteste ed appelli, continuando nel contempo a svolgere la sua attivit\u00e0 di pubblicista.\nNel 1970 rischia la perforazione dell'intestino, ma viene reimmesso al lavoro. Non gli \u00e8 consentito di incontrare madre e moglie, n\u00e9 di ricevere medicine in quanto \"il detenuto non \u00e8 malato; \u00e8 solo un teppista che scansa il lavoro\".\nNel 1972 viene operato di ulcera perforata da un medico prigioniero e senza esperienza chirurgica.\nMuore il 14 novembre."}
{"id": "1333339", "revid": "125364558", "url": "https://it.wikipedia.org/wiki?curid=1333339", "title": "Episodi di Will &amp; Grace (sesta stagione)", "text": "La sesta stagione della sit-com \"Will &amp; Grace\" \u00e8 andata in onda negli Stati Uniti d'America dal 25 settembre 2003 al 29 aprile 2004 sul canale NBC. In Italia \u00e8 andata in onda dal 18 luglio al 23 novembre 2004 su Fox Life e dal 23 maggio al 18 giugno 2005 su Italia 1.\nIl terribile sospetto.\nTrama.\nKaren e Rosario riescono a risalire sullo yacht dopo aver rubato una moto d'acqua. Essendo sane e salve, Karen cerca di rompere la promessa fatta a Rosario di concederle un venerd\u00ec libero ogni mese. Grace d\u00e0 di matto dopo aver trovato una lettera d'amore che un'altra dottoressa ha scritto a suo marito. Tuttavia, quando Leo torna a New York (poich\u00e9 aveva dimenticato il suo passaporto nel borsone che aveva lasciato a Grace), la rassicura dicendole che lei \u00e8 l'unica donna alla quale lui \u00e8 interessato. Leo decide quindi di licenziarsi da Medici Senza Frontiere per stare con Grace. Jack e Will si svegliano nudi nello stesso letto e non sono sicuri di quello che \u00e8 successo la notte passata. Entrambi pensano che l'altro nutra un interesse romantico e cercano quindi di mettere le cose in chiaro. Fortunatamente, Karen mostra loro un video della sorveglianza dove si pu\u00f2 vedere che non \u00e8 successo niente tra i due.\nIl passato ritorna.\nTrama.\nLeo invita la sua bellissima ex fidanzata, Diane, a cena per farla conoscere a Grace, che a sua volta invita Will, Karen e Jack. Grace non sembra essere affatto gelosa e va molto d'accordo con Diane, finch\u00e9 non scopre che la ragazza \u00e8 stata l'unica donna con cui Will sia mai andato a letto. La serata quindi degenera e Grace diventa molto gelosa, mentre Leo non riesce a capire perch\u00e9 sua moglie non ha avuto la stessa razione nei suoi confronti. Diane ammette che non solo Will era pi\u00f9 bravo a letto di Leo, ma che con lui ha anche avuto l'unico orgasmo della sua vita. Will e Grace riescono a fare pace quando Will le spiega che non provava niente per Diane ed \u00e8 per questo che scelse di andare a letto con lei e non con Grace, la sua migliore amica. Jack e Karen, cercando di confortare una triste Diane, le regalano il piccolo cagnolino di Lorraine, che Karen aveva trovato nel suo armadio.\nDissapori tra amici.\nTrama.\nQuando Grace e Leo vanno a giocare a tennis nel lussuoso country club di Karen, Grace scopre che l'amica non sopporta suo marito. Grace \u00e8 dispiaciuta da ci\u00f2, ma Leo cerca di convincerla che non ha nessuna importanza, perch\u00e9 anche a lui non piace Karen e non gli importa della sua opinione. Proprio quando Grace si sta abituando a non dare peso a ci\u00f2 che Karen pensa, Leo cambia idea e cerca di provare a Karen quanto sia divertente. Grace dice a Karen che se Leo non le piace, allora le due non possono pi\u00f9 passare molto tempo insieme e Karen \u00e8 cos\u00ec preoccupata dalla possibilit\u00e0 di perdere Grace come amica che le promette di fingere che Leo le piaccia, proprio come fa con Will. Will e Jack fanno visita alla madre di Will, Marilyn, per vedere come se la passa dopo il divorzio. Trovandola depressa e distrutta, decidono di portarla a vedere Mamma Mia a Broadway cos\u00ec da poterle risollevare il morale. Quando la donna \u00e8 triste all'idea di dover tornare a casa, Jack le consiglia di trasferirsi da Will per un po' e, nonostante Will non sia entusiasta, non pu\u00f2 dire di no a sua madre.\nConvivenza difficile.\nTrama.\nJack viene scritturato per un piccolissimo ruolo in uno spettacolo di Broadway con James Earl Jones. Tuttavia, quando il regista preferisce l'interpretazione di Jack a quella del famoso attore, James Earl Jones decide di frequentare il corso di recitazione di Jack. Grace segue di nascosto una donna e il suo personal trainer in palestra, cos\u00ec da poter allenarsi senza dover pagare. Sia Will che sua madre sono stufi di dover vivere insieme, ma nessuno dei due dice niente all'altro. Alla fine, entrambi ammettono la verit\u00e0 e Marilyn decide di tornare a casa, ma, mentre sta traslocando, si sloga una caviglia ed \u00e8 costretta a utilizzare una sedia a rotelle. Will \u00e8 cos\u00ec costretto a dover badare a sua madre per qualche altra settimana.\nLa gara di compitazione.\nTrama.\nA Leo viene offerto di costruire una clinica in Cambogia e, nonostante sia eccitato all'idea di andare, capisce che la sua partenza spezzerebbe il cuore a Grace. Mentre Grace \u00e8 a letto malata, Will porta Leo in giro per New York, cercando di ricordargli quanto la citt\u00e0 sia bella. Tuttavia, la New York di Will non \u00e8 la New York di Leo e questo si sente sollevato quando convince Will ad andare a una partita dei Rangers. Leo desidera ancora andare in Cambogia e alla fine \u00e8 Will ad avere il cuore spezzato quando scopre che Grace andr\u00e0 con lui. Karen allena Jack per una gara di spelling, ma quando riesce ad arrivare in finale, Jack \u00e8 infastidito perch\u00e9 Karen cerca di aiutarlo a imbrogliare. Fortunatamente, Jack riesce a farcela da solo.\nAmori a prima vista.\nTrama.\nWill non ne pu\u00f2 pi\u00f9 di badare a sua madre che \u00e8 costretta a usare una sedia a rotelle. Tuttavia, quando, passeggiando per il parco, incontra un ragazzo molto carino che si sta occupando di sua madre inferma, Will obbliga Marylin a rimanere sulla sedia anche quando pu\u00f2 muoversi liberamente da sola. Will riesce finalmente a uscire con il ragazzo incontrato al parco, che per\u00f2 si rivela un tipo molto strano che non pu\u00f2 allontanarsi da sua madre nemmeno per qualche ora. Karen scopre che una certa L. Finster alloggia presso un hotel locale e decide di confrontarsi con la sua rivale. Una volta arrivata all'hotel, Karen vi incontra l'elegante padre di Lorraine, Lyle, che \u00e8 immediatamente attratto da Karen e cerca di baciarla anche se lei gli dice di odiarlo.\nKaren dal dottore.\nTrama.\nKaren deve fare un controllo medico, ma il suo dottore sembra un tipo molto strano. Grace chiama Will da un fast-food cambogiano. Jack incontra un giovane infermiere e decide di iscriversi al corso di infermieristica. Tuttavia, dopo aver chiesto a Karen e Will di appoggiare il suo sogno e pagare la sua retta, Jack si ritira perch\u00e9 il suo nuovo sogno \u00e8 diventare un surfista. Will e Karen chiedono alla scuola di infermieristica di riavere indietro i soldi della retta e scoprono che Jack era un infermiere molto dotato. I due convincono quindi Jack a riprendere il corso.\nIl ritorno dalla Cambogia.\nTrama.\nGrace torna dalla Cambogia per partecipare alla festa per il cinquantesimo compleanno di sua madre, ma poi ammetter\u00e0 a Will di essere tornata per sempre. Stare in Cambogia con Leo non era facile e Grace pensa che ci sia qualcosa che non vada nel suo matrimonio. Decide quindi di rimanere a New York e aspettare che il marito finisca il suo lavoro. Will le offre di tornare a vivere con lui e la donna accetta entusiasta. Jack ha una nuova insegnante molto severa che lo tratta male e, quando il ragazzo diventa molto triste, Karen minaccia l'infermiera, ordinandole di dare a Jack una A. Tuttavia, quando gli viene permesso di non studiare e di saltare le lezioni, Jack capisce di sentire la mancanza dello studio e dei suoi compagni di corso.\nSerata al ristorante.\nTrama.\nIl gruppo va a cena fuori, ma quando non riescono a ottenere un tavolo da 5, poich\u00e9 l'appuntamento di Will non si \u00e8 presentato, Grace chiede a uno sconosciuto di unirsi a loro. Quando incontra una ragazza al bar che sembra essere attratta da lui, Will decide di flirtare con lei per sentirsi meglio dopo essere stato scaricato. Nel frattempo, Grace scopre che lo sconosciuto \u00e8 in realt\u00e0 un ragazzo con cui anni prima si era baciata in un bar. Grace inizia quindi a flirtare con lui, per sentirsi meglio e non pensare al suo disastroso matrimonio. Will \u00e8 disgustato dal comportamento di Grace e rivela all'uomo che \u00e8 sposata. Anche Grace non approva il comportamento dell'amico e dice alla ragazza che Will \u00e8 gay. Alla fine, i due se ne vanno insieme. Karen incontra la sua vecchia amica/nemica Candice Bergen e le due continuano la loro tradizione di farsi scherzi a vicenda. A un certo punto, uniscono le forze e fanno uno scherzo a Jack, facendogli credere che Candice abbia bisogno della manovra di Heimlich che Jack ha recentemente imparato a scuola.\nI fan Manilow.\nTrama.\nWill \u00e8 eccitato quando riesce a essere il primo della fila per comprare i biglietti del concerto di Barry Manilow e chiede a Grace di tenergli il posto quando deve correre al bagno. Grace \u00e8 scioccata quando scopre che sua madre, che aveva cancellato la loro annuale giornata di shopping per Hanukkah, sta in realt\u00e0 cenando con Jack in un ristorante vicino. Grace chiama quindi Karen e le chiede di tenere il posto per Will, mentre lei si confronta con sua madre. Nel frattempo, Will ignora un ragazzo che ci sta provando con lui, per poi scoprire che \u00e8 il manager del tour di Barry Manilow e pu\u00f2 portarlo nel backstage per fargli incontrare il suo idolo. Will cerca quindi di ingraziarsi il ragazzo e gli promette di uscire con lui a Philadelphia. Grace capisce che in realt\u00e0 vuole passare del tempo con sua madre ed \u00e8 gelosa quando sua madre preferisce Jack a lei. Karen scopre di amare la musica di Barry Manilow.\nGrace, sorella perfetta.\nTrama.\nLa disastrosa sorella di Grace, Janet, arriva in citt\u00e0 e decide di trasferirsi nell'appartamento di Will e Grace finch\u00e9 la sua linea di gioielleria non ottenga successo. Grace, stufa della presenza della sorella, le urla di cercarsi un vero lavoro e un suo appartamento. Grace rimarr\u00e0 stupita quando, dopo poche settimana, sua sorella avr\u00e0 un appartamento, un lavoro da Ann Taylor, un nuovo look e cuciner\u00e0 una favolosa cena per lei e i suoi amici. Al contrario di Will e Jack, Grace non sembra essere felice per sua sorella, e, alla fine, ammette che le piace avere una sorella problematica, perch\u00e9 cos\u00ec \u00e8 lei quella normale. Janet le rivela che \u00e8 stata tutta un'idea di Will e questo ammette di averlo fatto perch\u00e9 pensava che Grace volesse una sorella normale. Grace si commuove quando scopre tutto quello che Will ha fatto per lei e si sente sollevata quando scopre che Janet \u00e8 stata licenziata perch\u00e9 ubriaca sul lavoro. Nel frattempo, Lyle Finster riesce a trovare Karen e le dice di volerla, ma questa lo rifiuta. Tuttavia, quando Lorraine le ordina di stare lontana da suo padre, Karen va a letto con Lyle e organizza uno stratagemma per far s\u00ec che Lorraine li veda. Lyle dice a Karen di essere innamorato di lei, mentre Karen ammette di essere andata a letto con lui solo per dar fastidio a Lorraine. Alla fine, Karen capisce di essersi innamorata di Lyle, ma questo si sente usato e la caccia dalla sua stanza d'albergo.\nUn bel bocconcino.\nTrama.\nWill visita una mostra d'arte e vi incontra un uomo affascinante pi\u00f9 grande di lui, Alan, che \u00e8 un ricco chirurgo plastico. Will \u00e8 sorpreso quando Alan gli regala uno dei dipinti che aveva visto alla mostra e i due iniziano a passare del tempo insieme. Alan continua a fare regali a Will, incluso un cavallo e un vestito da cowboy. Grace dice quindi a Will che Alan lo sta mantenendo, mentre Jack \u00e8 geloso perch\u00e9 vorrebbe essere nella posizione di Will. Will decide di confrontarsi con Alan, che si offende e cerca di far sentire il ragazzo in colpa, ma poi Will scopre che Alan ha gi\u00e0 trovato un nuovo \"toy boy\". Grace scopre l'esistenza di un buonissimo ristorante asiatico vicino al suo ufficio, ma quando fa cadere il suo cibo da asporto e non glielo rimpiazzano, Grace decide di boicottare il ristorante e obbliga anche tutti i suoi amici a farlo. Fortunatamente, Jack e Karen la ignorano e alla fine Grace capisce che i noodles serviti nel ristorante sono troppo buoni per rinunciarvi.\nUna gita in montagna.\nTrama.\nWill ha un nuovo cliente, Stuart, che, dopo aver incontrato Jack, chiede a Will di organizzare un appuntamento con lui. Will d\u00e0 quindi una mazzetta a Jack per persuaderlo ad accettare l'invito. Quando Stuart inizia a includere Jack nelle negoziazioni per vendere la sua compagnia e decide di seguire i suoi ridicoli consigli, Will gli rivela di aver pagato Jack per uscire con lui. Sia Jack che Stuart si sentono offesi e Will cerca di trovare un modo per farli rimettere insieme. Grace porta Karen con s\u00e9 in Vermont, per occuparsi di un problema nello chalet di Leo. Una volta l\u00e0, le due scoprono migliaia di dollari nascosti sotto il materasso. Grace \u00e8 scandalizzata all'idea che Leo le stia nascondendo tutti questi soldi e decide di andare a spenderli. Tuttavia, Grace e Karen scopriranno di essere entrate nello chalet sbagliato e di aver speso i risparmi di una vita di una coppia di anziani.\nLezione di cucina.\nTrama.\nWill frequenta un corso di cucina, ma si deprime quando scopre di essere l'unico single. Fortunatamente, un bellissimo ragazzo di nome Adam si presenta e non solo fa coppia con Will per cucinare, ma sembra subito essere attratto da lui e lo invita a casa sua. Will \u00e8 felicissimo, ma poi inizia a pensare che Jack abbia assunto Adam e che questo sia in realt\u00e0 uno gigol\u00f2. Will dice quindi ad Adam di aver scoperto tutto e questo se ne va offeso. Tuttavia, Will scopre che Jack non l'ha affatto assunto e corre dietro ad Adam per scusarsi. Alla fine, Will scopre che Adam \u00e8 davvero uno gigol\u00f2, ma \u00e8 stata l'insegnante del corso di cucina, Ann, ad assumerlo, pensando che Will fosse patetico e solo. La madre di Karen, Lois, si trasferisce a New York per riavvicinarsi a sua figlia e chiede a Grace di decorare il suo appartamento. Grace l'accontenta, ma si tiene bassa con il budget, perch\u00e9 Lois non vuole chiedere denaro a sua figlia. Grace e Karen lavorano sodo e riescono a rendere l'appartamento magnifico con pochi soldi. Lois \u00e8 felice di avere un'abitazione che le permetter\u00e0 di stare vicino a sua figlia, ma quando le vengono offerti 100.000$ per vendere l'appartamento, la donna li accetta e scappa in Giappone. Will e Grace, prendendo spunto dalla madre di Karen, capiscono che abbellire un appartamento e rivenderlo al doppio del prezzo potrebbe diventare un buon business.\nInvestire con il cuore (prima parte).\nTrama.\nDurante le sue visite come infermiere, Jack incontra la sua vecchia insegnante di recitazione Zandra, in procinto di trasferirsi in una casa di riposo per anziani in pensione. Will e Grace mettono a punto la loro idea di comprare e rivendere appartamenti, ma sono intenzionati a \"investire con il cuore\" e non danneggiare nessuno. Come primo affare, decidono di comprare l'appartamento di Zandra e riarredarlo. Quando Zandra vede come i due hanno trasformato il suo appartamento, lo rivuole indietro e Jack cerca di far sentire in colpa Will e Grace cos\u00ec da farglielo restituire. Tuttavia, quando Stuart vede l'appartamento, si offre di comprarlo e propone a Jack di andarci a vivere insieme. Entusiasta, Jack ignora le lamentele di Zandra. Lyle Finster perdona finalmente Karen per averlo usato e si trasferisce nel suo lussuoso appartamento. Quando Lorraine si presenta alla loro porta senza un soldo, Lyle convince Karen a permetterle di trasferirsi con loro. Karen \u00e8 presto disgustata da come Lyle tratta Lorraine, coccolandola in continuazione e perdonandole sempre tutto.\nInvestire con il cuore (seconda parte).\nTrama.\nJack e Stuart si preparano a trasferirsi nel loro nuovo appartamento, ma poi si rendono conto che la loro relazione sta andando troppo veloce e che non sono pronti a convivere. Will e Grace incoraggiano la loro decisione di non vivere pi\u00f9 insieme, perch\u00e9 hanno appena ricevuto un'enorme offerta per l'appartamento. Alla fine, i due capiscono di aver imparato la lezione quando Jack e Stuart decidono di non acquistare l'appartamento e, allo stesso tempo, l'altro compratore ritira la sua enorme offerta. Will e Grace decidono quindi di rivendere l'appartamento a Zandra, ma quando l'enorme offerta viene riproposta, Will non esita a cacciare Zandra. Lyle impara finalmente a disciplinare Lorraine che, offesa, gli urla contro e se ne va. Lyle d\u00e0 a Karen la colpa di averlo allontanato da sua figlia e la lascia. Alla fine, Lorraine torna indietro e dice a Karen quanto Lyle sia triste senza di lei. Lorraine e Karen fanno pace e Lyle e Karen tornano insieme. I tre decidono di vivere insieme nell'appartamento di Karen e Lyle le chiede di sposarlo.\nMatrimonio in vista.\nTrama.\nPortando avanti il loro business immobiliare, Will e Grace si scontrano con una coppia di donne, Deirdre e Monet, che mettono in pratica la loro stessa idea nell'East Side. Per sconfiggerle, i due decidono di dividersi e Will si occupa della pi\u00f9 debole, Monet, che \u00e8 chiaramente attratta da lui. Tuttavia, il loro piano fallisce quando Deirdre ci prova con Grace. Karen ha paura di non avere il beneplacito di Stan per il suo nuovo matrimonio con Lyle, ma non riesce a entrare in contatto con lo spirito del defunto marito. Jack cerca di fingersi lo spirito di Stan e dice a Karen che ha il suo permesso. Tuttavia Karen non ci casca. Fortunatamente, quando \u00e8 Rosario a impersonare Stan, Karen le crede.\nLa multa.\nTrama.\nJack e Grace vanno al cinema e Jack \u00e8 sconvolto quando vi trova Stuart con un altro ragazzo. Jack fa una scenata e se ne va, ma poi scopre che il ragazzo \u00e8 il figlio di Stuart. Stuart chiede scusa a Jack per non avergli detto di suo figlio e Jack fa lo stesso, non avendogli detto nulla di Elliott. Will cerca di insegnare a Karen a guidare, ma i due vengono presto fermati da un poliziotto che multa Karen. Quando Will si accorge che il poliziotto non ha firmato la multa, decide di andare in tribunale a contestarla. Durante la causa, Will e il poliziotto scoprono di avere un amico in comune che cerca da anni di farli incontrare, quindi, invece di litigare per la multa, i due decidono di uscire insieme venerd\u00ec sera.\nConsigli sbagliati.\nTrama.\nGrace consiglia a Will di non essere troppo appiccicoso nella sua nuova relazione con Vince e di fare l'indifferente. Will segue il suo consiglio, ma il suo strano comportamento non piace a Vince, che gli dice di non essere interessato a certi giochetti. Fortunatamente, Will capisce di aver sbagliato e chiede scusa a Vince che lo perdona. Karen \u00e8 sconvolta quando scopre che sia Friends che Frasier sono finite e, insieme a Jack, lamenta la perdita delle sue serie preferite. I due si chiedono di cosa parleranno ora, tuttavia la loro disperazione sembra svanire quando incontrano in un bar Bebe Neuwirth, che insistono a chiamare Lilith, come il personaggio da lei interpretato in Frasier.\nLezioni di Fox-Trot.\nTrama.\nWill presenta Vince a Grace con una cena organizzata nel loro appartamento, ma quando Grace scappa via prima di cena, Will pensa che alla sua migliore amica non piaccia il suo nuovo ragazzo. Quando Will trascina Vince nell'appartamento di Grace per chiederle cosa non va, la ragazza ammette che Vince le piace molto, ma che vederli felicemente insieme le ha ricordato la sua disastrosa relazione con Leo. Karen dice a Jack che non riuscir\u00e0 pi\u00f9 a passare molto tempo con lui dopo il suo matrimonio e gli consiglia di andare avanti con la sua vita. Tuttavia, quando scopre che Jack ha organizzato delle audizioni per trovare una nuova amica, Karen si ingelosisce e gli promette che trover\u00e0 sempre il tempo per lui.\nOrgoglio di razza.\nTrama.\nQuando l'amante di suo padre, Tina, gli rivela di essere preoccupata che suo padre la stia tradendo, Will inizia a investigare e scopre che i suoi genitori hanno iniziato ad andare a letto insieme. Will dice a Tina che suo padre la sta effettivamente tradendo e le consiglia di dimenticarlo. Tuttavia, la madre di Will lo rimprovera, dicendogli che il sesso con suo padre non \u00e8 pi\u00f9 divertente ora che Tina lo ha lasciato. Anche Tina se la prende con Will, avendo scoperto che l'amante di George era sua madre. Will dice quindi a Tina di accettare le cose come stanno, mentre dice a sua madre di rimanere insieme a suo padre ed essere felici. Tuttavia, dopo aver lasciato l'appartamento di Will, le due donne decidono di dividersi George. Elliot cerca di entrare nella squadra delle cheerleader solo per catturare l'attenzione di Jack.\nInfermiere per sbaglio.\nTrama.\nJack scopre di aver sbagliato il giorno della sua laurea e si rende conto di non aver ancora scritto il discorso che dovr\u00e0 tenere in quanto studente pi\u00f9 popolare. Will, depresso dopo aver scoperto che la scenografia che aveva scritto in college non \u00e8 cos\u00ec bella come pensava, decide di scrivere il discorso di Jack. Will riesce a scrivere un discorso bellissimo e commovente su quanto sia importante seguire i propri sogni. Tuttavia, quando inizia a leggerlo durante la sua laurea, Jack capisce che fare l'infermiere non \u00e8 il suo sogno e decide di tornare a essere un attore.\nNozze a Las Vegas (prima parte).\nTrama.\nLyle decide di cambiare i piani delle nozze e di sposarsi a Las Vegas. Karen prepara quindi il suo jet privato e, insieme a Will e Jack, vola verso Las Vegas per le sue nozze. Quando Karen inizia a rendersi conto che sta sacrificando molti dei suoi desideri per far felice Lyle, Jack la rassicura, dicendole che il matrimonio ha bisogno di compromessi. Karen incontra lo strano fratello di Lyle, Marion. Leo torna dalla Cambogia e rivela a tutti che Grace si \u00e8 fatta male e non riuscir\u00e0 ad esserci. Will \u00e8 confuso e non capisce perch\u00e9 Leo non sia dispiaciuto che Grace non sia l\u00ec con lui. Alla fine Leo ammette a Will di aver baciato un'altra donna mentre era in Cambogia. Karen incontra Jennifer Lopez nel bagno dell'hotel e le chiede di cantare alle sue nozze, la cantante accetta essendo una vecchia amica di Rosario.\nNozze a Las Vegas (seconda parte).\nTrama.\nKaren e Lyle si sposano, ma Karen diventa furiosa perch\u00e9 Lyle ha cambiato l'unica cosa per la quale Karen aveva insistito molto, ovvero la musica per la sua camminata all'altare. Karen ingoia la sua rabbia, mentre Lyle si scusa per non aver rispettato il suo desiderio. Will incoraggia Leo a dire a Grace la verit\u00e0. Jennifer Lopez \u00e8 pronta a esibirsi, ma quando uno dei suoi ballerini si fa male Jack prende il suo posto. Lyle fa un discorso davanti a tutti, dicendo tutto quello a cui Karen ha rinunciato per lui e ammettendo di essere un uomo fortunato per aver trovato una donna pronta a rinunciare alla sua identit\u00e0 per lui. Tuttavia, Karen capisce di non essere affatto felice e decide di volere il divorzio. Dopo aver telefonato a Grace, Leo dice a Will che la moglie non lo vuole pi\u00f9 vedere. Will \u00e8 confuso e non capisce perch\u00e9 Grace stia reagendo in maniera cos\u00ec eccessiva per un semplice bacio, ma poi Leo gli confessa di essere andato a letto con l'altra donna. Deluso, Will dice a Leo che ora \u00e8 rimasto da solo. Jack \u00e8 entusiasta quando Jennifer Lopez lo assume come ballerino per il suo nuovo tour."}
{"id": "1333341", "revid": "122740017", "url": "https://it.wikipedia.org/wiki?curid=1333341", "title": "Monte Matto", "text": "Il Monte Matto \u00e8 una montagna delle Alpi Marittime alta 3.097\u00a0m. \u00c8 una delle vette principali, insieme al Monte Argentera e al Monte Gel\u00e0s, della Valle Gesso e delle Alpi Marittime.\nCaratteristiche.\nSi trova sullo spartiacque tra il \"vallone della Meris\" e la \"valle Gesso della Valletta\", e ne costituisce il punto sommitale. La vetta \u00e8 costituita da una lunga cresta (circa 600\u00a0m di sviluppo) che presenta quattro rilievi principali:\nLa sommit\u00e0 del monte \u00e8 ben visibile da gran parte della pianura cuneese. La sua forma \u00e8 ben riconoscibile: si presenta infatti come una piramide asimmetrica con un evidente \"dente\" laterale, simile in ci\u00f2 a come appare il Monviso dal versante meridionale.\nDal punto di vista geologico, la cresta costituisce un divisorio tra due zone distinte. Ad Est affiorano gneiss granitoidi biotitici, localmente granatiferi; ad ovest si alternano gneiss e migmatiti biotitiche, ed agmatiti anfiboliche con intercalazioni di altre anfiboliti. Si tratta comunque di variazioni secondarie all'interno della stessa formazione, il \"massiccio cristallino dell'Argentera\".\nAlpinismo.\nPrima ascensione.\nLa prima ascensione alla vetta fu compiuta dall'alpinista statunitense William Auguste Coolidge, insieme alle guide Christian Almer e Ulrich Almer, il 14 agosto 1879.\nVia normale.\nLa via normale alla vetta si sviluppa sul versante nord-ovest. L'avvicinamento classico prevede la partenza da Sant'Anna di Valdieri. Seguendo il sentiero N4, si risale il \"vallone della Meris\", raggiungendo il \"lago sottano della Sella\", sul quale sorge il rifugio Dante Livio Bianco, che pu\u00f2 essere utilizzato come punto d'appoggio. Da qui, seguendo il sentiero N25, si risale al \"lago soprano della Sella\", da dove si volge a sinistra (sud) per il sentiero N17 in direzione del \"colle di Valmiana\". Giunti a quota 2450\u00a0m circa, si volge a sinistra (est) per una pietraia, lungo un percorso segnato da ometti e bolli di vernice. Oltrepassati i \"laghi del Matto\", si risale per pietraia, seguendo i segnali, fino alla base della cima Est, che si pu\u00f2 raggiungere per pietraia senza percorso obbligato. Dallo stesso punto, si pu\u00f2 salire alla cima centrale, la pi\u00f9 elevata della cresta. Entrambi gli itinerari hanno difficolt\u00e0 alpinistica: la salita alla cima est \u00e8 valutata in F, mentre quella alla cima centrale \u00e8 valutata PD+.\nData la lunghezza del percorso, \u00e8 opportuno effettuare l'ascesa in due giorni, pernottando al rifugio Dante Livio Bianco.\nAlternativa.\nUn'alternativa alla via normale si sviluppa dal \"vallone di Valasco\", con partenza dalle Terme di Valdieri. Si risale il vallone seguendo il tracciato della GTA - Via Alpina fino a quota 1760, dove si distacca sulla destra (sinistra orografica) il sentiero N17, che sale verso il \"colle di Valmiana\". Giunti a quota 2785\u00a0m, in corrispondenza della cresta, si abbandona il sentiero principale per piegare a destra e raggiungere il \"passo Cabrera\". Da qui, tenendosi sempre in quota, si traversa su pietraie e morene, poi si risale per nevaio alla \"forcella del Matto\". Da qui, una cengia porta alla base della cima centrale, che si raggiunge con alcuni passaggi su roccia (difficolt\u00e0 massima: III-). Questo itinerario ha difficolt\u00e0 alpinistica valutata in PD.\nI due itinerari possono essere uniti a formare un interessante giro ad anello.\nTraversata.\n\u00c8 possibile effettuare la traversata completa delle quattro cime del monte. Raggiunta la cima est dal rifugio Livio Bianco, si raggiungono per cresta le altre tre cime, dopodich\u00e9 si scende al \"Colle Cabrera\" e si scende dal \"vallone di Valasco\". Questo itinerario ha difficolt\u00e0 valutata in AD.\nAccesso invernale.\nL'itinerario della via normale \u00e8 percorribile anche in condizioni invernali con un interessante itinerario di scialpinismo.\nFauna.\nIl Monte Matto, cos\u00ec come il percorso descritto, \u00e8 interamente compreso all'interno dell'Area Protetta del Parco delle Alpi Marittime; lungo gli itinerari di accesso \u00e8 facile osservare la presenza di marmotte, camosci e, alle quote pi\u00f9 elevate, di stambecchi."}
{"id": "1333342", "revid": "367445", "url": "https://it.wikipedia.org/wiki?curid=1333342", "title": "Testimone inconsapevole", "text": "Testimone inconsapevole \u00e8 un romanzo giallo scritto da Gianrico Carofiglio e pubblicato da Sellerio nel 2002. Esordio narrativo di \"sorprendente successo\" per un'opera prima, \u00e8 stato tradotto in numerose lingue tra cui francese, olandese, inglese, spagnolo, portoghese e giapponese. \u00c8 il primo di tre romanzi incentrati sullo stesso protagonista (\"Testimone inconsapevole\", 2002; \"Ad occhi chiusi\", 2003; \"Ragionevoli dubbi\", 2006), pubblicati anche nella raccolta \"I casi dell'avvocato Guerrieri\" (Sellerio 2007). La serie annovera altri tre titoli: \"Le perfezioni provvisorie\" (Sellerio, 2010), \"La regola dell'equilibrio\" (Einaudi, 2014) e \"La misura del tempo\" (Einaudi, 2019).\nSi pu\u00f2 considerare un \"giallo giudiziario\" o \"legal thriller\", poich\u00e9 \u00e8 basato sull'evoluzione di un processo penale osservato dal punto di vista dell'avvocato, il protagonista Guido Guerrieri.\nTrama.\n\u00c8 stato ucciso un bambino di nove anni. Il piccolo corpo, privo di tracce di violenza sessuale, viene ritrovato nel fondo di un pozzo. Un delitto atroce, del tutto inspiegabile, di cui \u00e8 accusato, dopo rapide indagini, un ambulante senegalese, Abdou Thiam, che lavora nella spiaggia vicino la casa dei nonni dove il bambino \u00e8 solito giocare. Inchiodano il senegalese indizi e testimonianze, ma soprattutto una foto e le dichiarazioni di un barista. Un destino processuale segnato: privo di mezzi, lo attendono una frettolosa difesa d'ufficio e vent'anni con rito abbreviato. Ma \u00e8 un destino che si scontra con quello di un avvocato in crisi che trova, nella lotta per salvare Abdou in una spasimante difesa, un nuovo sapore alla vita. Abdou \u00e8 davvero innocente? E come demolire la montagna accusatoria? Si dice che il rito processuale italiano non sia adatto al genere del legal thriller, tanto popolare nel mondo anglosassone. Ma il racconto di Carofiglio dipana il suo intreccio in un'aula di tribunale seguendo passo passo il lavoro di una Corte d'Assise, con i giudici, gli avvocati di difesa e di parte civile, la giuria popolare, il pubblico accusatore: e nel gioco di queste parti, nel fraseggio della noia e del colpo di scena, o dell'acuto retorico e dell'affondo micidiale di una controprova, riesce a creare la tensione dell'attesa, a insinuare il dubbio e, soprattutto, a suscitare l'attesa trepida di una giustizia liberatoria.\nConsiderazioni narratologiche.\nLa scelta del protagonista.\nGianrico Carofiglio \u00e8 un magistrato e per il suo primo romanzo sceglie proprio il genere giallo, che si accosta fortemente al suo lavoro, ma fa una scelta molto particolare: il protagonista \u00e8 un avvocato, categoria che nel suo ambiente si trova dalla parte opposta: avvocati e magistrati agiscono infatti con ottiche ed obiettivi talvolta confliggenti. Ci\u00f2 ha richiesto quindi un certo impegno da parte dell'autore, che si \u00e8 trovato a osservare l'intero ambiente del Tribunale da un altro punto di vista.\nLo stile.\nL'autore propone con questo romanzo un giallo molto aperto, che spesso si allarga alle vicende e ai pensieri del protagonista (viene evidenziata in particolare la situazione di crisi psicologica), il quale, oltretutto, non ha propriamente il ruolo di detective, anche se \u00e8 sempre alla ricerca di una qualsiasi controprova, anche la pi\u00f9 insignificante, per testimoniare l'innocenza del cliente. "}
{"id": "1333347", "revid": "1305772", "url": "https://it.wikipedia.org/wiki?curid=1333347", "title": "Schema elettrico", "text": "Uno schema o diagramma elettrico \u00e8 la rappresentazione semplificata di un circuito elettrico o elettronico che fa uso di simboli convenzionali.\nLa prima semplificazione \u00e8 dovuta alla rappresentazione del circuito reale mediante componenti a parametri concentrati. In pratica non vengono presi in considerazione i fenomeni parassiti (la presenza di interferenze dovute a fenomeni induttivi o capacitivi tra connessioni e/o componenti).\nOltre ai componenti del circuito stesso e ai loro collegamenti, lo schema pu\u00f2 presentare informazioni circa le propriet\u00e0 dei segnali che lo caratterizzano, come i valori di tensione o intensit\u00e0 di corrente, ed eventualmente anche le loro forme d'onda. La disposizione dei componenti nello schema non corrisponde necessariamente alla loro posizione fisica nel circuito vero e proprio; le loro connessioni rispecchiano per\u00f2 quelle reali.\nGli schemi elettrici nella riparazione e manutenzione.\nGli schemi elettrici sono indispensabili, oltre che per la progettazione e il montaggio, anche e soprattutto per la manutenzione degli impianti, quadri, armadi, cabine, dispositivi elettrici ed elettronici.Quando la complessit\u00e0 dell'apparecchio o dell'impianto \u00e8 tale da non permettere la sua rappresentazione su un unico foglio, lo schema viene suddiviso in pi\u00f9 fogli, documentando in modo chiaro l'indispensabile interruzione grafica dei collegamenti elettrici tra un foglio ed l'altro. Nel caso in cui l'impianto o l'apparecchio sia costituito da pi\u00f9 circuiti aventi funzioni diverse, lo schema elettrico viene suddiviso in sezioni, ognuna relativa al proprio blocco circuitale. Apparecchiature molto complesse, quali ad esempio dei costruttori Keysight (ex Agilent e Hewlett Packard) e Tektronix, necessitano la suddivisione del proprio schema elettrico in decine di fogli. Gli schemi elettrici di impianti e quadri di automazione possono arrivare a centinaia o persino migliaia di fogli.\nLa qualit\u00e0 della stesura grafica dello schema elettrico nonch\u00e9 la relativa documentazione dei segnali presenti nel circuito, influisce fortemente sulla possibilit\u00e0 di operare sul circuito in caso di manutenzione o malfunzionamento; non tutti i progettisti prodigano lo stesso impegno. Proverbiale \u00e8 la documentazione nei manuali di servizio del costruttore Keysight; nella sezione \"ricerca guasti\", il costruttore prende per mano il tecnico, indicandogli le procedure da seguire per individuare il punto di origine del guasto; al tempo in cui la documentazione era fornita unicamente su carta, era usuale trovare negli schemi elettrici, in corrispondenza dei punti principali del circuito, la foto ripresa sullo schermo dell'oscilloscopio, della forma d'onda ed il suo valore di tensione, del segnale presente in quel punto.\nNegli anni '70, il costruttore Tektronix in quegli anni indiscusso leader mondiale nel campo degli oscilloscopi, negli schemi elettrici di qualche modello, inseriva buffi personaggi da fumetto, come ad esempio nel circuito dell'attenuatore d'ingresso del portatile 475, compare un cowboy che spara in corrispondenza dei punti di contatto elettrico del commutatore operante sui terminali dei moduli attenuatori; su altri modelli, nel circuito dell'amplificatore verticale, compare un maghetto con bacchetta magica, che corre lungo il circuito.\nGli schemi elettrici nell'era informatica.\nDa diversi decenni, gli schemi elettrici vengono interamente sviluppati mediante opportuni software che aiutano il progettista con tante funzioni automatizzate, come ad esempio la nomenclatura automatica dei dispositivi indicati sullo schema e delle relative connessioni. Varie aziende produttrici/fornitrici di materiale elettrico ed elettronico forniscono un proprio software dedicato che contiene, nel database del software stesso, il catalogo compreso di listino dei prezzi di tutti i prodotti forniti, permettendo dunque al progettista di preparare in tempo reale, oltre allo schema elettrico, anche la distinta del materiale necessario per la realizzazione dell'impianto o del dispositivo. Opportune sezioni spesso opzionali di suddetti software, permettono di realizzare annotazioni specifiche per l'installazione, la manutenzione e le riparazioni, anche se, nello specifico caso di schede elettroniche guaste, l'eventuale riparazione pu\u00f2 risultare antieconomica rispetto ad una sostituzione con una scheda nuova.\nSviluppo dello schema elettrico.\nLa realizzazione dello schema elettrico avviene posizionando i componenti su uno o pi\u00f9 fogli virtuali e collegandoli con dei fili o dei bus sullo schermo del computer. Nella pratica attuale la presenza di schede elettroniche e di componenti cablati rende pi\u00f9 pratico scindere lo schema elettrico nella parte di cablaggio e in quella delle schede elettroniche presenti nell'apparecchio.Per semplificare consideriamo il caso pi\u00f9 frequente in cui si debba realizzare una singola scheda parte di un sistema pi\u00f9 complesso che costituisce il progetto dell'apparecchio.\nSchema elettrico di una scheda elettronica.\nI simboli dei componenti vengono prelevati dalle librerie disponibili e posizionati sul foglio elettronico. Per ogni componente, richiamato da una libreria o, se non presente, creato \"ex novo\" si possono stabilire le varie caratteristiche: \nSi stabiliscono le connessioni che si vogliono realizzare collegando i componenti come desiderato. Anche per le connessioni si possono stabilire caratteristiche indispensabili nello sviluppo della scheda: isolamenti tra le connessioni se sono presenti tensioni rilevanti, correnti massime da prevedere, altre informazioni che possono essere utili nello sviluppo del progetto. Terminato lo schema elettrico si possono effettuare dei primi controlli a seconda del software disponibile:\nIl risultato \u00e8 la creazione di:\nCon queste informazioni si pu\u00f2 procedere allo sviluppo del \"master\" del circuito stampato (o pcb, \"printed circuit board\")..\nIl \"master\" \u00e8 costituito da una serie di file in formato chiamato \"gerber\" (pi\u00f9 altri file come indicazioni per la foratura del pcb e coordinate di montaggio dei componenti per la realizzazione del circuito stampato) e da questi verranno sviluppati i prototipi o la produzione di serie."}
{"id": "1333348", "revid": "73936", "url": "https://it.wikipedia.org/wiki?curid=1333348", "title": "Diagramma elettrico", "text": ""}
{"id": "1333349", "revid": "93556", "url": "https://it.wikipedia.org/wiki?curid=1333349", "title": "Matteo Superbi", "text": "Carriera.\nCalciatore.\nHa iniziato la sua carriera nella SPAL ed ha militato in Serie A con il .\nDirigente.\nDal 2008 \u00e8 il direttore sportivo della Virtus Entella, societ\u00e0 di Chiavari neopromossa in Serie D. Qui ritrova Matteo Matteazzi, suo compagno ai tempi della e alla Lucchese, come responsabile del settore giovanile prima e come Direttore Generale poi. In sei stagioni riesce a portare la squadra ligure fino in Serie B nel 2014, anno del Centenario del club."}
{"id": "1333354", "revid": "554814", "url": "https://it.wikipedia.org/wiki?curid=1333354", "title": "Matto", "text": ""}
{"id": "1333358", "revid": "1924342", "url": "https://it.wikipedia.org/wiki?curid=1333358", "title": "We're Not Gonna Sleep Tonight", "text": "We're Not Gonna Sleep Tonight \u00e8 un singolo della cantautrice britannica Emma Bunton, pubblicato il 10 dicembre 2001 come terzo estratto dal primo album in studio \"A Girl like Me\".\nDescrizione.\nIl brano \u00e8 stato scritto dalla stessa cantante insieme a Rhett Lawrence e conteneva il lato B \"Let Your Baby Show You How to Move\".\nSuccesso commerciale.\nIl brano raggiunse la posizione numero 20 della classifica dei singoli inglese e la posizione 62 della classifica irlandese. Il video della canzone \u00e8 stato diretto da \"Paul Griffin\"."}
{"id": "1333365", "revid": "1543377", "url": "https://it.wikipedia.org/wiki?curid=1333365", "title": "Vlkol\u00ednec", "text": "Vlkol\u00ednec, (in ungherese \"Vlkolinecz\", in tedesco \"Philipsdach\"), in Slovacchia, \u00e8 una pittoresca cittadina che ora fa parte di Ru\u017eomberok, mentre in passato formava un villaggio separato.\nVenne fondata nel quattordicesimo secolo e, dal 1882, si fuse con Ru\u017eomberok.\nVlkol\u00ednec \u00e8 un patrimonio dell'umanit\u00e0 dal 1993, ed uno dei dieci villaggi slovacchi che si sono conquistati il titolo di \"villaggio protetto\". Questo onore \u00e8 dovuto al fatto di mostrare un complesso architettonico folkloristico praticamente intatto, uno dei pochi dei Carpazi settentrionali. La citt\u00e0 vanta anche un campanile in legno del diciottesimo secolo, anch'esso protetto.\nIl nome deriva probabilmente dal termine slovacco \"vlk\", che significa lupo."}
{"id": "1333366", "revid": "767487", "url": "https://it.wikipedia.org/wiki?curid=1333366", "title": "Senti chi parla", "text": "Senti chi parla (\"Look Who's Talking\") \u00e8 un film del 1989 diretto da Amy Heckerling, interpretato da John Travolta e Kirstie Alley.\nIl bambino protagonista del film nell'originale inglese ha la voce di Bruce Willis mentre in italiano tale ruolo \u00e8 stato affidato a Paolo Villaggio.\nTrama.\nMollie \u00e8 una donna di 33 anni in carriera che lavora come consulente fiscale a New York. \u00c8 innamorata di Albert, un suo cliente; l'uomo decide di lasciare la moglie per fidanzarsi ufficialmente con lei. Da un rapporto sessuale in ufficio tra i due, viene concepito Mickey, che pur non essendo ancora nato ha la facolt\u00e0 di pensare e ragionare e fin da subito non \u00e8 per nulla entusiasta del padre; infatti lo giudica negativamente mentre si trova in grembo alla madre e lo sente cantare una canzone orribile (Dammi un bambino, che stupendo modo per dirti quanto t'amo...). Albert sembra felice della gravidanza di lei e insieme fanno grandi progetti. Tuttavia al nono mese, la tradisce e si fidanza con un'arredatrice. Mollie decider\u00e0 allora di cavarsela con le proprie forze e di mettersi alla ricerca dell'uomo giusto, che si riveli all'altezza di essere il padre per Mickey, ma ad ogni incontro si imbatte in uomini bizzarri e saccenti, quindi poco adatti a fare da padre a suo figlio e allora vengono liquidati immaginandoli troppo severi un domani.\nIl neonato nutre una particolare simpatia per James, il tassista che ha aiutato Mollie ad arrivare all'ospedale e che entrer\u00e0 sempre di pi\u00f9 nella vita della piccola famiglia, facendo anche da baby-sitter al bambino e facendosi sempre pi\u00f9 valere come valida figura paterna. Mollie in un primo momento gli nasconde la verit\u00e0 sulla nascita di Mickey, dicendogli che il piccolo non ha un padre essendo nato con l'inseminazione artificiale. Ma quando Albert si rif\u00e0 vivo James scopre la verit\u00e0 e dopo aver avuto una violenta colluttazione con l'uomo litiga con Mollie, che afferma che Albert \u00e8 il pi\u00f9 adatto per essere il padre di Mickey, anche per via dell'avere un vincolo genetico con lui e che James secondo lei \u00e8 un bambino cresciuto, essendo pi\u00f9 giovane di lei e per via dei suoi modi strani di ottenere gratis molte cose.\nLa donna un giorno decide di far conoscere Mickey a suo padre, ma questi dimostrer\u00e0 di avere come obiettivo soltanto il rifidanzarsi con Mollie, senza preoccuparsi troppo del figlio e per questo lei, in preda alla rabbia, sbatte il pannolino sporco sul tavolo del nuovo ufficio dell'uomo e distrugge una statua di vetro. I due si separano definitivamente. Alla fine, Mollie si rende conto che James \u00e8 veramente il padre giusto per suo figlio, che lo fa capire alla madre dicendo ad alta voce la sua prima parola e cio\u00e8 \"Dad\u00e0\" (storpiatura di pap\u00e0) alla vista del giovane quando i due si rincontrano in modo rocambolesco e poi si mettono finalmente insieme. Mickey, che finalmente ha visto realizzato il suo desiderio, per paura di una separazione tra la madre e James come con Albert pensa \"Io dovrei cambiarmi il pannolino, ma questa volta qui mi conviene aspettare\".\nScena dopo i titoli di coda.\nDopo i titoli di coda ci viene mostrata una scena immaginata da Mollie, rappresentante parte della nascita della sorella di Mickey, Julie, che comparir\u00e0 poi in \"Senti chi parla 2\" e in \"Senti chi parla adesso!\".\nProduzione.\nIl film \u00e8 stato girato a Vancouver, Columbia Britannica; l'appartamento di Mollie \u00e8 il \"The Manhattan Housing Co-Op\", al 784 di Thurlow Street.\nSequel.\nIl film ha avuto due sequel, usciti rispettivamente nel 1990 e nel 1993:"}
{"id": "1333368", "revid": "6923", "url": "https://it.wikipedia.org/wiki?curid=1333368", "title": "Sofia di Prussia", "text": "Membro della casa di Hohenzollern, Sofia ricevette un'educazione liberale e anglofila, sotto la supervisione di sua madre, Vittoria, la principessa reale. Dopo un difficile periodo di adattamento nel suo nuovo paese, Sofia mostr\u00f2 durante le guerre che la Grecia combatt\u00e9 tra la fine del XIX e l'inizio del XX secolo il lato pi\u00f9 umano: fond\u00f2 ospedali da campo, supervision\u00f2 l'addestramento delle infermiere greche e lei stessa cur\u00f2 i soldati feriti.\nBiografia.\nInfanzia.\nNacque al Neues Palais di Potsdam. Il padre era il principe ereditario e futuro Kaiser Federico III e la madre era Vittoria di Sassonia-Coburgo-Gotha. I suoi nonni paterni erano Guglielmo I di Germania e Augusta di Sassonia-Weimar, mentre i nonni materni erano la regina Vittoria del Regno Unito e Alberto di Sassonia-Coburgo-Gotha.\nUna settimana dopo la nascita di Sofia, un caso relativo alla successione al trono di Spagna danneggi\u00f2 le relazioni franco-prussiane. Il 19 giugno 1870 il governo di Napoleone III dichiar\u00f2 guerra alla Prussia e gli stati della Confederazione tedesca offrirono sostegno alla Prussia, che apparve allora come la vittima dell'imperialismo francese. Il conflitto dur\u00f2 solo pochi mesi e port\u00f2 ad una brillante vittoria tedesca, con la proclamazione del nonno di Sofia come primo imperatore tedesco il 18 gennaio 1871.\nIn famiglia era soprannominata \"Sossy\". Durante la sua infanzia fu educata direttamente dalla madre, che le inculc\u00f2 sentimenti anglofili, cos\u00ec come aveva fatto con le sorelle Margherita e Vittoria. Compiva frequenti viaggi in Inghilterra, in visita alla nonna, che lei amava. Sofia soggiorn\u00f2 spesso in Inghilterra per lunghi periodi, specialmente sull'isola di Wight, dove le piaceva collezionare conchiglie con i suoi fratelli pi\u00f9 grandi\nFidanzamento.\nNel 1884 il principe Costantino di Grecia (\"Tino\"), figlio primogenito del re Giorgio I di Grecia e di Ol'ga Konstantinovna Romanova, nipote di Nicola I di Russia, al compimento dei sedici anni venne dichiarato maggiorenne dal governo. Ricevette poi il titolo di Duca di Sparta e di Diadochos (\u03b4\u03b9\u03ac\u03b4\u03bf\u03c7\u03bf\u03c2/di\u00e1dokhos, che significa \"erede al trono\"). Poco dopo, il giovane complet\u00f2 il suo addestramento militare in Germania, dove trascorse due interi anni in compagnia di un tutor, il dottor L\u00fcders. Prest\u00f2 servizio nella Guardia di Prussia, prese lezioni di equitazione ad Hannover e studi\u00f2 Scienze politiche presso le Universit\u00e0 di Heidelberg e di Lipsia.\nDopo una lunga permanenza in Inghilterra per celebrare il giubileo d'oro della nonna, Sofia ebbe occasione di conoscere meglio Costantino nell'estate del 1887. La regina assistette alla loro relazione, scrivendo: \"C'\u00e8 una possibilit\u00e0 che Sofia sposer\u00e0 Tino? Sarebbe molto carino per lei, perch\u00e9 \u00e8 molto bravo.\" La principessa della corona sperava anche che Sofia facesse un buon matrimonio, considerandola la pi\u00f9 attraente tra le sue figlie.\nDurante il suo soggiorno presso la corte di Berlino come rappresentante del Regno di Grecia al funerale dell'imperatore Guglielmo I, nel marzo 1888, Costantino vide di nuovo Sofia. Rapidamente i due si innamorarono e si fidanzarono ufficialmente il 3 settembre 1888. Tuttavia, la loro relazione fu vista con sospetto dal fratello maggiore di Sofia, Guglielmo II, nuovo Kaiser, e da sua moglie Augusta Vittoria. Questo fidanzamento non fu completamente appoggiato nemmeno dalla famiglia reale ellenica: la regina Ol'ga mostr\u00f2 una certa riluttanza a quell'unione perch\u00e9 Sofia era luterana e avrebbe preferito che l'erede al trono sposasse un'ortodossa. Ma, nonostante le difficolt\u00e0, il matrimonio di Tino e Sofia venne previsto per l'ottobre 1889, ad Atene.\nIl giorno dopo il suo compleanno, il padre di Sofia mor\u00ec. Durante questo periodo cupo, Sofia accett\u00f2 di sposare Costantino.\nMatrimonio.\nIl matrimonio port\u00f2 scompiglio all'interno della famiglia di Sofia, in particolare con la cognata, l'imperatrice Augusta Vittoria, conosciuta all'interno della famiglia come \"Dona\", moglie di Guglielmo II.\nLe nozze vennero celebrate il 27 ottobre 1889, nella citt\u00e0 di Atene in due cerimonie religiose: una pubblica e ortodossa e un'altra privata e protestante.\nI testimoni di Sofia furono suo fratello Enrico e i suoi cugini, i principi Alberto Vittorio e Giorgio del Galles; per Costantino, i testimoni furono i suoi fratelli, i principi Giorgio e Nicola, e suo cugino lo zarevi\u010d di Russia. All'estero, il matrimonio di Costantino e Sofia suscit\u00f2 molto meno entusiasmo che in Grecia. In Francia si temeva che l'arrivo di una principessa prussiana ad Atene avrebbe spostato il regno di Grecia dalla parte della Triplice alleanza. Pure a Berlino, l'unione era impopolare: gli interessi tedeschi erano davvero importanti nell'Impero ottomano e l'imperatore non intendeva aiutare la Grecia semplicemente perch\u00e9 il Diadochos era suo cognato.\nTuttavia, ad Atene, il matrimonio fu celebrato in pompa magna e diede luogo a spettacoli pirotecnici particolarmente significativi sull'Acropoli e sul Campo di Marte. Delle piattaforme vennero costruite anche sulla piazza Syntagma, in modo che il pubblico potesse ammirare meglio la processione tra il Palazzo reale e la cattedrale. Gli sposi erano imparentati con la maggior parte delle dinastie europee e quindi i rappresentanti di tutte le case reali del continente presero parte alla cerimonia: Cristiano IX di Danimarca (nonno dello sposo), l'imperatore Guglielmo II di Germania (fratello della sposa), il Principe di Galles (zio sia dello sposo che della sposa) e lo zarevi\u010d di Russia (cugino dello sposo) erano tra gli ospiti d'onore. Naturalmente, la madre e le sorelle di Sofia erano presenti alla cerimonia.\nIn effetti, i padroni di casa e i loro seguiti erano cos\u00ec numerosi che Giorgio I non pot\u00e9 ospitarli tutti nel suo palazzo. Dovette chiedere ad alcuni membri dell'alta societ\u00e0 greca di ospitare parte degli ospiti nelle loro dimore. Allo stesso modo, il sovrano fu obbligato a prendere in prestito i cavalli e le carrozze dei suoi sudditi per trasportare tutti gli invitati durante i festeggiamenti. Inoltre, il re fu costretto a comprare in tutta fretta dozzine di livree aggiuntive per i lacch\u00e8 al servizio degli ospiti.\nNella capitale ellenica, Costantino e Sofia si insediarono in una piccola villa in stile francese situata su viale Kifisias, mentre aspettavano che lo stato greco costruisse una nuova casa per loro, il Palazzo del Diadochos, situato vicino al Palazzo reale. La coppia ordin\u00f2 anche la costruzione di un'altra casa nella tenuta reale di Tatoi perch\u00e9 re Giorgio I rifiut\u00f2 di permettere che si svolgessero lavori nel palazzo principale. Ad Atene Costantino e sua moglie vivevano una vita relativamente semplice molto lontana dal protocollo di altre corti europee. Ma la vita in Grecia era spesso monotona e Sofia si lamentava per qualsiasi compagnia, tranne che per le mogli dei venditori di tabacco.\nSofia ebbe difficolt\u00e0 ad adattarsi alla sua nuova vita. Tuttavia, inizi\u00f2 a studiare il greco moderno (riuscendo a parlarlo quasi perfettamente in pochi anni) e colse l'occasione dei suoi numerosi viaggi all'estero per arredare e decorare la sua nuova casa. Quando diede alla luce il suo primo figlio, fu un parto prematuro. Il parto non and\u00f2 bene e il cordone ombelicale rest\u00f2 avvolto attorno al collo del bambino, quasi soffocandolo. Fortunatamente per la madre e il bambino, l'ostetrica tedesca inviata dalla madre di Sofia per aiutare la figlia durante il parto riusc\u00ec a risolvere la situazione e non si verificarono conseguenze tragiche.\nConversione all'ortodossia.\nDopo la nascita del suo primo figlio, Sofia decise di abbracciare la fede dei suoi sudditi e convertirsi alla fede ortodossa. Avendo richiesto e ricevuto la benedizione di sua madre e di sua nonna, Sofia inform\u00f2 i suoi suoceri delle sue intenzioni e chiese alla regina Ol'ga istruzioni per l'ortodossia. La famiglia reale greca fu contentissima dalla notizia, perch\u00e9 l'annuncio della conversione sarebbe stato popolare tra i greci. Ma Giorgio I insistette che Germano II, metropolita di Atene e capo della chiesa greca autocefala istruisse Sofia sull'ortodossia, piuttosto che sua moglie.\nLa notizia della sua conversione fece adirare suo fratello Guglielmo II, che per tre anni proib\u00ec alla sorella di entrare in Germania. Sofia si convert\u00ec ufficialmente il 2 maggio 1891. I rapporti tra Guglielmo II e sua sorella furono permanentemente segnati dalla decisione di Sofia\nOpere di carit\u00e0.\nDurante la sua vita in Grecia, Sofia fu attivamente coinvolta nel lavoro sociale e nell'aiutare i diseredati. Seguendo le orme della regina Ol'ga, intraprese varie iniziative nel campo dell'istruzione, delle mense e dello sviluppo di ospedali e orfanotrofi. Nel 1896, la principessa ereditaria fond\u00f2 anche l'Unione delle donne greche, un'organizzazione particolarmente attiva nel campo dell'assistenza ai rifugiati dall'impero ottomano. Affascinata dall'arboricoltura e preoccupata dagli incendi che devastavano regolarmente il paese, Sofia era anche interessata alla riforestazione. Inoltre, fu uno dei fondatori della Societ\u00e0 greca di protezione degli animali.\nNel 1897, allo scoppio della guerra dei trenta giorni contro gli ottomani per il possesso di Creta, che si concluse con un'umiliante sconfitta greca, Sofia e altre donne della famiglia reale lavorarono attivamente con la Croce Rossa greca per aiutare i soldati feriti. Nella Tessaglia Sofia fond\u00f2 ospedali da campo, supervision\u00f2 l'addestramento delle infermiere greche e cur\u00f2 di persona i soldati feriti. Sofia favor\u00ec anche l'arrivo di infermiere inglesi in Grecia.\nIl coinvolgimento di Sofia e di sua suocera nell'aiutare le vittime dei combattimenti (di origine greca o turca) fu cos\u00ec attiva da suscitare ammirazione nelle altre corti europee. Sfortunatamente per la principessa ereditaria, il suo aiuto per i soldati feriti fu meno apprezzato in Grecia, dove la popolazione accusava la famiglia reale, e specialmente Costantino, per la sconfitta contro gli Ottomani.\nConseguenze della guerra dei trenta giorni.\nDopo la Guerra dei Trenta Giorni, un potente movimento anti-monarchico nacque in Grecia e Sofia non fu immune alle critiche.\nIl popolo voleva che Costantino fosse giudicato da un tribunale militare per essere punito per la sconfitta nazionale e Giorgio I venisse deposto, come era stato gi\u00e0 fatto con il suo predecessore Ottone I. Diverse settimane dopo la firma del trattato di pace tra la Grecia e l'impero ottomano, la situazione divenne cos\u00ec tesa che il sovrano fu oggetto di un tentativo di omicidio mentre viaggiava in una carrozza aperta con sua figlia, la principessa Maria. Ma Giorgio I si difese cos\u00ec coraggiosamente che recuper\u00f2 almeno un po' di stima da parte dei suoi sudditi.\nIn queste difficili condizioni, Costantino e Sofia scelsero di vivere per un po' di tempo all'estero. Nel 1898 si stabilirono a Kronberg e poi a Berlino. L\u00ec Costantino riprese il suo addestramento militare con il generale Colmar von der Goltz e per un anno ricevette il comando di una divisione prussiana. Per celebrare la loro riconciliazione, l'imperatore Guglielmo II nomin\u00f2 anche Sofia comandante onorario del III\u00b0 reggimento della Guardia Imperiale.\nLa coppia torn\u00f2 in Grecia nel 1899 e il governo di Georgios Theotokis nomin\u00f2 Costantino capo dell'esercito ellenico. Questa promozione, tuttavia, caus\u00f2 alcune polemiche tra l'esercito, che ancora considerava il principe come il principale responsabile della sconfitta nel 1897.\nLutti in famiglia.\nTornata in Grecia con suo marito, la principessa ereditaria riprese il suo lavoro di beneficenza. Tuttavia la salute di sua madre e della nonna la preoccupavano profondamente. L'imperatrice vedova di Germania soffriva per un cancro al seno, che le causava un'estrema sofferenza. Per quanto riguarda la regina del Regno Unito, si stava avvicinando all'ottantina e la sua famiglia sapeva che la fine era vicina. Ma gli ultimi anni del regno della regina Vittoria furono segnati dalla Seconda Guerra Boera.\nLa regina Vittoria alla fine mor\u00ec di emorragia cerebrale il 22 gennaio 1901 a Osborne House. Molto colpita dalla morte della nonna, Sofia si rec\u00f2 nel Regno Unito per i suoi funerali e partecip\u00f2 ad una cerimonia religiosa in suo onore ad Atene con il resto della famiglia reale greca.\nPochi mesi dopo, nell'estate del 1901, Sofia and\u00f2 a Friedrichshof a prendersi cura di sua madre. Insieme alle sue sorelle Vittoria e Margherita, l'accompagn\u00f2 fino al suo ultimo respiro il 5 agosto.\nGolpe di Goudi.\nIn Grecia la vita politica rimase instabile durante i primi anni del XX secolo. Il 15 agosto 1909 un gruppo di ufficiali si riun\u00ec nella \"Lega militare\" e organizz\u00f2 il cosiddetto golpe di Goudi. Pur dichiarandosi monarchici, i membri della Lega, guidati da Nikolaos Zorbas, chiesero, tra le altre cose, che il sovrano espellesse suo figlio dall'esercito.\nA settembre, Costantino, sua moglie e i loro figli scelsero di lasciare la Grecia e cercare rifugio in Germania al castello di Friedrichshof, ora di propriet\u00e0 della principessa Margherita di Prussia. Nel frattempo, ad Atene, iniziarono le discussioni sul detronizzare la casa reale per fondare una repubblica o sostituire il sovrano con un figlio illegittimo di Ottone I, con un principe straniero o con il principe Giorgio, con Sofia come reggente.\nNel marzo 1910 il re convoc\u00f2 le elezioni e Eleutherios Venizelos e i suoi sostenitori salirono al potere. Tuttavia, Venizelos non voleva indebolire la corona. Per dimostrare che non obbediva all'esercito, restitu\u00ec ai membri della famiglia reale i loro incarichi militari e Costantino divenne nuovamente Capo di Stato Maggiore.\nPrima guerra dei Balcani.\nDopo l'arrivo di Venizelos al potere e sotto la supervisione di Costantino, l'esercito greco fu modernizzato e attrezzato con il supporto di ufficiali francesi e britannici. Anche nuove navi da guerra vennero consegnate alla marina greca. Lo scopo della modernizzazione era di rendere il paese pronto per una nuova guerra contro l'Impero ottomano. Ma per sconfiggere il nemico la Grecia aveva bisogno di alleati. Per questo la Grecia firm\u00f2 alleanze con i suoi vicini e partecip\u00f2 alla creazione della Lega Balcanica nel giugno 1912. Cos\u00ec, quando il Montenegro dichiar\u00f2 guerra all'Impero ottomano l'8 ottobre 1912, lo seguirono la Serbia, la Bulgaria e la Grecia. Questo fu l'inizio della Prima guerra dei Balcani. Mentre Costantino e i suoi fratelli assunsero il comando delle truppe greche, la regina Ol'ga, Sofia e le sue cognate (Maria Bonaparte, Elena di Russia e Alice di Battenberg) si occuparono dell'aiuto ai soldati feriti e ai rifugiati. In un mese, le principesse raccolsero indumenti per i militari e riunirono intorno a loro medici, infermieri e attrezzature mediche. Insieme alla regina Ol'ga cre\u00f2 nuovi ospedali ad Atene ed al fronte. Molto attive, le principesse andarono anche sui luoghi delle operazioni militari. La regina Olga e Sofia visitarono Larissa ed Elassona, mentre Alice fece lunghi soggiorni in Epiro e in Macedonia. Nel frattempo, Elena diresse un convoglio di ambulanze e Maria allest\u00ec una nave ospedale che andava da Salonicco alla capitale.\nMa se la guerra fu l'occasione per le principesse di dimostrarsi utili al loro paese d'adozione, mostr\u00f2 anche le rivalit\u00e0 all'interno della famiglia reale. Il conflitto inizi\u00f2 a causa della gelosia di Sofia nei confronti della cugina e cognata Alice. In effetti, una discussione accesa tra le due giovani donne esplose dopo che Alice aveva inviato, senza chiedere il permesso di Sofia, infermieri dipendenti dalla principessa ereditaria a Salonicco. Un evento apparentemente innocuo, che provoc\u00f2 un vero disagio all'interno della famiglia; la regina Olga rimase scioccata quando l'atteggiamento di Sofia fu sostenuto da suo marito.\nProblemi coniugali.\nIl matrimonio di Sofia e Costantino fu armonioso durante i primi anni. Tuttavia, la fedelt\u00e0 non era la pi\u00f9 grande qualit\u00e0 di Costantino e sua moglie, ben presto, ebbe a che fare con le sue numerose relazioni extraconiugali. Inizialmente scioccata da ci\u00f2 che vide come un tradimento, Sofia segu\u00ec presto l'esempio di sua suocera. Dal 1912, tuttavia, la coppia visse separata. A quel tempo, Costantino inizi\u00f2 una relazione con la contessa Paola von Ostheim (nata Wanda Paola Lottero), un'attrice italiana di teatro che aveva da poco divorziato dal principe Ermanno di Sassonia-Weimar-Eisenach; questa relazione dur\u00f2 fino alla morte di Costantino.\nIn privato, la coppia comunicava in inglese ed era principalmente in questa lingua che allevarono i loro figli, cresciuti in un'atmosfera amorevole e calda fra tutori e bambinaie britanniche. Come sua madre, Sofia inculc\u00f2 alla sua prole l'amore per il Regno Unito e ,per diverse settimane ogni anno, la famiglia trascorreva del tempo in Gran Bretagna, dove visitarono le spiagge di Seaford e Eastbourne. Tuttavia, le vacanze estive della famiglia furono spese non solo a Friedrichshof, ma anche a Corf\u00f9 e Venezia, dove la famiglia reale greca si rec\u00f2 a bordo dello yacht \"Anfitrite\".\nAssassinio di Giorgio I e Seconda guerra balcanica.\nLa Prima guerra balcanica si concluse nel 1913 con la sconfitta dell'Impero ottomano da parte della coalizione greca, bulgara, serba e montenegrina. Il Regno di Grecia fu notevolmente ampliato dopo il conflitto, ma presto ci furono disaccordi tra le potenze alleate: Grecia e Bulgaria si contendevano il possesso di Salonicco e della regione circostante.\nIl 18 marzo 1913 l'anarchico greco Alexandros Schinas colp\u00ec Giorgio I alla schiena da una distanza di pochi passi mentre stava camminando a Salonicco vicino alla Torre Bianca.\nSofia era ad Atene quando venne a sapere dell'omicidio di suo suocero. Come nuova regina consorte degli Elleni, ebbe la responsabilit\u00e0 di informare della notizia sua suocera. Insieme alla sua figlia maggiore, la principessa Elena, entrambe confortarono l'ormai regina madre, che ricevette la notizia stoicamente. Il giorno seguente, i membri della famiglia reale presenti nella capitale andarono a Salonicco. Arrivati nella citt\u00e0 macedone, visitarono la scena dell'omicidio e raccolsero le spoglie del re per scortarle ad Atene, dove venne sepolto a Tatoi.\nLa seconda guerra balcanica scoppi\u00f2 nel giugno 1913 per la divisione della Macedonia tra gli ex alleati del primo conflitto. Ancora vittoriosa, la Grecia usc\u00ec da questa guerra considerevolmente ingrandita, con un aumento del prestigio del re Costantino I e della regina Sofia.\nDopo la loro ascesa al trono, Costantino I e Sofia continuarono a condurre uno stile di vita semplice. Trascorrevano il tempo libero praticando la botanica, che era la loro passione comune, e trasformarono i giardini del nuovo Palazzo reale sul modello inglese.\nLa coppia era molto vicina ad altri membri della famiglia reale, in particolare al principe Nicola. Ogni marted\u00ec il re e la regina cenavano con lui e sua moglie Elena e il gioved\u00ec essi tornavano dalla coppia reale al palazzo reale.\nPrima guerra mondiale.\nAllo scoppio della prima guerra mondiale, il 4 agosto 1914, Sofia era a Eastbourne con alcuni dei suoi figli, mentre suo marito e la loro figlia Elena erano ad Atene. Ma, data la gravit\u00e0 degli eventi, la regina torn\u00f2 rapidamente in Grecia, dove fu presto raggiunta dal resto della famiglia reale.\nMentre i maggiori stati europei entrarono nel conflitto uno per uno, la Grecia proclam\u00f2 ufficialmente la sua neutralit\u00e0. Essendo nipoti dei cosiddetti \"suocero e nonna d'Europa\" (come erano conosciuti rispettivamente Cristiano IX di Danimarca e la regina Vittoria), Costantino e Sofia erano strettamente imparentati con i monarchi della Triplice Alleanza e della Triplice Intesa. Soprattutto, il re e la regina erano consapevoli che la Grecia non era pronta a partecipare a un nuovo conflitto. Tuttavia, la popolazione non condivideva l'opinione dei sovrani. Il primo ministro Eleutherios Venizelos sperava che, grazie alla nuova guerra, avrebbe portato avanti l\"idea Megali\" e avrebbe di nuovo sconfitto l'Impero ottomano.\nLe cose si complicarono quando la Triplice Intesa si impegn\u00f2 nella campagna di Gallipoli nel febbraio 1915. Desideroso di liberare le popolazioni greche dell'Asia Minore dal dominio ottomano, Costantino I, all'inizio, era pronto a offrire il suo sostegno agli Alleati e portare il suo paese in guerra. Tuttavia, il re dovette affrontare l'opposizione dei ministri e, in particolare, di Ioannis Metaxas, che minacci\u00f2 di dimettersi se la Grecia fosse entrata in guerra, perch\u00e9 il paese non ne aveva i mezzi. Costantino I quindi desistette, provocando l'ira di Venizelos. Convinto che la coppia reale fosse in connivenza con l'imperatore tedesco, il primo ministro cerc\u00f2 di portare il suo paese in guerra nonostante l'opposizione della Corona. Ma, di fronte al fronte unito del re, dell'esercito e della maggioranza del governo, il politico fin\u00ec per dare le sue dimissioni il 6 marzo.\nIndebolito da tutti questi eventi, Costantino I si ammal\u00f2 gravemente dopo questa crisi. La regina Sofia fu coinvolta in una certa misura con gli affari di stato e mantenne una frequente comunicazione con il fratello. Nelle parole di G. Leon, \"Lei rimane una tedesca, e gli interessi della Germania sono stati collocati sopra quelli del suo paese d'adozione, che significava poco per lei. In realt\u00e0 non ha mai avuto alcuna simpatia per il popolo greco\".\nAltre fonti indicano il contrario, in base alle sue numerose opere di carit\u00e0 e agli sforzi per migliorare la vita del popolo greco dentro e intorno alla capitale greca.\nDurante il periodo della malattia del re, la Triplice Intesa continu\u00f2 a fare pressione sulla Grecia per entrare in guerra al loro fianco. D\u012bm\u012btrios Gounar\u012bs, successore di Venizelos come primo ministro, propose l'intervento del suo paese nel conflitto in cambio della protezione degli alleati contro un eventuale attacco della Bulgaria. Tuttavia la Triplice Intesa, sebbene desiderosa di formare un'alleanza con la Grecia, rifiut\u00f2 l'accordo.\nRottura con Venizelos.\nNel giugno del 1915 le elezioni legislative diedero la vittoria ai Venizelisti. Un mese dopo, Costantino I, ancora in convalescenza, riprese i suoi impegni ufficiali e alla fine invit\u00f2 Venizelos a guidare il Consiglio dei ministri il 16 agosto. A settembre, la Bulgaria entr\u00f2 in guerra a fianco delle Potenze Centrali e attacc\u00f2 la Serbia, alleata della Grecia dal 1913.\nPer evitare una nuova crisi politica, Costantino I proclam\u00f2 infine la mobilitazione, chiarendo al contempo che si trattava di una misura puramente difensiva. Il 3 ottobre, per costringere il re a reagire, il primo ministro invit\u00f2 le potenze alleate ad occupare il porto di Salonicco, ma Costantino I lasci\u00f2 la citt\u00e0 quando le forze francesi, italiane e britanniche vi sbarcarono. La rottura era ora definitiva tra Venizelos e la famiglia reale.\nPer quanto riguarda i governi alleati, l'atteggiamento di Costantino e Sofia apparve come un tradimento e vennero descritti in tal modo sui giornali dei paesi della Triplice Intesa. La stampa francese accus\u00f2 la regina di visitare regolarmente le spiagge di Phalerum per rifornire di carburante i sottomarini tedeschi.\nVa detto, che rifiutando di entrare in guerra, la Grecia imped\u00ec alle truppe franco-britanniche di aiutare la Serbia e rese ancora pi\u00f9 incerta una vittoria alleata nei Dardanelli. Per rappresaglia, la Triplice Intesa ordin\u00f2 alla Grecia di smobilitare il suo esercito, mentre la legge marziale venne proclamata a Salonicco e fu imposto un blocco ai greci.\nTuttavia, il re e la regina erano lontani dal perdere il loro sostegno nel paese. Al contrario, il ritiro delle truppe britanniche dai Dardanelli, nel dicembre 1915, rafforz\u00f2 la fiducia di molti greci nel loro sovrano e Costantino I us\u00f2 questo vantaggio per indire nuove elezioni. Consapevole della sconfitta elettorale che sicuramente li attendeva, Venizelos e i suoi sostenitori rifiutarono, a loro volta, di partecipare al voto e dichiararono che il nuovo parlamento greco eletto era illegale.\nAttentati.\nDa quel momento in poi, il governo greco tenne una politica pi\u00f9 favorevole alla Triplice Alleanza. La popolazione protest\u00f2 ufficialmente contro il trasferimento dell'esercito serbo a Corf\u00f9 e poi a Salonicco. Furono anche impartiti ordini agli ufficiali presenti alle frontiere per non opporsi a una possibile avanzata bulgara nel paese, avvenuta il 27 maggio 1916. Infine, nell'aprile 1916, Costantino I proclam\u00f2 simbolicamente l'annessione dell'Epiro settentrionale alla Grecia in risposta all'intervento italiano in Albania.\nOrmai considerata nemica della Triplice Intesa, la coppia reale affront\u00f2 un'opposizione sempre pi\u00f9 violenta nei suoi confronti. I francesi ordirono varie trame per rapire o assassinare i sovrani. Il 14 luglio 1916 un misterioso incendio (probabilmente un atto deliberato di incendio doloso provocato dagli agenti di Parigi) esplose nella foresta che circondava Tatoi. Nella confusione dell'evento, Sofia salv\u00f2 la sua figlia pi\u00f9 giovane, la principessa Caterina. Diversi membri della famiglia reale, tra cui lo stesso Costantino I, furono feriti e la residenza dei sovrani fu in gran parte distrutta dall'incendio, che dur\u00f2 per quarantotto ore. Soprattutto, furono uccisi sedici (o diciotto, a seconda delle fonti) soldati e altri membri del personale del palazzo.\nDopo questi eventi, l'atteggiamento della famiglia reale cambi\u00f2 considerevolmente. Tra il dicembre 1916 e il febbraio 1917, Sofia invi\u00f2 diversi telegrammi al fratello chiedendogli quando le truppe sarebbero state in grado di intervenire in Macedonia. Sofia aveva ancora qualche risentimento contro l'imperatore, ma la violazione della neutralit\u00e0 della Grecia da parte della Triplice Intesa e le minacce contro la vita di suo marito e dei suoi figli avevano gradualmente modificato le sue posizioni contro gli Alleati.\nScisma nazionale.\nNell'ottobre del 1916, Eleutherios Venizelos organizz\u00f2 a Salonicco un governo provvisorio contro quello guidato da Spyridon Lambros ad Atene. Nel frattempo, una flotta franco-britannica, comandata dal vice ammiraglio Louis Dartige du Fournet, occup\u00f2 la baia di Salamina per fare pressioni su Atene, mentre furono inviati vari ultimatum, principalmente riguardanti il disarmo dell'esercito. Con il blocco, i rifornimenti alla capitale furono sempre pi\u00f9 difficili e la carestia ebbe inizio. Sofia, quindi, raddoppi\u00f2 i suoi sforzi per aiutare i poveri. Con la Lega patriottica delle donne greche, riusc\u00ec a distribuire 10.000 pasti al giorno, oltre a vestiti, coperte, medicine e latte per i bambini. Tuttavia, la situazione divenne ancora pi\u00f9 difficile.\nIl 1\u00ba dicembre 1916 Costantino I acconsent\u00ec infine alle richieste francesi e i soldati della Triplice Intesa sbarcarono ad Atene. Ma segretamente un gruppo di riservisti greci si mobilit\u00f2 e fortific\u00f2 la citt\u00e0. I francesi furono raggiunti da un fuoco pesante e molti furono uccisi; l'evento venne chiamato dalla stampa locale del tempo come \"Vespri greci\". Dopo di esso, il re si congratul\u00f2 sia con il ministro della guerra che con il generale Dousmanis.\nLa Triplice Intesa reag\u00ec rapidamente a questo attacco. La flotta francese bombard\u00f2 il palazzo reale di Atene, costringendo Sofia e i suoi figli a rifugiarsi nelle cantine del castello per diverse ore. Soprattutto, il governo di Aristide Briand si offr\u00ec di deporre Costantino I e di sostituirlo con suo fratello minore, il principe Giorgio.\nTuttavia la Russia e l'Italia rifiutarono di intervenire per il timore di rivendicazioni greche sull'Asia minore e per i legami di sangue tra Costantino I e lo zar Nicola II.\nPrimo esilio.\nCon la rivoluzione russa del 1917 e la deposizione di Nicola II, Costantino I e Sofia persero l'ultimo dei loro sostenitori.\nL'11 giugno 1917 Sofia dovette abbandonare la Grecia in seguito all'abdicazione del marito. Sotto la minaccia di un'invasione di 10.000 soldati al Pireo, Costantino I cedette il potere in favore del suo secondo figlio, il principe Alessandro. Questa fu l'ultima volta che Sofia vide il figlio, che fu proclamato re come Alessandro I. Infatti, dopo il loro ritorno al potere, i venezelisti proibirono ogni contatto tra il nuovo sovrano e il resto della famiglia reale. Sofia e l'ex re si recarono in esilio in Svizzera, dove furono presto seguiti da quasi tutti i membri della famiglia reale. La posizione finanziaria della famiglia reale era precaria e Costantino I, ossessionato da un profondo senso di fallimento, si ammal\u00f2 presto. Nel 1918 contrasse l'influenza spagnola e fu nuovamente vicino alla morte.\nCon la fine della prima guerra mondiale e la firma dei trattati di Neuilly e S\u00e8vres, il regno di Grecia ottenne significative conquiste territoriali in Tracia e in Anatolia.\nRitorno sul trono (1920-1922).\nIl ritorno di Costantino I e di Sofia ad Atene, il 19 dicembre 1920 in occasione dei funerali del figlio Alessandro, fu accompagnato da grandi manifestazioni di gioia. Tuttavia, la presenza dei sovrani nel paese non port\u00f2 la pace sperata. Ancor di pi\u00f9, imped\u00ec al paese di ricevere l'appoggio delle principali potenze nella guerra che la Grecia stava affrontando dal 1919 contro la Turchia di Mustafa Kemal.\nLa guerra greco-turca continu\u00f2 fino alla sconfitta greca di Sakarya nell'agosto-settembre 1921 e l'assedio e l'incendio di Smirne da parte dei turchi nel settembre 1922. Dopo questi eventi, il paese precipit\u00f2 in una profonda crisi politica e morale. Mentre Mustafa Kemal e i suoi eserciti riconquistavano gradualmente l'Anatolia e la Tracia orientale, migliaia di greci furono uccisi e altri fuggirono dall'Asia Minore per trovare rifugio in Grecia. Questo fu chiamato il \"Grande disastro\", che fu definitivo pochi mesi dopo con la firma del Trattato di Losanna (24 luglio 1923).\nSeconda abdicazione di Costantino I.\nIn risposta alla sconfitta militare dei turchi, una parte dell'esercito greco, comandata dal generale Nikolaos Plastiras, si ribell\u00f2 l'11 settembre 1922. Chiesero l'abdicazione di Costantino I e lo scioglimento del parlamento ellenico. Dopo aver consultato il suo amico, il generale Ioannis Metaxas, il re abdic\u00f2 il 27 settembre in favore del figlio maggiore, che gli successe sul trono con il nome di Giorgio II.\nSecondo esilio.\nPer garantire la propria sicurezza e stabilizzare il trono del figlio, Costantino I e Sofia scelsero ancora una volta la via dell'esilio. Il 30 ottobre 1922 la coppia reale, le principesse Irene e Caterina e il principe Nicola con la sua famiglia si recarono di nuovo al porto di Oropos per lasciare il loro paese. Ma, contrariamente a quanto era accaduto nel 1917, questa volta pochi sostenitori li attesero prima della loro partenza per l'esilio.\nA bordo del piroscafo greco \"SS Patris\", la famiglia reale arriv\u00f2 in Sicilia e si trasfer\u00ec a \"Villa Igeia\" a Palermo. La situazione politica greca rimase fonte di preoccupazione per gli esuli. Infatti ad Atene il cosiddetto Processo dei Sei port\u00f2 all'esecuzione per alto tradimento degli ex primi ministri Petros Pr\u014dtopapadak\u012bs, Nikolaos Stratos e D\u012bm\u012btrios Gounar\u012bs e dei generali Georgios Baltatzis, Nikolaos Theotokis e Georgios Hatzianestis, tutti accusati di responsabilit\u00e0 per la sconfitta contro la Turchia.\nMorte di Costantino I e deposizione di Giorgio II.\nSempre pi\u00f9 abbattuto dagli eventi che avevano scosso la Grecia e ammalato di arteriosclerosi, Costantino I svilupp\u00f2 una profonda depressione. Rimaneva a volte ore senza parlare, fissando il vuoto. Di fronte a questa situazione, l'angoscia di Sofia (gi\u00e0 grande per il destino di Giorgio II e di altri membri della famiglia reale che erano rimasti in Grecia) aument\u00f2. La regina e suo marito decisero di lasciare la Sicilia e si stabilirono a Firenze. Tuttavia Costantino I mor\u00ec di emorragia cerebrale poco prima della loro partenza, l'11 gennaio 1923, e Sofia si trov\u00f2 ancora pi\u00f9 isolata di prima.\nDopo la morte di suo marito, Sofia avrebbe voluto rimpatriare i suoi resti perch\u00e9 fossero sepolti a Tatoi, ma il governo greco rifiut\u00f2. La situazione del nuovo re era sempre pi\u00f9 precaria e, alla fine, lui stesso and\u00f2 in esilio in Romania pochi mesi dopo la morte di suo padre, il 19 dicembre 1923. La repubblica fu quindi proclamata in Grecia il 25 marzo 1924 e Sofia e gli altri membri della famiglia reale vennero privati della nazionalit\u00e0 ellenica. Tuttavia i reali greci avevano mantenuto i loro titoli danesi quando Giorgio I era salito sul trono greco nel 1863 e il re Cristiano IX di Danimarca quasi immediatamente consegn\u00f2 loro dei passaporti danesi.\nMorte.\nSofia era rimasta vedova nel 1923. Qualche anno dopo le venne diagnosticato un tumore. Mor\u00ec a Francoforte il 13 gennaio 1932. Fu sepolta presso la necropoli reale nel Palazzo di Tatoi, al fianco del marito.\nLa citt\u00e0 di Atene le ha dedicato un viale: Viale Vasilissis Sofias.\nDiscendenza.\nSofia di Prussia e re Costantino I di Grecia ebbero sei figli:"}
{"id": "1333374", "revid": "110157", "url": "https://it.wikipedia.org/wiki?curid=1333374", "title": "Free Me (Emma Bunton)", "text": "Free Me \u00e8 il primo singolo estratto dal secondo album della cantautrice britannica Emma Bunton, \"Free Me\".\nPubblicato in Regno Unito il 26 maggio 2003 dall'etichetta discografica Polydor, circa dieci mesi prima della pubblicazione dell'album stesso, e il 4 gennaio 2005 negli Stati Uniti per la 19, la canzone ha subito raggiunto un altissimo airplay. Ha debuttato alla posizione numero cinque della classifica dei singoli inglese diventando il quarto singolo entrato tra le prime cinque posizioni della classifica britannica della cantautrice. Questo singolo ha inoltre raggiunto la posizione numero quattro della classifica \"Hot Dance Club Play\" statunitense. Il video musicale \u00e8 stato girato a Rio de Janeiro e il regista era Tim Royes.\nLa canzone che ha dato il titolo al singolo \u00e8 stata scritta dalla stessa cantante insieme a Helene Muddiman e Michael Peden e nella pubblicazione erano inserite anche le b-side \"Who the Hell Are You\" e \"Tomorrow\"."}
{"id": "1333375", "revid": "228587", "url": "https://it.wikipedia.org/wiki?curid=1333375", "title": "Giudici di Arborea", "text": "I giudici di Arborea erano i sovrani della Sardegna centro-occidentale durante il Medioevo, presumibilmente, come negli altri tre giudicati, appartenenti inizialmente alla famiglia Lacon-Gunale. Quello di Arborea fu il giudicato pi\u00f9 duraturo: continu\u00f2 ad esistere come Stato indipendente fino al XV secolo.\nDal 1410 al 1478: Marchesi di Oristano.\nI seguenti esponenti della casa Cubello (discendenti in linea maschile da Ugone II) furono governatori delle terre giudicali ed in seguito riconosciuti come vassalli e marchesi di Oristano dai monarchi aragonesi per 68 anni.\nLeonardo Alagon fu sconfitto nel 1478 nella battaglia di Macomer e il marchesato di Oristano fu definitivamente incorporato nel regno aragonese di Sardegna."}
{"id": "1333384", "revid": "122753355", "url": "https://it.wikipedia.org/wiki?curid=1333384", "title": "Porto di Piombino", "text": "Il porto di Piombino \u00e8 situato al confine tra il Mar Ligure e il Mar Tirreno. \u00c8 terzo porto italiano per traffico passeggeri con linee verso l'isola d'Elba (unico imbarco), la Sardegna, la Corsica e Pianosa. Importante \u00e8 anche a livello commerciale ed industriale, collegato principalmente alla presenza degli stabilimenti siderurgici di Piombino.\nStoria.\nLo scalo piombinese utilizzato principalmente come porto di sbarco del minerale di ferro proveniente dall'Isola d'Elba era gi\u00e0 presente nel V secolo, in quanto viene menzionato da Claudio Rutilio Namaziano nel 417 come porto di Falesia. Entrato in decadenza nell'alto Medioevo, fu riutilizzato con assiduit\u00e0 dalla costituzione dello Stato di Piombino, nel 1399. Pur trovandosi al di fuori delle mura (circa 3\u00a0km dalla Porta a Terra) era il principale scalo cittadino e di tutto lo Stato, utilizzato per i commerci, per la flotta militare e per la flotta pescherecci (lo scalo cittadino di Marina, altro porto piombinese era di modeste dimensioni).\nNel XIX secolo, a seguito della nascita di impianti siderurgici nelle vicinanze di Piombino, il porto ebbe uno sviluppo esponenziale, con la costruzione di un molo e 4 pontili. Durante la Seconda guerra mondiale il porto fu quasi completamente distrutto. Al termine del conflitto, esso fu ricostruito e conobbe un ulteriore sviluppo negli anni sessanta con lo sviluppo del turismo di massa verso l'Isola d'Elba. A seguito di ci\u00f2 il porto oltre che merci divenne anche porto passeggeri con pi\u00f9 di un milione di persone trasportate ogni anno verso l'Isola d'Elba e Pianosa (quest'ultima da quando \u00e8 stato possibile sbarcarvi,in quanto prima era un'\"isola penitenziario\" in cui l'accesso era consentito solo a guardie e detenuti). Nel 2007 Moby S.p.A. apre la linea estiva per Olbia, mentre, nella stessa estate, anche Corsica Ferries Sardinia Ferries apre la linea estiva per Golfo Aranci,che verr\u00e0 chiusa nel 2009. \nNel 2009 Corsica Ferries Sardinia Ferries apre la linea estiva diretta per Bastia che dal 2011 (anno in cui la compagnia apre i collegamenti per Portoferraio) far\u00e0 scalo a Portoferraio e nel 2010 la compagnia BluNavy arriva in linea su Portoferraio. Va infine menzionata una modesta aliquota di traffico di pescherecci a strascico. Dall'estate 2017 Corsica Ferries Sardinia Ferries decide di investire sullo scalo toscano, aggiungendo corse per la Corsica, riaprendo la linea diretta per Bastia, la nuova linea per Porto Vecchio (conclusasi al termine dell'estate 2018 e ripresa ad agosto 2020), e riaprendo anche il collegamento per Golfo Aranci.Nell'estate 2020,a causa dell'emergenza COVID-19, Corsica Ferries Sardinia Ferries riapre le linee estive da e per la Corsica e Golfo Aranci solo ad agosto, Moby Lines riduce le partenze per Olbia e Portoferraio.Nel 2021 non viene riconfermata la linea estiva per Porto Vecchio,mentre viene aperta quella per Ile Rousse,sempre a carico del vettore Corsica Ferries Sardinia Ferries.\nCollegamenti.\nI collegamenti sono per:\nSituazione attuale.\nAttualmente il porto di Piombino ha una profondit\u00e0 che varia dai 7 ai 20 metri, \u00e8 delimitato a Sud da un molo sopraflutto, denominato Batteria, a Nord dal pontile degli stabilimenti siderurgici. Per le altre attivit\u00e0 merci, soprattutto prodotti derivati dalla lavorazione degli stabilimenti, vengono utilizzati i pontili \"Magona\" e \"Trieste\". Per quanto riguarda i traghetti per l'Isola d'Elba essi impiegano il molo \"Dente Nord\",la banchina \"aliscafo\",il molo \"Elba Nord\",\"Elba Sud\",i due scivoli (solo in casi di sovraffollamento) il molo \"Trieste\" e, sporadicamente il molo \"Batteria\". Per i passeggeri diretti in Sardegna e Corsica e le navi ro-ro viene usato il molo \"Batteria\" e, sporadicamente il \"Giuseppe Pecoraro\".\nPer quanto riguarda il traffico passeggeri a met\u00e0 degli anni novanta un profondo rinnovamento infrastrutturale per l'accoglienza e la regolamentazione dei passeggeri ha permesso al porto di Piombino di divenire una struttura moderna e funzionale. Per quanto riguarda le merci, la situazione attuale del porto risente fortemente della presenza degli insediamenti siderurgici, che condizionano la struttura e lo sviluppo dell'impianto attuale.\nL'Autorit\u00e0 Portuale sta cercando di sviluppare strutture anche per merci diverse da quelle siderurgiche. Le attuali vie di comunicazione e la ristrettezza degli spazi per\u00f2 rappresentano ardui ostacoli a questo sviluppo. Le strade che collegano il porto alla strada statale nr. 1 Aurelia, confluiscono, in localit\u00e0 Gagno e per circa un Km, in una sola via di transito, per giunta a due sole corsie; la S.S. 398 a quattro corsie rappresenta la soluzione al problema ma \u00e8 stata finora realizzata solo per la met\u00e0 lato entroterra mentre la restante tratta (la pi\u00f9 importante perch\u00e9 permetterebbe anche di oltrepassare la strozzatura del Gagno) esiste solo sotto forma di progetto definitivo. \nLa Ferrovia Campiglia Marittima-Piombino Marittima che collega il porto alla linea Livorno-Grosseto \u00e8, nella tratta Piombino Marittima - Piombino - Fiorentina di Piombino, non concepita per un traffico intenso di merci. L'amministrazione provinciale di Livorno e quella comunale di Piombino stanno anche valutando la possibilit\u00e0 di utilizzare i fanghi della bonifica dello stabilimento siderurgico di Bagnoli, al fine di effettuare riempimenti a mare ed ampliare cos\u00ec, anche se in modo piuttosto invasivo, il retroporto, tale progetto non \u00e8 per\u00f2 ancora diventato esecutivo."}
{"id": "1333385", "revid": "20090", "url": "https://it.wikipedia.org/wiki?curid=1333385", "title": "Secondo Arbitrato di Vienna", "text": ""}
{"id": "1333387", "revid": "20090", "url": "https://it.wikipedia.org/wiki?curid=1333387", "title": "Primo Arbitrato di Vienna", "text": ""}
{"id": "1333388", "revid": "798140", "url": "https://it.wikipedia.org/wiki?curid=1333388", "title": "Elena d'Orl\u00e9ans", "text": "Biografia.\nInfanzia.\nSuo padre era il principe Filippo, conte di Parigi, figlio di Ferdinando Filippo d'Orl\u00e9ans e di Elena di Meclemburgo-Schwerin; sua madre era Maria Isabella d'Orl\u00e9ans, infanta di Spagna, figlia di Antonio d'Orl\u00e9ans e di Luisa Ferdinanda di Borbone-Spagna.\nLa principessa Elena trascorse la propria infanzia in Inghilterra, Paese nel quale nacque e dove tutta la sua famiglia viveva in esilio in seguito alla rivoluzione francese del 1848. Soltanto dopo il 1871 gli Orl\u00e9ans poterono ritornare in Francia.\nTra i suoi fratelli si ricordano Amelia, regina di Portogallo, Isabella, duchessa di Guisa e Ferdinando, duca di Montpensier.\nSuo padre era nipote di Luigi Filippo di Francia ed era stato erede al trono dal 1842 al 1848.\nPretendenti.\nI genitori di Elena speravano che ella sposasse un erede al trono, come alcuni dei suoi fratelli. Circolarono anche voci di vari corteggiatori e di un suo possibile matrimonio nel 1890.\nI suoi pretendenti furono senza dubbio incoraggiati dal fatto che Elena era considerata dai contemporanei una ragazza di grande bellezza. Una fonte dell'epoca dichiar\u00f2 che era \"la personificazione della salute e della bellezza femminile, che si distingue come un atleta graziosa e affascinante linguista\".\nElena si innamor\u00f2 del principe Alberto Vittorio, duca di Clarence e Avondale, figlio maggiore del futuro Edoardo VII del Regno Unito, e nipote dell'allora regnante regina Vittoria, ma furono costretti a porre fine alla loro relazione a causa della disapprovazione di varie parti coinvolte.\nIn un primo momento la regina Vittoria si oppose al fidanzamento, perch\u00e9 Elena era cattolica, scrisse anche al nipote suggerendogli, come valida alternativa, un'altra delle sue nipoti: Margherita di Prussia, ma Alberto Vittorio non si lasci\u00f2 convincere. Infine, dopo che la coppia le ebbe confessato il proprio amore, la Regina cedette e appoggi\u00f2 il matrimonio.\nElena offr\u00ec di convertirsi alla chiesa anglicana e Alberto Vittorio offr\u00ec di rinunciare ai suoi diritti di successione per sposarla. La madre del principe, Alessandra, simpatizzava per la loro difficile situazione e approv\u00f2 il loro rapporto.\nIl padre di Elena per\u00f2 rifiut\u00f2 di dare il suo consenso. Egli fu irremovibile sul fatto che la figlia non potesse abbandonare la religione cattolica. Elena si rec\u00f2 personalmente per intercedere presso il papa Leone XIII, ma questi dichiar\u00f2 che in caso di conversione all'anglicanesimo da parte di Elena ci sarebbe stata una scomunica.\nAlberto Vittorio in seguito si fidanz\u00f2 con la principessa Mary di Teck, ma mor\u00ec prima che il matrimonio potesse aver luogo.\nSuccessivamente fu lo zar Alessandro III di Russia a interessarsi a Elena come possibile moglie per suo figlio Nicola, ma quest'ultimo era gi\u00e0 innamorato di Alice d'Assia e del Reno e rifiut\u00f2.\nIn seguito vi furono grandi speranze che Elena sposasse il figlio ed erede di Umberto I d'Italia, il principe di Napoli. Alcuni anni prima del suo matrimonio con il duca d'Aosta, Elena si rec\u00f2 a Napoli nella speranza di attirare l'attenzione del re e della regina. Nessun seguito ebbe per\u00f2 questa visita, e Vittorio Emanuele si fidanz\u00f2 con la principessa Elena del Montenegro nel 1896.\nIl lascito di Elena d'Aosta (souvenir, ricordi di viaggio, riconoscimenti, fotografie etnologiche africane ecc.) si trova nella Biblioteca nazionale di Napoli assieme ai suoi libri. Una parte della biblioteca, trattenuta a suo tempo dal colonnello Otto Campini, \u00e8 oggi nella Biblioteca di storia e cultura del Piemonte \"Giuseppe Grosso\" di Torino.\nMatrimonio.\nIl 25 giugno 1895, a Kingston upon Thames, nei pressi di Londra, Elena spos\u00f2 il duca Emanuele Filiberto di Savoia-Aosta, figlio del duca Amedeo di Savoia-Aosta e di Maria Vittoria dal Pozzo della Cisterna.\nPrima guerra mondiale.\nDurante la prima guerra mondiale fu ispettrice generale delle infermiere volontarie della Croce Rossa Italiana, ricevette una medaglia d'argento al valor militare, tre croci al merito di guerra e il suo operato ispir\u00f2 a Gabriele d'Annunzio la sesta delle \"Canzoni d'Oltremare\" (\"La canzone di Elena di Francia\").\nAttivit\u00e0 nel sociale.\nSuccessivamente, Elena fond\u00f2 l'Opera nazionale di assistenza all'Italia redenta e viaggi\u00f2 a lungo in Africa, Asia e Australia. Dai suoi viaggi intorno al mondo trasse l'ispirazione per molti libri: \"Viaggi in Africa\", \"Verso il sole che si leva\", \"Vita errante\", \"Attraverso il Sahara\".\nNel 1927 Elena volle patrocinare l'esposizione del pittore loverese Giorgio Oprandi presso il Museo coloniale, a Roma, e acquist\u00f2 tre paesaggi africani per la propria raccolta. \nUltimi anni e morte.\nSoggiorn\u00f2 a lungo col marito nella reggia di Capodimonte a Napoli, influendo notevolmente sulla vita intellettuale della citt\u00e0 partenopea.\nRimasta vedova, visse ritirata sempre a Capodimonte, che non lasci\u00f2 neanche dopo la caduta della Monarchia nel 1946, caso unico per Casa Savoia su autorizzazione di Umberto II.\nMor\u00ec a Castellammare di Stabia nel 1951. \u00c8 sepolta nella basilica dell'Incoronata Madre del Buon Consiglio di Napoli insieme alla nuora Anna d'Orl\u00e9ans, moglie del suo figlio primogenito, Amedeo, vicer\u00e9 d'Etiopia morto prigioniero in Kenya il 3 Marzo 1942. Il suo funerale, tanta fu la partecipazione dei napoletani, si trasform\u00f2 in un trionfo di popolo.\nDiscendenza.\nDal matrimonio tra Elena e Emanuele Filiberto di Savoia-Aosta nacquero due figli:\nRiconoscimenti.\nIl cognato Luigi Amedeo di Savoia-Aosta battezz\u00f2 in suo onore una delle cime delle Grandes Jorasses, salita nel 1898.\nLa citt\u00e0 di Napoli ha intitolato alla principessa l'asilo infantile \"Elena d'Aosta\" e l'ospedale \"Elena d'Aosta\"."}
{"id": "1333391", "revid": "287204", "url": "https://it.wikipedia.org/wiki?curid=1333391", "title": "Drago\u0219", "text": ""}
{"id": "1333393", "revid": "327773", "url": "https://it.wikipedia.org/wiki?curid=1333393", "title": "Monte Padrio", "text": "Il Monte Padrio \u00e8 una montagna delle Alpi Retiche meridionali, alta 2153\u00a0m s.l.m., situata sul confine tra la Valle Camonica e la Valtellina, nei comuni di Tirano e Corteno Golgi. \u00c8 visibile dalla strada che da Edolo sale al passo dell'Aprica ed \u00e8 raggiungibile grazie alla strada che da Trivigno (Tirano) giunge al passo del Mortirolo oppure, dal versante della Valcamonica, da Corteno Golgi.\nDescrizione.\nGeologia.\nDal punto di vista geologico, il Monte Padrio si trova in una posizione particolare, a cavallo della Linea Insubrica. Questo lineamento tettonico, molto importante nella geologia delle Alpi, divide il monte in due: il versante a sud costituito dagli Scisti di Edolo appartenenti al Dominio Sudalpino, e il versante a nord costituito dagli Gneiss del Monte Tonale, appartenenti al Dominio Austroalpino.\nIn particolare, a sud si ritrovano rocce metamorfiche di basso grado, micascisti cloritici e talora biotitici, con intercalate lenti di anfiboliti e cloritoscisti. Frequenti sono le lenti di quarzite. \nA nord, invece, si ritrovano gneiss e micascisti a due miche, in prevalenza biotitici, sillimanitici e granatiferi, con lenticelle quarzoso-feldspatiche. Diffuse sono le lenti di ortogneiss, anfiboliti e anfiboliti gneissiche, spesso associate a calcari e marmi.\nGeomorfologia.\nCome la gran parte dei rilievi alpini, anche il Monte Padrio \u00e8 stato soggetto, durante il Quaternario, alle grandi glaciazioni. Il risultato dell'erosione glaciale \u00e8 generalmente la formazione di ampie vallate e pendii dolci. \nIn quest'area, il ghiacciaio ha scavato grandi piane, come quelle del Mortirolo, di Trivigno e di Pian di Gembro, e lasciato coperture di depositi morenici.\nAnche l'erosione dell'acqua ha giocato un ruolo importante nella storia del Monte Padrio. Basti pensare al \"Vallone del Santo\" che dal fianco occidentale del monte viene scavato dal torrente fino quasi all'Aprica. Oppure all'altra ripida incisione sul versante orientale, che dalla cima si spinge fino alle Baite della Guspessa."}
{"id": "1333395", "revid": "118031", "url": "https://it.wikipedia.org/wiki?curid=1333395", "title": "Autorit\u00e0 delle opere di Shakespeare", "text": ""}
{"id": "1333396", "revid": "1632387", "url": "https://it.wikipedia.org/wiki?curid=1333396", "title": "Electric Boys", "text": "Gli Electric Boys sono un gruppo hair metal/funk metal formato in Svezia nel 1987."}
{"id": "1333402", "revid": "93006790", "url": "https://it.wikipedia.org/wiki?curid=1333402", "title": "Cellula staminale tumorale", "text": " sembrano portare ad applicare il concetto di cellula staminale anche nel campo dell'oncologia.\nSecondo questa teoria, la massa tumorale sarebbe composta da un gran numero di cellule capaci di proliferare solo in maniera limitata e da una rara popolazione di cellule in grado di proliferare a lungo e mantenere il tumore. Queste ultime vengono dette cellule staminali tumorali e sono le protagoniste del cosiddetto \"modello gerarchico\" secondo cui sono proprio queste le uniche cellule in grado di dare tumore.\nConcetti fondamentali.\nLa prima prova a favore della teoria della cellula staminale tumorale \u00e8 stata suggerita da esperimenti effettuati nella leucemia mieloide acuta. Si \u00e8 osservato che non era possibile far crescere cellule tumorali in un topo se la concentrazione con cui le si iniettava era troppo bassa. D'altro canto, si \u00e8 potuto identificare una rara popolazione di cellule tumorali dotate di particolari caratteristiche (espressione di antigeni di membrana) che sono in grado di prosperare e riprodurre la malattia anche se iniettate in numero esiguo. Inoltre le cellule cui era stata tolta questa popolazione non erano in grado di crescere nel topo in nessun caso.\nPropriet\u00e0 chiave.\nLa cellula staminale tumorale deve possedere due propriet\u00e0 fondamentali: essere capace di auto-rinnovarsi e di differenziarsi in cellule pi\u00f9 mature (divisione asimmetrica)\nPossibilit\u00e0 terapeutiche.\nI farmaci attuali anti-tumorali hanno scarsa efficacia nel colpire la cellula staminale tumorale che potrebbe essere alla base della recidiva del tumore. Nuovi farmaci specifici potrebbero essere in grado di danneggiare specificatamente questa popolazione e garantire l'eradicazione completa delle cellule tumorali.\nI ricercatori del Dipartimento di Scienze Naturali presso la Middlesex University nel Regno Unito, hanno scoperto che gli estratti naturali Aronia (Aronia melanocarpa) e di Curcuma (Curcuma longa) sono necrotiche per cellule cancerose, in special modo per quelle del tipo U373\nAmplificazione delle cellule staminali tumorali.\nLe cellule staminali tumorali possono essere amplificate in vivo o in vitro, al fine di utilizzarle per scopi scientifici e di ricerca.\nPer quanto riguarda l'amplificazione in vivo, vengono utilizzati liquidi o tessuti biologici da cui vengono isolate le cellule tumorali. Si esegue una prima caratterizzazione delle cellule, si allestisce con queste una coltura e si effettua una seconda caratterizzazione.\nPer l'amplificazione in vitro si intende una procedura attraverso la quale cellule staminali del cancro vengono poste in coltura in particolari condizioni a partire dal contenitore in cui saranno seminate, in quanto c'\u00e8 bisogno di un sistema che permetta alle cellule di crescere in sospensione senza aderire. Anche il terreno di coltura utilizzato \u00e8 completamente differente da quello solitamente utilizzato in laboratorio per l'espansione normale delle cellule; infatti c'\u00e8 bisogno di un terreno privo di siero, ma supplementato di alcuni fattori di crescita come quello epiteliale, fibroblastico e neuronale. Tutto questo permette infatti la crescita selettiva delle cellule staminali tumorali con fenotipo sferico."}
{"id": "1333414", "revid": "80818618", "url": "https://it.wikipedia.org/wiki?curid=1333414", "title": "Nicolaas Jacobus de Wet", "text": "Fu presidente della Corte Suprema sudafricana e Governatore generale dal 1943 al 1946.\nBiografia.\nNato nel 1873, consegu\u00ec la laurea in legge all'Universit\u00e0 di Cambridge nel 1895, per poi conseguire l'abilitazione ad esercitare la professione di avvocato difensore (in inglese \"advocate\" ,che corrisponde al barrister in Gran Bretagna) l'anno seguente.\nDurante la Seconda Guerra Boera (1899-1902) era l'addetto militare del Generale Louis Botha, comandante-generale delle forze del Transvaal, fungendo poi da interprete alla conferenza di pace che pose fine al conflitto nel 1902.\nDopo la guerra segu\u00ec Botha nella carriera politica, divenendo membro dell'assemblea legislativa del Transvaal dal 1907 al 1910. Durante la Convenzione Nazionale del 1908-1909 che ebbe il compito di redigere la costituzione dell'Unione Sudafricana, fu consigliere legale della delegazione del Transvaal. Nel 1913 fu nominato membro del \"King's Counsel\",cio\u00e8 ebbe il titolo di Avvocato del Re. Nel 1909 era stato anche fra i fondatori della \"Suid-Afrikaanse Akademie vir Wetenskap en Kuns\" (Accademia Sudafricana delle Scienze e delle Arti).\nFra il 1913 e il 1920 fu membro del Parlamento dell'Unione per poi diventare senatore dal 1920 al 1929. Fra il 1913 e il 1924 rivest\u00ec la carica di Ministro della Giustizia nel governo del South African Party prima con Botha e poi con il suo successore Jan Smuts . In tale veste dovette affrontare gli aspetti giuridici dell'insurrezione armata afrikaner contro il governo, nel 1914, e la Rivolta del Rand, nel 1922, anche quest'ultima una ribellione armata dei minatori bianchi, che inizi\u00f2 come semplice sciopero ma dilag\u00f2 in una aperta ribellione contro lo stato.\nNel 1932 de Wet fu nominato giudice della Corte Suprema, nel 1937 giudice della Corte di Appello e nel 1939, Presidente della Corte Suprema. In tale ruolo gli fu richiesto di ricoprire \"ex officio\" la carica di Amministratore del Governo, in assenza del Governatore generale, carica che de Wet tenne per due anni e mezzo, dalla morte di sir Patrick Duncan, (17 luglio 1943) fino alla nomina di Gideon Brand van Zyl il 1\u00ba gennaio 1946.\nIntanto gi\u00e0 dal 1939 era membro del Consiglio privato del sovrano.\nDe Wet si spos\u00f2 due volte. La prima moglie fu Ella Scheepers, la donna che si pensa sia stata l'autrice della popolare canzone afrikaans Sarie Marais durante la Seconda Guerra Boera. La sua seconda moglie fu Jacomina du Toit.\nMor\u00ec nel 1960. Un suo figlio, nato dal primo matrimonio, Quartus de Wet, fu anch'egli un giudice e fu Presidente del Tribunale del famoso Processo di Rivonia per Alto Tradimento che vide coinvolto Nelson Mandela e altri attivisti anti- apartheid."}
{"id": "1333418", "revid": "287204", "url": "https://it.wikipedia.org/wiki?curid=1333418", "title": "Movimento Cristiano Lavoratori", "text": "Il Movimento Cristiano Lavoratori (MCL) \u00e8 un movimento di lavoratori cristiani a carattere sociale, di solidariet\u00e0 e volontariato.\nIl MCL intende promuovere l'affermazione dei principi cristiani nella vita, nella cultura, negli ordinamenti, nella legislazione. Opera come movimento ecclesiale di testimonianza evangelica organizzata, in fedelt\u00e0 agli orientamenti del magistero della Chiesa.\nStoria.\nIl MCL nasce nel 1970 ma la fondazione ufficiale risale all'8 dicembre 1972. In quella data a Roma si riunirono il Movimento cristiano dei lavoratori italiani (MoCLI), la Federazione Associazioni Cristiane dei Lavoratori Italiani (FederACL) e alcune sezioni delle Libere ACLI, le componenti che avevano abbandonato le Associazioni Cristiane Lavoratori Italiani per non aver condiviso le motivazioni, le prospettive e soprattutto i risvolti sul piano ecclesiale e sociale, collegati alla \u201csvolta socialista\u201d post-1968.\nPer tale dolorosa frattura (incoraggiata dal pontefice Paolo VI), il M.C.L. si sent\u00ec sottoposto a una sorta di ostracismo da parte di alcuni mass media e di certi ambienti, teorizzando che esistesse un interesse a egemonizzare culturalmente l'associazionismo cattolico per poter costruire la famosa cosiddetta \u201cterza via\u201d. In realt\u00e0 ci\u00f2 non avvenne ed oggi infatti le ACLI sono indipendenti da qualsiasi tipo di partito e di strategia politica.\nIl MCL ha ritenuto necessario, invece, propugnare un'idea di capitalismo dal \u201cvolto umano\u201d, in cui si complementino libert\u00e0 di mercato, solidariet\u00e0 e sussidiariet\u00e0. Il riferimento \u00e8 sempre la dottrina sociale della Chiesa e gli insegnamenti del suo magistero, in un quadro di \u201clibert\u00e0 di scelta\u201d e di profonda comunione con tutte le diverse componenti del variegato mondo dell'associazionismo cattolico.\nOrganizzazione e presenza territoriale.\nCon i suoi circa 342.000 iscritti, il MCL ha sedi di Movimento e Servizi (\"Patronato\" e \"Caf\") su tutto il territorio nazionale, oltre che all\u2019estero: \nLe sedi di Patronato sono presenti in 68 province italiane, mentre le sedi Caf sono distribuite su tutto il territorio nazionale: complessivamente la struttura MCL Servizi ha all\u2019attivo oltre 850 dipendenti e oltre 3.000 volontari. Inoltre, sempre su tutto il territorio nazionale, sono presenti 2.850 \"Circoli MCL\".\nPer quanto attiene la formazione, l\u2019agricoltura e l\u2019immigrazione \u2013 settori cardine dell\u2019impegno del MCL - sono stati creati i seguenti Enti di Servizio: l\"EFAL\" (Ente di formazione e addestramento lavoratori), incluso fra gli Enti di formazione riconosciuti dal Ministero del Lavoro, che \u00e8 da tempo avviato su percorsi di alta progettualit\u00e0 e professionalit\u00e0; la \"Feder.Agri\" (Federazione Nazionale per lo Sviluppo dell'Agricoltura), che opera in favore degli appartenenti alle categorie agricolo-rurali al fine di favorirne il progresso tecnico produttivo, economico e sociale; l\"ALS MCL\" (Associazione Lavoratori Stranieri MCL) costituita per favorire il pieno inserimento degli immigrati nella societ\u00e0 italiana, promuovendo i loro diritti e quelli delle loro famiglie, la convivenza e la cooperazione fra culture ed etnie diverse. L\u2019ALS fornisce servizi di assistenza legale, di consulenza, di informazione e corsi di lingua e cultura italiana.\nAttivit\u00e0.\nIl MCL fornisce assistenza su temi fiscali, pensioni, previdenza, materie legali, del lavoro, formazione professionale, assistenza in agricoltura.\nDa anni il Movimento - in collaborazione con il \"CEFA\", la Ong del MCL - ha avviato inoltre una serie di progetti di cooperazione con comunit\u00e0 locali di vari Paesi del mondo dove maggiore \u00e8 l\u2019incidenza di povert\u00e0, bisogno, disagio sociale.\nMolti anche gli interventi per contrastare le emergenze umanitarie: tra i tanti un cenno speciale merita il progetto \"Dal Seme al Cibo\", voluto per promuovere la sovranit\u00e0 alimentare e la capacit\u00e0 di autosostentamento delle comunit\u00e0 rurali nelle aree pi\u00f9 povere del pianeta.\nProseguono inoltre gli interventi di cooperazione internazionale avviati da anni in Eritrea, Marocco, Tanzania, Sud Sudan e Somalia: terre devastate da guerre e carestie, dove la questione alimentare \u00e8 vera emergenza. \nAl centro dell\u2019impegno del MCL anche i Balcani e l\u2019Est europeo, dove sono molti i progetti messi in campo dal Movimento per favorire il dialogo interreligioso, aprire nuove vie e spazi al dialogo sociale vera risposta all\u2019intolleranza del nostro tempo. A partire da Sarajevo dove \u00e8 stato costruito il \"Centro Multimediale per il Dialogo\": un edificio di tre piani sul Monte Trebevic, a 7 km dal centro della citt\u00e0, dove i cecchini serbi erano soliti sparare sui civili negli oltre due anni di assedio della guerra. Il Centro \u00e8 aperto a tutti: cattolici, musulmani, ortodossi e serbi, e ha lo scopo, attraverso una serie di progetti di carattere culturale e formativo, di realizzare percorsi di dialogo e di integrazione fra i giovani, per una pace definitiva.\nOppure a Bucarest, dove il MCL ha in cantiere una serie di progetti in via di realizzazione anche grazie al sostegno della Conferenza Episcopale Rumena: in primis la realizzazione di abitazioni sui terreni concessi dalla Diocesi, dove giovani coppie cattoliche stanno costruendo le loro case, villette monofamiliari modeste ma graziose. Ed \u00e8 proprio su questo terreno che il MCL ha costruito la nuova \"sede del Movimento\" (che si affianca a quella storica, attiva ormai da vent\u2019anni nei locali della Diocesi, proprio accanto alla cattedrale). Si tratta di una sede polivalente dove, negli spazi interni e nell'ampio giardino collegato, oltre alle attivit\u00e0 assistenziali proprie dei Servizi offerti dal Patronato, si svolgeranno anche attivit\u00e0 ricreative e socioculturali per le famiglie del quartiere e per i bambini: un quartiere che si candida a diventare uno dei punti di aggregazione della comunit\u00e0 locale, con un\u2019importante funzione sociale.\nSono inoltre in pieno svolgimento molti corsi di formazione, organizzati dal MCL in tutte le capitali dei Balcani, dove il Movimento \u00e8 particolarmente attivo e presente con una serie di iniziative volte a promuovere una rete di dialogo sociale e di amicizia.\nSul piano della cooperazione internazionale, invece, il Movimento ha in corso progetti mirati che riguardano in particolare due Paesi: in primis la Moldavia (e, in particolare, la Transnistria, regione di confine contesa dalla Russia che sta vivendo momenti drammatici della sua storia) e poi la Giordania, che soffre di un\u2019immigrazione crescente dai vicini Paesi in guerra, specie Siria e Iraq. \nProprio in Giordania il Movimento ha realizzato numerosi progetti per la promozione del dialogo interreligioso in Medio Oriente e per l\u2019integrazione dei cristiani di Gerusalemme: su tutti spicca l\u2019impegno per la costruzione dell\u2019Universit\u00e0 Cattolica di Madaba, per formare una nuova classe dirigente illuminata e tollerante, abituata a lavorare insieme, a studiare insieme, a camminare insieme pur nella diversit\u00e0 delle provenienze. Qui il MCL, inoltre, ha messo a disposizione anche numerose borse di studio per gli studenti pi\u00f9 meritevoli. \u00c8 convinzione del Movimento, infatti, che si potr\u00e0 arrivare alla pace solo a partire da una dimensione educativa forte e abituata al confronto e all\u2019interazione con le diverse culture.\nNon solo: sempre con il Patriarcato latino di Gerusalemme, il MCL ha contributo ad un altro importante \"progetto per la costruzione di case\" destinate alle giovani coppie che investono il loro futuro sulla permanenza nella citt\u00e0 di Gerusalemme, affinch\u00e9 i luoghi santi non rimangano solamente luoghi di turismo o archeologia, ma godano della presenza di una comunit\u00e0 cristiana viva."}
{"id": "1333419", "revid": "2043251", "url": "https://it.wikipedia.org/wiki?curid=1333419", "title": "Piatone di Tournai", "text": "Agiografia e culto.\nPiatone nacque a Benevento nel III secolo, la tradizione vuole che sia stato ordinato sacerdote da Dionigi l'Areopagita. Piatone venne mandato, insieme a san Quintino ed altri dal Papa ad evangelizzare la Gallia del Nord e si rivolse agli abitanti di Chartres, Tournai, Douai, Orchies e Seclin.\nVenne martirizzato sotto la tetrarchia da un soldato che gli tranci\u00f2 in due il cranio.\nSant'Eligio trov\u00f2 una reliquia di Piatone e costru\u00ec un reliquiario che venne custodito nella Cattedrale di Chartres."}
{"id": "1333433", "revid": "12290", "url": "https://it.wikipedia.org/wiki?curid=1333433", "title": "Unus l'intoccabile", "text": ""}
{"id": "1333434", "revid": "1745361", "url": "https://it.wikipedia.org/wiki?curid=1333434", "title": "Geraint", "text": "Geraint \u00e8 un personaggio del folklore gallese e del ciclo arturiano, re di Dumnonia e valente guerriero. Come per la maggior parte dei personaggi delle leggende arturiane, la sua storicit\u00e0 \u00e8 dibattuta.\nPersonaggio storico.\nSecondo il racconto \"Culhwch e Olwen\", il padre di Geraint era Erbin. Questo porta all'identificazione di Geraint con Gerren Llyngesoc, che eredit\u00f2 presumibilmente il trono di Dumnonia dal padre Erbin alla fine del V secolo. Secondo le \"Triadi gallesi\" era uno dei \"Tre navigatori della Britannia\". La sua morte sarebbe ricordata nella \"Elegia per Geraint\" alla battaglia di Llongborth, sebbene questa sia attribuita anche a re Geraint di Dumnonia dell'VIII secolo. Gli successe il figlio Cado.\nUn altro candidato all'identificazione con il Geraint letterario \u00e8 San Gerren, un sovrano della Dumnonia di poco posteriore. Un \"Geraint del sud\" compare nella battaglia di Catraeth (circa 600) nel poema \"Y Gododdin\" attribuito ad Aneirin. Un re Geraint compare anche nella \"Vita di San Teilo\" e ci sono leggende locali su un re Geraint, santo patrono di Gerrans, vicino a Falmouth, che sarebbe stato sepoltoa Carne Beacon, vicino a Veryan. Viene celebrato il 10 agosto.\nLeggenda arturiana.\n\u00c8 probabilmente pi\u00f9 famoso come il protagonista del racconto gallese \"Geraint ed Enid\", dove diventa amante di Enid. \"Geraint ed Enid\" \u00e8 uno dei tre romanzi gallesi associati al \"Mabinogion\". Questa storia ha stretti parallelismi con l\"'Erec ed Enide\" di Chr\u00e9tien de Troyes. Secondo alcuni studiosi entrambe le opere deriverebbero da una comune fonte perduta, ma molti ritengono che la versione gallese derivi direttamente o indirettamente proprio da quella di Chr\u00e9tien. Se cos\u00ec fosse Erec sarebbe stato rinominato Geraint per il pubblico gallese che non aveva familiarit\u00e0 con il protagonista di Chr\u00e9tien. Il \"Geraint ed Enid\" fu rielaborato da Alfred Tennyson nei poemi \"Il matrimonio di Geraint\" e \"Geraint ed Enid\", che fanno parte dei suoi \"Idilli del re\".\n\"Geraint ed Enid\".\nSi tratta di una meravigliosa storia d'amore, tradotta in inglese \u2013 nel XIX secolo assieme agli altri undici testi che compongono il ciclo dei Mabinogion \u2013 da Lady Charlotte Guest e da lei intitolata Gereint figlio di Erbin.\nDopo Owain o la dama della fontana e Peredur, figlio di Efrawg il Guerint e Enid \u00e8 l'ultimo dei tre romanzi di materia arturiana appartenenti al ciclo celtico. Si propone di seguito la trama del romanzo, per facilitare una successiva comprensione delle analogie con l'opera di Apuleio e di Chr\u00e9tien de Troyes.\nEnid \u00e8 la splendida figlia di un potente signore caduto in disgrazia. Gereint, un coraggioso cavaliere della corte di Re Art\u00f9, la incontra per un fortuito caso durante una cerca per vendicare Ginevra dagli oltraggi subiti ad opera di un cavaliere spregiudicato, e se ne innamora. Sprovveduto di armi e scudo, il giovane cavaliere necessitava di un dono prima di poter lavare l'onta subita dalla sua regina.\nEntra in scena quindi il padre della giovane Enid che, nonostante la sua caduta in disgrazia, fornisce il giovane e aitante giovanotto di tutto l'occorrente per lo scontro. Dotato di spada, scudo e armatura, Gereint sconfigge il nemico durante il torneo dello sparviero e \u2013 rispettando la costume \u2013 proclama Enid dama pi\u00f9 bella di tutte. In questo modo finisce per dichiararsi alla giovane fanciulla dall'ineffabile bellezza e, decidendo di sposarla, chiede al suo buon benefattore la mano della figlia. I due partono alla volta di Camelot, e qui celebreranno le proprie nozze.\nA questa prima fase di idillio amoroso, si contrappone una situazione ben diversa.\nDopo il matrimonio, infatti, tutto inizia rapidamente a cambiare per il giovane Gereint. L'incredibile, puro e sincero amore per Enid finisce per prevaricare sul suo senso del dovere, inducendolo a rinunciare alle sue consuete mansioni di cavalleria. Tornei, viaggi, imprese eroiche \u2026 ormai non vedono pi\u00f9 il giovane cavaliere di Art\u00f9 combattere in prima linea. Completamente assorbito dalla passione per la sposa, come annebbiato dall'amore e dedito solo alla devozione di Enid, Gereint inizia a suscitare la disapprovazione della corte e dei lauzengiers .\nA Camelot si crede che il giovane sposo, avendo rinunciato al suo ruolo di cavaliere per amore, sia diventato meno uomo, meno cavaliere, meno degno di stima. La temporanea cecit\u00e0 di Gereint gli impedisce di vedere le avversit\u00e0 ma Enid, donna pi\u00f9 attenta, udisce l'inudibile. Sentendosi la causa delle malelingue di palazzo, la giovane si rende conto di essere la causa non solo della recreantise di Gereint, ma anche delle angherie che a corte si dicono di lui. Triste e disperata, non riuscendo pi\u00f9 a controllare i suoi sentimenti, Enid una notte scoppia in lacrime mentre guarda lo sposo a letto. Le sue parole di disperazione svegliano Gereint che, interrogatala con insistenza sull'origine di quella sconsolatezza, la convince contro ogni sua intenzione a parlare. Le buone intenzioni della giovane amante non vengono comprese: quelle lacrime, simbolo del senso di colpa, vengono interpretate dal cavaliere come stille di vergogna e diventano causa prima della \u2018condanna\u2019 della povera Enid. Dubbioso nei riguardi dell'amore della sposa, temendo un suo tradimento, Gereint decide di partire alla volta di una nuova avanture assieme alla moglie, costretta ad un forzato silenzio: pena di contrappasso per l'infausta parole pronunciata. La sua virt\u00f9 cavalleresca verr\u00e0 pian piano risanata e al contempo la giovane protagonista si riscatter\u00e0 dimostrando la sua totale fedelt\u00e0 al marito."}
{"id": "1333435", "revid": "174886", "url": "https://it.wikipedia.org/wiki?curid=1333435", "title": "Il Paziente Inglese", "text": ""}
{"id": "1333439", "revid": "174886", "url": "https://it.wikipedia.org/wiki?curid=1333439", "title": "Video Home System", "text": ""}
{"id": "1333442", "revid": "37401", "url": "https://it.wikipedia.org/wiki?curid=1333442", "title": "Musica diegetica", "text": ""}
{"id": "1333449", "revid": "1355461", "url": "https://it.wikipedia.org/wiki?curid=1333449", "title": "Spineta", "text": "Spineta \u00e8 una frazione del comune italiano di Fratta Todina, nella provincia di Perugia, in Umbria.\nIl paese si trova a 424 , a 3\u00a0km ad est del capoluogo, e da esso si gode di un vasto panorama su tutta la valle tiberina, da Perugia a Todi. Da esso si possono raggiungere i monti del gruppo del Peglia. I residenti sono 81.\nStoria.\nLe prime notizie sono legate alla presenza di uno dei pi\u00f9 antichi conventi francescani. Il convento era inizialmente omonimo a quello della Scarzola di Monte Giove, perch\u00e9 vicino al piccolo colle di Monte Giove o Montione (dove, in et\u00e0 pagana, era sorto un sacello a Giove). \nIl p. Antonio da Orvieto nella sua \"Cronologia della Provincia serafica\" scrive, in ordine a quest'eremo: \"Bench\u00e9 non siasi potuto trovare che cosa fosse avanti d'esservi edificato il convento in quel tempo e da chi fosse donato alla Religione ed in qual maniera venissero ad abitarlo i nostri frati, ad ogni modo non mancano vive memorie da cui congetturare che fin dal tempo del padre San Francesco, o poco dopo, fosse in potere della nostra Religione e posseduto dai francescani con titolo primieramente di convento o di eremo o di Oratorio di Montione e poi dello Spineto o della Spineta, per l'abbondanza di spini\". \nUna tradizione secolare lega la presenza di san Francesco ad una cappellina, visibile ancora adesso. Secondo la leggenda, san Francesco fond\u00f2 un \"povero luogo\" in una zona impervia e occupata da rovi. La cappellina \u00e8 un sacello coperto da volta in pietra, leggermente ogivale, chiuso da una piccola porta in legno sormontata da una finestrella. Fu probabilmente il ricordo di san Francesco che motiv\u00f2 la costruzione di una capiente cappella, a servizio di una pi\u00f9 numerosa famiglia francescana. Da una lettera di papa Nicol\u00f2 IV (datata 5 giugno 1291) diretta al guardiano di S. Maria di Montione, possiamo essere certi della nascita di una nuova chiesa: in essa si concede l'indulgenza di un anno ai fedeli che avessero visitato questa chiesa per il giorno dell'Assunta, di s. Francesco, di s. Antonio e di s. Chiara. Il documento risulta importante: in esso infatti si fa la prima menzione di questo convento e si dice che la chiesa \u00e8 dedicata ed ufficiata da una comunit\u00e0 retta da un guardiano. \nLe capanne di fango e frasche costituivano uno dei primi romitori uniti al gruppo di frate Paoluccio Trinci; dopo la peste del 1348, vennero sostituite da una pi\u00f9 elegante costruzione in pietra, ad opera del conte Bernardo dei Monaldeschi di Orvieto, eretta nel 1394. Il paese divenne un luogo di grande importanza, tanto che fu prescelto come insediamento dell'ordine degli Osservanti, da parte di Gregorio XI.\nIl convento ha funzionato da noviziato fino al 1927; novizi vi furono padre Faostino da Toscolano , monsignor Bernardino della Chiesa - primo vescovo di Pechino -, sant'Antonino Fantosati, vescovo e martire ucciso in Cina nel 1900 e padre Ludovico Profili, collaboratore di padre Agostino Gemelli."}
{"id": "1333465", "revid": "287204", "url": "https://it.wikipedia.org/wiki?curid=1333465", "title": "Michelangelo (disambigua)", "text": ""}
{"id": "1333467", "revid": "92920", "url": "https://it.wikipedia.org/wiki?curid=1333467", "title": "Kings of Leon", "text": "I Kings of Leon (spesso abbreviato in KoL) sono un gruppo rock statunitense formatosi a Franklin (Tennessee), nel 1999, composto dai fratelli Caleb Followill (voce e chitarra ritmica), Ivan Nathan Followill (batteria e percussioni) e Michael Jared Followill (basso) insieme al loro cugino Matthew Followill (chitarra solista).\nIl sound dei loro primi lavori era molto influenzato dal southern rock e dal blues, ma gradualmente hanno incluso nel loro stile una variet\u00e0 di generi che va dall'alternative rock all'arena rock.\nI Kings of Leon hanno cominciato ad avere successo nel Regno Unito, in cui nove dei loro singoli entrarono nella UK Top 40 Singles, \"Youth and Young Manhood\" e \"Aha Shake Heartbreak\" hanno raggiunto la Top Five degli album pi\u00f9 venduti, mentre \"Because of the Times\" riusc\u00ec a stabilirsi al primo posto; inoltre vinsero due Brit Awards nel 2008. Dopo l'uscita di \"Only by the Night\" nel 2008, finalmente ebbero successo nelle classifiche statunitensi: i singoli \"Sex on Fire\", \"Use Somebody\" e \"Notion\" sono arrivati alla prima posizione della classifica Hot Modern Rock Tracks. L'album stesso fu il primo disco di platino della band negli Stati Uniti, e fu il pi\u00f9 venduto in Australia nel 2008, certificato nove volte con il disco di platino.\nAl 2016 i Kings of Leon hanno venduto circa 21 milioni di album e 38 milioni di singoli in tutto il mondo.\nStoria.\nInizi (1999-2002).\nI tre fratelli Followill hanno passato la maggior parte della loro vita viaggiando in ogni parte del sud degli Stati Uniti con il loro padre, Ivan \"Leon\" Followill, predicatore della United pentecostal church international, e la loro madre, Betty-Ann, tutti a bordo di una Oldsmobile viola del 1988. Spesso Caleb e Nathan venivano ingaggiati dalle chiese in cui Ivan era chiamato a predicare per suonare qualche brano religioso, ed \u00e8 l\u00ec che hanno cominciato ad appassionarsi di musica. Per quanto riguarda la loro istruzione, fino a quando il loro padre non si dimise dalla Chiesa, venivano istruiti da Betty-Ann o dalle scuole parrocchiali che incontravano lungo il loro viaggio, eccetto per un periodo di cinque anni in cui la famiglia si stabil\u00ec a Jackson, nel Tennessee. Caleb e Jared sono entrambi nati a Mt. Juliet, Tennessee, e hanno frequentato la scuola superiore locale, mentre Nathan e Matthew sono nati a Oklahoma City.\nNel 1997 il padre si dimise da predicatore e divorzi\u00f2 dalla moglie a causa dei problemi di alcolismo ed eccessi di violenza. In un'intervista a Rolling Stone, Caleb comment\u00f2: \"Alla fine del loro rapporto, lei aveva visto l'affidabile uomo di Dio diventare sempre pi\u00f9 umano. Aveva molti difetti.\u201d\nI ragazzi, in seguito, si stabilirono a Nashville e abbracciarono lo stile di vita rock n' roll che prima avevano tanto rifiutato. L\u00ec incontrarono il cantautore Angelo Petraglia, che li aiut\u00f2 a migliorare il loro modo di scrivere canzoni e mettendoli di fronte a influenze musicali come Rolling Stones, Clash e Thin Lizzy.\nIn un'intervista a Billboard, Nathan descrive come la band si \u00e8 formata: \"Avevamo firmato il contratto con la RCA records, ed eravamo soltanto io e Caleb. L'etichetta voleva affiancarci dei musicisti professionisti che avrebbero scelto loro, ma non abbiamo accettato, perch\u00e9 non volevamo essere come Evan and Jaron. Avremmo comprato a nostro fratello minore un basso (era ancora una matricola al liceo) e Caleb gli avrebbe insegnato a suonare. Nostro cugino Matthew suonava la chitarra quando aveva 10 anni, e io star\u00f2 alla batteria, ho gi\u00e0 suonato per la chiesa da bambino\".Nella stessa intervista hanno ammesso di aver \"rapito\" Matthew dalla sua citt\u00e0, in Mississippi, per formare la band. Avevano raccontato a sua madre che sarebbe rimasto con loro solo per una settimana, ma non lo lasciarono tornare a casa: \"Ci siamo chiusi nel seminterrato con un'oncia di marijuana e abbiamo passato letteralmente un mese l\u00e0 sotto. Nostra madre ci portava da mangiare\", aggiunge Nathan. \"E alla fine del mese l'etichetta venne e avevamo gi\u00e0 pronte \"Molly's Chambers\", \"California Waiting\", \"Wicker Chair\" e \"Holy Roller Novocaine\".\"\nIl loro nome venne proposto da Angelo Petraglia, che cercando di convincerli a usare un nome che richiamasse le loro radici religiose propose \"Kings of Zion\", ma Caleb ribatte con \"Kings of Leon\" in onore del nonno dei quattro Followill, che si chiamava, appunto, Leon.\n\"Youth and Young Manhood\" e \"Aha Shake Heartbreak\" (2003-2005).\nIl loro primo EP, \"Holy Roller Novocaine EP\", venne pubblicato il 18 febbraio 2003. All'epoca Jared aveva solo 16 anni e non sapeva ancora suonare il basso. L'uscita dell'EP, comunque, aveva dato ai Kings of Leon una certa notoriet\u00e0 ancor prima della pubblicazione dell'album d'esordio, ricevendo 4 stelle su 5 da parte di Rolling Stone. Quattro delle cinque canzoni dell'EP vennero inserite anche in \"Youth and Young Manhood\", anche se le versioni di \"Wasted Time\" e \"California Waiting\" sono leggermente diverse: la prima ha riff e stile vocale totalmente diverso, mentre la seconda venne registrata negli ultimi ritagli di tempo disponibili per finire le registrazioni in fretta. Tutte le canzoni dell'EP vennero scritte e prodotte con la collaborazione di Angelo Petraglia.\n\"Youth and Young Manhood\" venne pubblicato nel Regno Unito nel luglio del 2003, e negli Stati Uniti ad agosto dello stesso anno. Venne registrato tra i Sound City Studios a Los Angeles e gli Shangri-La Studios a Malib\u00f9, California, con il produttore Ethan Johns. L'album non ebbe molta notoriet\u00e0 negli Stati Uniti, ma divenne \"uno dei migliori album di debutto degli ultimi 10 anni\" in Regno Unito e Irlanda. Dopo la pubblicazione, i Kings of Leon partirono per il tour promozionale con gli Strokes e gli U2.\nIl secondo album della band \"Aha Shake Heartbreak\" usc\u00ec in Regno Unito a ottobre del 2004, e negli Stati Uniti a febbraio 2005. Costruito sulla miscela tra southern e garage rock del loro primo album, questa volta il gruppo riusc\u00ec a ottenere visibilit\u00e0 anche a casa propria. Anche questa volta il lavoro venne prodotto da Angelo Petraglia e Ethan Johns. Come singoli vennero scelti \"The Bucket\", dedicata al fratello minore Jared, \"Four Kicks\" e \"King of the Rodeo\".\n\"Taper Jean Girl\" venne utilizzata nel 2007 nel film \"Disturbia\" e nel 2008 in \"Cloverfield\". Grazie a quest'album, la band ebbe un'accoglienza favorevole tra molti dei loro artisti preferiti, incluso Elvis Costello, e si esibirono nel tour promozionale con Bob Dylan e i Pearl Jam nel 2005 e 2006.\n\"Because of the Times\" (2006-2007).\nNel marzo del 2006, i Kings of Leon tornarono in studio con i loro soliti produttori, Angelo Petraglia ed Ethan Johns, per lavorare al terzo album. Matthew dichiar\u00f2 a NME: \"Attualmente stiamo lavorando a un pugno di canzoni, che speriamo di poter fare ascoltare al mondo.\" Il nuovo album fu intitolato \"Because of the Times\", che fa riferimento a una conferenza di ministri della Chiesa Petecostale di Alexandria in Louisiana, che i fratelli hanno spesso frequentato. L'album ha svelato una chiara evoluzione dal precedente lavoro: il sound sporco e spavaldo del sud viene rimpiazzato da raffinatezza e suoni chiari e decisi. Venne pubblicato il 2 aprile 2007 nel Regno Unito e il giorno dopo negli Stati Uniti, preceduto dal singolo \"On Call\" che divenne una hit in Regno Unito e Irlanda. Qui l'album esord\u00ec al numero uno ed entr\u00f2 nella classifica europea al 25\u00ba posto, vendendo circa 70 000 copie solo nella prima settimana.\nNME ha detto dell'album: \"Consacra i Kings of Leon come una delle migliori band americane dei nostri tempi.\". Comunque, alcune critiche hanno trovato l'album inferiore ai primi due lavori della band, Stylus Magazine gli ha dato una C-, spiegando che \"se avessero voluto farsi prendere sul serio, almeno avrebbero potuto provare ad essere onesti riguardo alla loro scalata al successo, e non continuare a presentarsi come dei \"bifolchi\". Senza le storielle che riguardano la vita sul tour bus o il frequentare top model, la loro musica sembra molto vuota.\". Dave Hood dell'Artrocker ha dato all'album una stella su cinque, trovando che \"i Kings of Leon stanno sperimentando, imparando, e si stanno anche smarrendo.\"\nA dispetto delle ricezioni miste, l'album ha prodotto delle hit in Europa, incluse \"Charmer\", \"Fans\", \"Knocked Up\" e \"My Party\".\n\"Only by the Night\" (2008-2009).\nDopo aver registrato per la maggior parte del 2008, i Kings of Leon hanno pubblicato il loro quarto album \"Only by the Night\" il 19 settembre, che \u00e8 entrato direttamente al numero uno della UK Album Chart ed \u00e8 rimasto in vetta per tutta la settimana. Negli Stati Uniti l'album \u00e8 arrivato alla quinta posizione della Billboard Chart.\nL'album ha avuto varie critiche molto discordanti, con la stampa inglese che ha garantito all'album recensioni entusiaste, mentre negli Stati Uniti sono state pi\u00f9 miste: Spin, Rolling Stone e AllMusic hanno dato all'album voti positivi, mentre Pitchfork gli ha dato solo due stelle.\nL'album fu dichiarato il terzo pi\u00f9 venduto nel 2008 in Regno Unito, e nello stesso anno divenne il pi\u00f9 venduto in Australia. \"Sex on Fire\" \u00e8 stato il primo singolo estratto, ed era gi\u00e0 disponibile per il download l'8 settembre 2008 in Regno Unito. La canzone ebbe uno strepitoso successo, e fu la loro prima canzone ad arrivare al primo posto della Billboard Hot Modern Rock chart.\nIl secondo singolo estratto fu \"Use Somebody\", pubblicato l'8 dicembre 2008, che ottenne successo in tutte le classifiche del mondo, specialmente in Inghilterra dove si piazz\u00f2 al secondo posto della UK Singles Chart, mentre in Australia, Irlanda, Nuova Zelanda e Stati Uniti ottenne un posto nella top ten. La popolarit\u00e0 dell'album in Australia venne confermata quando tutti e quattro i singoli vennero inseriti in una delle classifiche pi\u00f9 famose, la \"Triple J Hottest 100\". \"Crawl\" si piazz\u00f2 al numero 70, \"Closer\" al 24\u00ba posto, \"Use Somebody\" fin\u00ec al terzo posto e \"Sex on Fire\" ottenne il primo posto nella suddetta classifica e il 90\u00ba nella \"Triple J Hottest 100 of All Time\".\n\"Sex on Fire\" garant\u00ec alla band un Grammy Award ai 51esimi Grammy Awards tenutisi allo Staples Center di Los Angeles l'8 febbraio 2009. Hanno vinto anche due premi come \"Best International Band\" e \"Best International Album\" ai Brit Awards del 2009, dove si sono esibiti suonando \"Use Somebody\". \"Crawl\" venne messa a disposizione per un download gratuito sul sito della band il 28 luglio. Il terzo e il quarto singolo furono \"Revelry\" (che debutt\u00f2 al 19\u00ba posto in Nuova Zelanda) e \"Notion\", 24\u00ba posto delle classifiche in Belgio. \"Only by the Night\" venne certificato come disco di platino negli Stati Uniti dalla RIIA dopo aver venduto un milione di copie a meno di un anno dalla pubblicazione.\nNel 2008 si sono esibiti come headliner al festival di Glastonbury, invece nel 2009 hanno guidato una certa quantit\u00e0 di festival, tra cui Reading e Leeds, Rock Werchter, Oxegen, T In The Park, Gurtenfestival e l'Open'er Festival in Europa, insieme al Sasquatch, Lollapalooza e l'Austin City Limits negli Stati Uniti.\nI Kings of Leon hanno causato una piccola controversia nel 2009 al festival di Reading, quando Caleb ha esordito con un \"Pensavo che foste il pubblico pi\u00f9 forte del mondo\", causando una certa ostilit\u00e0 nei confronti della band. Ha poi annunciato: \"Sappiamo che ne avete abbastanza dei Kings of Leon, quindi per tutti coloro a cui non frega un c***o, vi capisco. Ma abbiamo lavorato duro per essere qui. Quindi chiunque abbia qualcosa in contrario, si fotta. Siamo i maledetti Kings of Leon.\" Nathan Followill ha poi criticato il pubblico di Reading nella sua pagina Twitter, dichiarando: \"Zero amore per i Kings. So che faceva freddo, ma merda, eravate tutti gelidi. Posso solo sperare che Leeds sia in forma.\". Al Leeds Festival Caleb ha ancora parlato male di Reading, complimentandosi poi con il pubblico dichiarando \"Abbiamo fatto solo cinque canzoni e avete spedito Reading all'inferno\", apprezzando anche con il pubblico inglese in generale: \"\u00c8 stata l'Inghilterra a farci sentire come se avremmo potuto conquistare il mondo.\"\nIl giorno prima di suonare all'O2 Arena, la band suon\u00f2 al festival T in the park in Scozia, dove, al termine di una performance segnata da una moltitudine di problemi tecnici legati al suono, Caleb distrusse la sua preziosa Gibson ES-325 al culmine della rabbia. Questo episodio port\u00f2 la band Americana quasi all'annullamento della data all'Oxegen Festival. La band ha pubblicato il suo primo DVD il 10 novembre 2009, che immortala i quattro all'O2 Arena di Londra. Venne filmato il 30 giugno 2009, mentre la band si esibiva di fronte a oltre 18 000 persone, eseguendo 22 canzoni. In un'intervista per Billboard.com, Nathan afferma: \"L'Inghilterra \u00e8 stato il primo posto in cui abbiamo sfondato (...) Quindi quale posto sarebbe stato migliore per filmare un DVD live se non dove abbiamo avuto i primi fan?\". Nello show sono presenti canzoni estratte da tutti e quattro gli album della band, e Nathan continua dicendo: \"Abbiamo solo messo le telecamere fuori dalle nostre menti e ci siamo comportati come se non fossero state l\u00ec.\"\n\"Come Around Sundown\" (2010-2011).\nI Kings of Leon hanno annunciato un album di remix, che apparentemente \u00e8 stato preso in considerazione dopo che la band ha appreso che altri artisti avevano cominciato a lavorare sulla revisione delle loro canzoni. Mark Ronson, Kenna, Justin Timberlake, Lykke Li con la sua cover di \"Knocked Up\", Pharrell Williams e Linkin Park su tutti, sono stati reclutati dai Kings e contribuiranno alla realizzazione dell'album.\nIl 31 gennaio 2010, il gruppo ha ricevuto un Grammy Award per \"Record of the Year\", \"Best Rock Performance by a Duo or Group with Vocal\" e \"Best Rock Song\" per \"Use Somebody\" ai 52esimi Grammy Awards.\nNel maggio del 2010, Nathan Followill afferm\u00f2 che da marzo erano a New York per registrare il nuovo album, e rimasero sorpresi che le canzoni risultassero pi\u00f9 rilassate, calme e pi\u00f9 simili al sound di \"Youth and Young Manhood\". Hanno precedentemente affermato, prima di tornare in studio, che avrebbero registrato un album pi\u00f9 oscuro e pi\u00f9 \"grunge\". Il quinto album, quindi, s'intitolava \"Come Around Sundown\" e fu pubblicato a ottobre 2010: il 18 in Regno Unito e il 19 negli Stati Uniti. \u00c8 stato registrato a New York tra febbraio e giugno con Angelo Petraglia e Jacquire King. Il titolo dell'album continua a seguire lo schema delle cinque sillabe come \u00e8 stato gi\u00e0 fatto con gli album precedenti. Dal 5 giugno al 23 settembre dello stesso anno la band part\u00ec in tour, visitando oltre 50 citt\u00e0 in Nordamerica ed Europa.\nIl primo singolo estratto dall'album, \"Radioactive\", \u00e8 stato pubblicato il 13 settembre 2010, anche se in Australia aveva gi\u00e0 iniziato ad essere trasmesso quattro giorni prima. Il video della canzone \u00e8 disponibile a partire dall'8 settembre.\n\"Mechanical Bull \"(2012).\nIl 22 agosto 2012, Jared e Nick Brown dei Mona rivelarono la loro canzone \"No Tell\" sotto il nome di Smoke &amp; Jackal. Il 23 agosto, quando gli fu chiesto se con l'annuncio degli Smoke &amp; Jackal sarebbe finita l'era dei Kings of Leon, Jared disse \"Neanche per sogno. Lavoreremo al sesto album molto presto\". Il bassista dei Kings of Leon conferm\u00f2 che la band fin\u00ec di registrare il loro sesto LP, che dovrebbe essere pubblicato a settembre (riporta NME). Il 7 giugno \u00e8 stato rivelato che il titolo dell'album sar\u00e0 Mechanical Bull e sar\u00e0 pubblicato il 24 settembre. Il primo singolo dell'album, \"Supersoaker\", \u00e8 stato pubblicato il 17 luglio ed il 6 agosto il secondo singolo, \"Wait for me\". L'11 settembre eseguono live il terzo singolo \"Beautiful War\".\n\"Walls \"(2016).\nDopo tre anni di inattivit\u00e0, il 14 Ottobre 2016 esce il loro settimo album, WALLS, acronimo di \"We Are Like Love Songs\". Il gioco di parole sta semplicemente nella concezione che la band ha voluto mantenere il gioco delle 5 sillabe per tutti i loro album, compreso Walls per l'appunto. L'album si compone di 10 tracce, di cui tre in formato audio-video, queste sono state rilasciate in esclusiva prima del giorno dell'uscita dell'album. In un'intervista il bassista Jared Followill dichiara che l'album \u00e8 stato molto spontaneo e si sono lasciati andare senza sentire alcuna pressione. Il singolo \"Waste a Moment\" ha riscosso un discreto successo appena uscito e alcune tracce sono decisamente interessanti, poco abituali, \"Around the World\" ne \u00e8 l'esempio, altre invece ci ricordano decisamente il carattere della band di Nashville, come \"Over\" , con un retrogusto che ci rimanda a \"Only by the Night\" ma con un nuovo mondo alle porte, dove il passato da ex alcolista e la passione del cantante si mescolano in questo brano. Nelle settimane seguenti la Band annuncia una serie di date del loro nuovo tour tra cui Stati Uniti, Germania e Inghilterra quest'ultimo un vero e proprio fortino di fan per i Followill.\nIl 21 Giugno 2017 si esibiscono all'ippodromo di San Siro a Milano, dopo 7 anni dalla loro ultima volta in Italia ( a Bologna ) in un concerto piuttosto breve ma decisamente intenso, e soprattutto caratterizzato da una perfezione musicale mai vista prima, Caleb \u00e8 impeccabile con la sua voce baritonale quasi a dimenticare gli stralci del Garage Rock in Youth &amp; Young Manhood, appare cambiato, maturato e decisamente in gran forma, ormai lontano dalle difficolt\u00e0 del passato.\nIl 22 Giugno 2017 Rolling Stone dedica un articolo intitolato \"La rinascita dei Kings Of Leon sul palco di Milano\" a conferma della performance della sera precedente.\nWhen You See Yourself (2021).\nAgli inizi del 2021 viene pubblicato l'ottavo album in studio della band."}
{"id": "1333469", "revid": "123445667", "url": "https://it.wikipedia.org/wiki?curid=1333469", "title": "Lingua normanna", "text": "La lingua normanna (o normanda) \u00e8 una lingua romanza parlata nella Normandia continentale e insulare. \u00c8 una delle pi\u00f9 importanti parlate della lingua d'o\u00efl.\nStoria.\nGli invasori normanni che occuparono il territorio dell'odierna Normandia avevano adottato la parlata galloromanza dell'antica Neustria, che si mescol\u00f2 a tratti lessicali e sintattici della loro lingua originaria, il norreno.\nSecondo alcuni l\"'h\" aspirata normanna, che si trova nel Cotentin e nella Hague (pronunciata ) \u00e8 dovuta all'influsso germanico, mentre secondo altri si spiegherebbe per influenza dell'inglese all'epoca del regno anglo-normanno (senza escludere la Normandia insulare).\nLa lingua normanna si impiant\u00f2 in Inghilterra a partire dalla conquista da parte di Guglielmo il Conquistatore: vi si stabil\u00ec una concorrenza tra il dialetto francese, inizialmente imposto ovunque come lingua ufficiale, che prosegu\u00ec fino al XIV secolo, epoca in cui la lingua francese perse poco a poco di importanza per infine sparire.\nIl nome di lingua anglo-normanna venne dato al dialetto importato in Inghilterra, che per influenza della lingua anglosassone e del francese letterario, era divenuto distinto dal normanno continentale. Entrambe le parlate posseggono una loro letteratura.\nVarianti e distribuzione.\nSi parlano diverse variet\u00e0 della lingua normanna:\nIl normanno ha fortemente influenzato la parlata del Qu\u00e9bec in Canada e in particolare la parlata delle classi operaie e agricole (\"joual\") e il francese acadiano.\nSi distingue inoltre tra il normanno propriamente detto e quello parlato a sud dell'isoglossa detta linea Joret. Questo normanno meridionale, parlato in particolare nei dipartimenti della Manica (regione di Avranches) e dell'Orne e in parte del dipartimento dell'Eure si avvicina al gallo.\nAd esempio, la parola \"sac\" (\"borsa\", \"sacco\") diventa \"pouque\" al nord e \"pouche\" al sud; la parola \"vache\" (dal latino \"vacca\") diventa \"vaque\" al nord e \"vache\" al sud.\nIl normanno propriamente detto rientra nelle lingue della Francia, classificato tra le lingue d'o\u00efl. Nel Cotentin \u00e8 insegnato in alcune scuole superiori.\nLe parlate insulari sono ufficialmente riconosciute dal governo delle isole anglo-normanne, pur non essendo lingue ufficiali, e sono insegnate nelle scuole di Jersey e di Guernesey. Le parlate di queste due isole sono inoltre riconosciute come lingue regionali nel Regno Unito nel quadro del \"Consiglio britannico-irlandese\".\nGrafie.\nEsistono tre sistemi ortografici standardizzati: per il normanno continentale (\"cotentinais\", secondo il sistema Lechanteur), per la parlata dell'isola di Jersey (\"jersiais\", secondo i dizionari Le Maistre, del 1966 e della Soci\u00e9t\u00e9 Jersiaise, del 2005) e per la parlata dell'isola di Guernesey (\"guernesiais\", secondo il dizionario De Garis, del 1982).\nPer esempio l'esito della parola latina \"canem\" (\"cane\", in francese \"chien\") si scrive in normanno continentale \"quyin\" (pronunciato [k]uien o i a seconda delle localit\u00e0) e \"tchian\" secondo l'ortografia insulare.\nDerivazioni e influssi.\nIl lessico \u00e8 stato influenzato dall'antico norreno: ad esempio da \"grei\u00f0a\" deriva \"graie\" al posto del francese \"pr\u00e9parer\" (\"preparare\"), da \"h\u00f3ra\", \"hardelle\" al posto di \"fille\" (\"ragazza\"), da \"haugr\", \"hougue\" al posto di \"mont\" (\"monte\"), da \"m\u00e1var\" \"mauve\", al posto di \"mouette\" (\"gabbiano\"), da \"mygla\", \"mucre\" al posto di \"humide\" (\"umido\"), da \"poki\", \"pouque\" al posto di \"sac\" (\"sacco\", \"borsa\").\nLa lingua francese ha acquisito la maggior parte del suo lessico nautico dall'antico norreno con il tramite del normanno.\nInfluenza nella lingua inglese.\nElementi del normanno sono passati alla lingua inglese in seguito alla conquista dell'Inghilterra nel 1066, come \"candle\" (\"candela\", dal normanno \"caund\u00e8le\"), \"castle\" (\"castello\", dal normanno \"c\u00e2t\u00e9\", antico \"castel\"), \"cat\" (\"gatto\", da \"cat\"), \"chair\" (\"sedia\", da \"tchair\"), \"garden\" (\"giardino\", da \"gardin\"), \"war\" (\"guerra\", da \"werre\"). L'anglo-normanno fu la lingua ufficiale dell'Inghilterra fino a poco prima dell'inizio del XII secolo.\nLingua siciliana.\nQuando i due condottieri normanni pi\u00f9 famosi dell'Italia meridionale, Ruggero I di Sicilia e suo fratello, Roberto il Guiscardo, iniziarono la conquista della Sicilia nel 1061, controllavano gi\u00e0 l'estremo sud dell'Italia (la Puglia e la Calabria). Con la conquista della Sicilia e la successiva migrazione normanna la lingua e un gran numero di parole normanne divennero la base della nascente lingua siciliana, per esempio :\nStampa.\nA Jersey viene pubblicato un giornale, il \"Jersey Evening Post\", con alcuni articoli in J\u00e8rriais, un dialetto della lingua normanna."}
{"id": "1333470", "revid": "125732438", "url": "https://it.wikipedia.org/wiki?curid=1333470", "title": "FC Ponsacco 1920 Societ\u00e0 Sportiva Dilettantistica", "text": "Il FC Ponsacco 1920 S.S.D. \u00e8 una societ\u00e0 calcistica italiana con sede nella citt\u00e0 di Ponsacco, in provincia di Pisa.\nIl suo campo di gioco \u00e8 lo Stadio comunale ed i colori sociali sono il rosso ed il blu.\nStoria.\nLe origini.\nLe origini del calcio a Ponsacco risalgono al 1920 quando nacque l'Unione Sportiva Ponsacco. Ha giocato nel 1946-1947 e nel 1947-1948 in Serie C Centro e dal 1989-1990 al 1996-1997 in Serie C2 per otto stagioni consecutive.\nRetrocesso dal professionismo nel Campionato Nazionale Dilettanti, rimane nella massima categoria dilettantistica per due stagioni, prima della retrocessione avvenuta nel campionato 1998-99, a cui fece seguito un'immediata retrocessione a epilogo dell'Eccellenza Toscana 1999-2000: il Ponsacco scese cos\u00ec in Promozione. Dopo sei anni di militanza in questa categoria, in seguito all'acquisto della societ\u00e0 da parte di Antonio Passerai, al termine della stagione 2005-2006 la societ\u00e0 rossobl\u00f9 ha ottenuto la promozione nel massimo livello regionale, grazie al gran gol del giovane Scontrino Simone in una difficile partita in casa(in 10 uomini) contro U.S.D. Albinia che regal\u00f2 i tre punti che servirono a raggiungere l'obbiettivo.\nNella stagione 2007-2008 ha disputato il campionato di Eccellenza Toscana - Girone A, classificandosi al primo posto e conquistando la promozione in Serie D, dove nella stagione successiva ottiene la salvezza. Nella stagione 2009-2010 la squadra viene inserita nel girone D della Serie D (dove ritrova dopo molti anni il derby contro il ), dove ottiene la salvezza, che le consente di partecipare anche alla Serie D 2010-2011. Tale stagione vede i rossobl\u00f9 giungere in zona play-out nonostante la miglior difesa del girone, negli spareggi salvezza contro il Carpenedolo la squadra rossobl\u00f9 vince sia l'andata che il ritorno, ottenendo la salvezza.\nNell'estate 2011 la societ\u00e0 si fonde con la \"Giovanile Staffoli\" dando vita all\"A.S.D. Pelli Santacroce\" che partecip\u00f2 alla Serie D.\nPonsacco 1920.\nPer mantenere il calcio nella cittadina ponsacchina viene fondata una nuova squadra con nuova matricola federale denominata \"Ponsacco 1920 S.S.D.\" che viene inserita nel Girone A pisano di Terza Categoria. Il suo primo presidente \u00e8 stato Filippo Ferretti.\nIl 25 aprile 2012, vince matematicamente il campionato di Terza Categoria con 4 giornate di anticipo, venendo promosso in Seconda Categoria.\nNella stagione seguente vince il campionato di Seconda Categoria con ben sei giornate di anticipo, il 24 febbraio 2013, dopo aver vinto consecutivamente tutte le prime 24 giornate di campionato. La squadra ottiene poi il record europeo di 30 vittorie consecutive, superando il primato del Benfica che resisteva dal 1973.\nDalla stagione 2013-2014 la squadra partecipa al campionato dell'Eccellenza Toscana grazie alla fusione con il Pisa Sporting Club, seconda squadra della citt\u00e0 di Pisa. La nuova societ\u00e0 avr\u00e0 come denominazione \"FC Ponsacco 1920 S.S.D.\" Alla prima giornata del nuovo campionato, culminato con la promozione in Serie D, dopo la vittoria 3-0 a Lammari, i rossobl\u00f9 ottengono 33 vittorie consecutive. Sempre nella stagione 2013-2014, il Ponsacco vince la Coppa Italia di Eccellenza fase regionale Toscana in finale contro la Bucinese per 3-1 e perde la finale nazionale alle due strade di Firenze contro il Campobasso per 3-2. L'anno successivo, in Serie D, conclude il campionato al quarto posto con la possibilit\u00e0 di giocarsi i play-off promozione, persi contro il Poggibonsi.\nGli undici giocatori che segnarono la storia del Ponsacco erano :' Kadiqi Zlatan, Georgiev Alex, Masi Nicolo, Alessandro Ria, Brogi Gabriele, Gracci Niccolo', Piceni Paolo, Inatovic Niccolo', Kristian Karai, Gianfaldoni Tare e Lopiccolo Gabriele."}
{"id": "1333475", "revid": "1632387", "url": "https://it.wikipedia.org/wiki?curid=1333475", "title": "Muscle of Love", "text": "Muscle of Love \u00e8 il settimo album in studio degli Alice Cooper, pubblicato nel 1973 dalla Warner Brothers Records.\nClassifiche.\nAlbum - Billboard 200 (Nord America)"}
{"id": "1333476", "revid": "78273", "url": "https://it.wikipedia.org/wiki?curid=1333476", "title": "Warner Brothers Records", "text": ""}
{"id": "1333481", "revid": "78273", "url": "https://it.wikipedia.org/wiki?curid=1333481", "title": "Legame a ponte idrogeno", "text": ""}
{"id": "1333482", "revid": "640277", "url": "https://it.wikipedia.org/wiki?curid=1333482", "title": "V391 Pegasi b", "text": "V391 Pegasi b \u00e8 un pianeta extrasolare che ruota attorno alla stella V391 Pegasi, posta nella costellazione di Pegaso ad una distanza di oltre 4.500 anni luce dal sistema solare, scoperto da un team internazionale di astrofisici dell'osservatorio di Capodimonte guidato da Roberto Silvotti.\nHa una massa di circa tre volte quella di Giove ed orbita ad una distanza dalla stella pari a circa 1,7 au che, nel sistema solare, lo porrebbe poco oltre Marte.\nLa particolarit\u00e0 che ha reso unico, alla sua scoperta, questo corpo celeste \u00e8 quella di essere il primo caso di esopianeta che sia sopravvissuto dopo che la sua stella aveva esaurito, dopo circa dieci miliardi di anni di vita, la propria scorta di idrogeno diventando una gigante rossa.\nLa sua attuale temperatura superficiale \u00e8 ipotizzabile attorno ai 200 \u00b0C, tuttavia si esclude che anche in un suo remoto passato possa aver ospitato la vita dato che si tratta di un gigante gassoso."}
{"id": "1333486", "revid": "232", "url": "https://it.wikipedia.org/wiki?curid=1333486", "title": "Mokro", "text": ""}
{"id": "1333488", "revid": "110254137", "url": "https://it.wikipedia.org/wiki?curid=1333488", "title": "Retinoidi", "text": "I retinoidi sono una classe di composti chimici che sono chimicamente collegati alla vitamina A. I retinoidi sono usati in medicina, principalmente per il modo in cui regolano la crescita delle cellule dell'epitelio.\nI retinoidi hanno diverse e molto importanti funzioni nel corpo, inclusi i ruoli nella visione, la regolazione della differenziazione e proliferazione cellulare, la crescita del tessuto osseo, la funzione immunitaria, l'attivazione dei geni soppressori dei tumori.\nInoltre si stanno facendo ricerche sulla loro abilit\u00e0 a trattare i tumori della pelle. Attualmente l'acido 9-cis retinoico pu\u00f2 essere usato topicamente per aiutare a trattare le lesioni cutanee del sarcoma di Kaposi. Inoltre, la tretinoina (acido retinoico tutto-trans) trova applicazione (assieme al triossido d'arsenico) nella leucemia acuta promielocitica.\nAd alti dosaggi hanno effetti teratogeni in gravidanza e possono indurre sul feto malformazioni del Sistema Nervoso Centrale, dell'orecchio e cardiache.\nTipi.\nCi sono tre generazioni di retinoidi:"}
{"id": "1333489", "revid": "31092", "url": "https://it.wikipedia.org/wiki?curid=1333489", "title": "Acido Ascorbico", "text": ""}
