{"id": "1369055", "revid": "1318658", "url": "https://it.wikipedia.org/wiki?curid=1369055", "title": "Grammatica napoletana", "text": "La grammatica napoletana \u00e8 abbastanza complessa e distinta rispetto a quella italiana, ci\u00f2 dovuto anche al fatto che, nonostante venga utilizzato anche nei testi scritti, il napoletano \u00e8 prima di tutto una lingua orale. Proviamo ad accennarne alcune regole esemplificative, confrontandole con le corrispondenti norme grammaticali in altre lingue, senza per questo sottendere necessariamente un rapporto di influenza o derivazione. Ad ogni modo, \u00e8 bene rammentare che quest'idioma muta di paese in paese. Infatti, fonetica, espressioni verbali e grammatica variano molto, a seconda delle influenze ricevute dalle parlate vicine.\nSostantivi, aggettivi, articoli.\nArticoli.\nGli articoli determinativi al singolare sono:'O per il maschile e 'A per il femminile; mentre per il plurale esiste un'unica forma:'E.\nL' si usa per troncare gli articoli davanti a parole che iniziano per vocale o per h.\nGli indeterminativi, invece, al plurale prendono in prestito le forme plurali dell'aggettivo indefinito \"cierto\".\nPronuncia identica sia nel singolare che nel plurale.\nA seguito dell'indebolimento della vocale finale, molti sostantivi hanno una pronuncia identica sia nel singolare che nel plurale: le due forme si distinguono grazie all'utilizzo del differente articolo, alla presenza o meno del rafforzamento sintattico, alla concordanza del verbo. Altri sostantivi hanno invece una forma distinta per il plurale, talvolta basata sulla mutazione della vocale tonica (per esempio \" 'o cartone\" diventa \" 'e cartune\").\nMutazione della vocale tonica.\nLa mutazione della vocale tonica serve anche ad ottenere il maschile di diversi aggettivi o sostantivi, per esempio \"rossa\" (\"rossa\") diventa \"russo\", con mutazione della \"o\" in \"u\" (si noti la pronuncia indistinta della \"o\" e della \"a\" finale). Si tratta del fenomeno della metafonia; sebbene la caduta della desinenza \"-u(m)\" finale del latino non abbia alcune ripercussioni sulla radice lessicale, desinenza latina del femminile \"-a(m)\" cade, non senza lasciare sua traccia all'interno della sillaba radicale, deviando il naturale sviluppo di \"-\u01d4-\" tonico latino in \"-o-\", cos\u00ec come si pu\u00f2 evincere dall'esempio:\nMaschile: lat. volgare: *r\u01d4xum &gt; *r\u01d4xu(m) &gt; russu &gt; napoletano: russ\"e\" (dove la \"e\" va letta come /\u0259/, timbro vocalico neutro)\nFemminile: lat. volgare: *r\u01d4xam &gt; *ruxa(m) &gt; russa &gt; napoletano: ross\"e \"(la \"a\" determina il passaggio di \"u\" a \"o\", apre dunque il timbro vocalico, dato che essa stessa \u00e8 vocale aperta.)\nIn base alla stessa regola: masc. \"nire\", femm: \"nere\", \"\"nero/a\"(&lt; lat. \"ni(g)ru(m)\", \"ni(g)ra(m)\"\"), masc. \"gruosso\", femm. \"grossa\", \"\"grande\", \"grosso/a\" (&lt; lat. \"gross(um)\", \"gross(am)\"\").\nLo stesso fenomeno sta alla base della formazione di alcuni plurali, come dimostra l'esempio:\nSingolare: lat. pisce(m) &gt; napoletano: pesce\nPlurale: lat. pisce (s) &gt; napoletano: pisce (dove la \"s\" del plurale prima di cadere palatalizza la \"e\" della sillaba radicale e la trasforma in \"i\"). \nDella metafonia allo scopo di formare femminili e plurali fa uso ancora pi\u00f9 frequente una delle varianti del napoletano, il casalese, la parlata casalese, laddove in certi casi il napoletano standard non se ne serve:\nNapoletano: sing. \" 'o cane\", plur. \" 'e cane\" \ne Napoletano Casalese: sing. \"u cane\", plur. \"i chene\".\nGenere neutro.\nEsiste il genere neutro; lo ritroviamo ad esempio negli aggettivi dimostrativi, e nella diversit\u00e0 di regole del neutro rispetto agli altri due generi in caso di raddoppiamento sintattico (ad esempio \" 'o niro\" pu\u00f2 riferirsi ad una persona di colore di sesso maschile, \" 'o nniro\", col raddoppiamento fonosintattico della \"n\", \u00e8 adoperato al neutro e si riferir\u00e0 unicamente al colore nero generalmente inteso).\nAggettivi e pronomi dimostrativi.\nIn napoletano, come in italiano, esistono due dimostrativi diversi per indicare vicinanza o lontananza rispetto a chi parla o a chi scrive: \"chillo\" (equivalente all'italiano \"quello\") e \"chisto\" (equivalente all'italiano \"questo\"). In pi\u00f9, il napoletano presenta le forme \"chella\" e \"chesta\" (aventi solo valore di pronomi e mai di aggettivi), che sono da considerarsi un residuo del neutro latino per tradurre \"ci\u00f2, questa cosa, quella cosa\".\nAggettivo possessivo.\nL'aggettivo possessivo segue sempre il nome a cui si riferisce, per esempio \" 'o sole mio\", e in alcuni casi si lega per enclisi a questo: ci\u00f2 avviene con alcuni nomi di parentela al singolare quando il possessore sia di prima o seconda persona singolare, per esempio \"fr\u00e0temo\", \"s\u00f2reta\", ma\" 'o frate vuosto\", \" 'a sora soja\", etc.\nAggettivo possessivo e articoli indeterminativi.\nCome in altre lingue romanze e non, gli aggettivi possessivi non possono essere preceduti da articoli indeterminativi. Pertanto, si ricorrer\u00e0 al partitivo \"n'amico d\u00f4 mio\" (de + 'o) o \"n'amico a me\" (francese \"un ami \u00e0 moi\", inglese \"a friend of mine\", tedesco \"ein Freund von mir\") per intendere un mio amico.\nFenomeni di crasi.\nIn napoletano, la crasi \u00e8 sempre sovrascritta dall'accento crinconflesso e si pu\u00f2 osservare in diversi casi; vediamo quali:\nVerbi.\nIl verbo \"essere\".\nIl verbo essere in napoletano ha solo funzione di copula e non \u00e8 mai adoperato n\u00e9 come ausiliare (al suo posto si usa \"av\u00e9\") n\u00e9 col valore di predicato verbale (al suo posto solitamente si usa \"st\u00e0\"). Di sotto \u00e8 riportata la flessione:\nIl verbo \"av\u00e9\".\nIl corrispondente napoletano diretto del verbo \"avere\" (\"av\u00e9\") \u00e8 spesso usato come verbo ausiliare anche l\u00ec dove in italiano si utilizzerebbe essere, per esempio con i verbi riflessivi oppure con i verbi di movimento (\"aggio juto\", \"aggio venuto;\" cf. Sp. \"he ido,\" \"he venido\").\nTalvolta, per\u00f2, si pu\u00f2 trovare da solo, col significato di \"ricevere\", \"ottenere\". La sua coniugazione \u00e8 differente a seconda se ha funzione ausiliare o indipendente. Di sotto, \u00e8 riportata la flessione di \"av\u00e9\" con funzione indipendente (per la coniugazione di \"av\u00e9\" ausiliare, guarda i verbi esempio coniugati nella sezione \"Coniugazione del verbo\").\nIl verbo \"tenere\".\nSimilmente allo spagnolo il corrispondente napoletano del verbo \"tenere\" (\"t\u00e8nere\" oppure \"ten\u00e9\") \u00e8 usato, in luogo del corrispondente diretto di \"avere\", in tutti i casi in cui indica possesso oppure una condizione come l'appetito, la sete, etc. Il verbo \"av\u00e9\" si usa solo come ausiliare per i tempi composti (\"aggio fatto\"), per la locuzione \"av\u00e8 'a\" (si veda sotto) e in locuzioni cristalizzate come \"agge pacienza\", \"ave raggione\", etc.\nSomiglianze con lo spagnolo.\nCome nello spagnolo, il verbo essere si traduce napoletano con due verbi: \"st\u00e0\" (stare) per descrivere uno stato temporaneo e \"essere\" negli altri casi.\nStongo malato (Sono malato, spagnolo: estoy enfermo) \nAltre somiglianze con lo spagnolo sono rappresentate dall'esistenza dell'accusativo personale retto dalla preposizione \"a\" come nella frase \"aggio visto a Pascale\" (qui il complemento oggetto \u00e8 introdotto, a differenza dell'italiano, dalla preposizione \"a\" perch\u00e9 ci si riferisce ad una persona, per\u00f2 si dice semplicemente, riferendosi ad una cosa, \"aggio visto nu chiuovo\": \"ho visto un chiodo\").\nIl verbo \"av\u00e9 'a\".\nIn luogo del verbo \"dovere\" si usa la locuzione \"av\u00e9 'a\", derivata dalla perifrastica passiva latina (\"aggio 'a fa\", \"ha da ven\u00ec\"). Essa ha sub\u00ecto numerose varianti ed accorciamenti nei vari usi locali (ad esempio \"eggia\" invece di \"aggio 'a\", \"ammo 'a (amm' 'a)\", \"\u00e9mme a (\u00e9mm'a)\" o addirittura \"imme a (imm'a)\" varianti dell'esteso \"avimmo 'a\" ecc.). Come in tante altre lingue, esistono omofoni di significato differente (il suono \"e\", pronunciato chiuso, pu\u00f2 riferirsi alla congiunzione coordinativa identica in italiano, alla preposizione semplice \"di\", all'articolo plurale \"gli\" oppure \"le\", ai pronomi personali \"li\" oppure \"le\", alla forma contratta della seconda persona singolare dell'indicativo del verbo \"avere\" (\"h\u00ea\") e, in alcune varianti del dialetto, pu\u00f2 perfino indicare \"tu devi\": \"tu h\u00ea 'a\").\nIl verbo (se) fer\u00e9.\nIl verbo napoletano \"(se) fer\u00e9\" deriva dalla voce latina \"fero, fers, tuli, latum, ferre\" e ne ha conservato la flessione irregolare al presente indicativo (infatti, sebbene \"fer\u00e9\" appartenga alla stessa categoria di verbi come \"ver\u00e9\", presenta una metafonia irregolare e atipica). Esso non presenta una traduzione specifica, bens\u00ec assume vari significati in base al contesto (ad esempio, alla forma negativa, se non regge alcun altro verbo significa \"non sentirsi bene\", \"esser malati\"; se invece si presenta sempre alla forma negativa, ma regge l'infinito di un altro verbo, allora \u00e8 traducibile con \"non sopportare\", \"non avere voglia di\"). Di sotto \u00e8 riportata la flessione al presente indicativo.\nFonetica.\n\"i\" iniziale.\nLe parole che iniziano con una \"i\" semivocalica (sovente trascritta come \"j\") cio\u00e8 con una \"i\" seguita da un'altra vocale, aggiungono al principio della parola il suono \"ggh-\" se sono sottoposte a raddoppiamento sintattico (per es. quando seguono l'avverbio \"nun\", davanti all'articolo femminile plurale, con la preposizione \"pe\", etc.). Un'applicazione di questa regola \u00e8 il plurale di \" 'a jurnata\": \" 'e gghiurnate\" (\"le giornate\").\nPronuncia forte e debole.\nCome in inglese alcune parole hanno due distinte pronunce: una forte e una debole, e ad esse corrisponde una diversa enfasi del termine: in generale in napoletano la prima pronuncia si differenzia dalla seconda per l'emissione ben marcata della vocale finale, in luogo dell'abituale suono indistinto in fine di parola di cui si \u00e8 parlato sopra. In questi casi si pronuncia una \"u\" finale per la forma maschile, una \"a\" finale per quella femminile ed una \"i\" finale per le forme plurali maschili o femminili che siano. La pronuncia forte si utilizza (ed \u00e8 obbligatoria) soprattutto in casi ben specifici: per es. con alcuni aggettivi se posti prima del sostantivo a cui si riferiscono, mentre sarebbe errato adoperarla se l'aggettivo segue il nome (un paio di esempi per chiarire: \"nu bellu guaglione\", \"un bel ragazzo\" - in questo caso poich\u00e9 l'aggettivo precede il nome ed \u00e8 tra quelli per cui esiste una pronuncia forte, essa \u00e8 obbligatoria, per cui la u finale andr\u00e0 pronunciata ben distintamente; se per\u00f2 avessimo detto \"nu guaglione bello\" le vocali poste in finale di parola avrebbero avuto il suono indistinto della pronuncia debole abituale).\nConiugazione del verbo.\nLa lingua napoletana ha ben quattro coniugazioni, come in latino, infatti il napoletano non fonde, a differenza dell'italiano, -\"\u0113re\" e -\"\u0115re \"in un'unica coniugazione. Il napoletano, infatti, apporta una modifica all'interno della coniugazione in -ere, distinguendo i verbi che portano l'accento sulla sillaba della desinenza dell'infinito da quelli che invece lo presentano prima della desinenza dell'infinito; nel primo caso (coniugazione tonica) abbiamo verbi come \"ver\u00e9, av\u00e9, sap\u00e9, ten\u00e9\", nel secondo (coniugazione atona) configurano verbi quali \"correre, vevere, scrivere, perdere\" (dove le \"e\" della desinenza dell'infinito\" \"indicano il suono neutro /\u0259/ e praticamente non si pronunciano, mentre l'accento cade sulla sillaba radicale). Per quanto riguarda la prima e la terza coniugazione, queste si presentano come in italiano ma tronche della sillaba \"-re\", per cui, ad esempio, i verbi \"camp\u00e0, salut\u00e0, magn\u00e0, guard\u00e0\" sono della prima coniugazione (\"-are\" in italiano), mentre \"sent\u00ec, furn\u00ec, arap\u00ec, mur\u00ec\" appartengono alla terza coniugazione (\"-ire\" in italiano). Alcuni verbi hanno una doppia appartenenza di coniugazione, ma solamente all'infinito, come \"sent\u00ec/s\u00e8ntere\" (sentire), tra la seconda e la terza coniugazione, \"curc\u00e0/c\u00f2rchere\" (andare a letto), tra la prima e la seconda coniugazione, \"ten\u00e9/t\u00e8nere\" (avere), tra la seconda coniugazione atona e tonica.\nI verbi presentano, come in altre lingue romanze, autonome desinenze per i vari tempi verbali: ad es. il verbo \"camp\u00e0\" al presente si coniugher\u00e0 \"io campo\", al passato remoto \"io campaje\", al passato prossimo \"io aggio campato\", al futuro \"io camparraggio\" (ma questa forma tende ad essere sempre meno utilizzata e sostituita dal presente o dalla circonlocuzione \"avere da\"). Il condizionale presente (\"io camparr\u00eca\") nell'uso contemporaneo, come pure avviene con lo spagnolo, \u00e8 sostituito dal congiuntivo imperfetto (\"io campasse\"). Sono poi da citare diversi verbi irregolari, soprattutto al presente indicativo ed al participio passato, mentre - a differenza dell'italiano - non esistono passati remoti irregolari (per es. il latino \"fecit\" - \"fece\" - diventa in napoletano regolarmente \"facette\").\nPresente ('O presente).\nEssendo neutralizzata ogni differenza tra le desinenze di persona grammaticale, al presente il napoletano ricorre spesso alla metafonia, ovvero al cambio di timbro vocalico a seconda della persona all'interno della sillaba radicale. \nRiportiamo in questa tabella la coniugazione dei quattro verbi delle quattro coniugazioni\nNegli esempi a venire, la lettera \"e\" in fine di parola indica un suono neutro /\u01dd/; praticamente non va letta.\nLe desinenze del presente hanno una certa regolarit\u00e0 e ricordano quelle dell'italiano. \nLa seconda persona singolare subisce metafonia in sillaba radicale se all'interno di quest'ultima \u00e8 presente vocale \"e\" oppure \"o\" (\"veco/vire\", \"sento/siente\", \"corro/curre\", per un confronto tra prima e seconda persona plurale). La metafonia \u00e8 un fenomeno ancora pi\u00f9 vitale all'interno di altre varianti del napoletano, come il casalese, che lo adatta anche al timbro vocalico \"a\" e lo trasforma in \"e\" (/\u025b/) (ad es: parle/perle, per un confronto tra le prime due persone singolari). \nDa notare l'alternanza vocalica tra /e/ ed /\u0259/ nei verbi \"ver\u00e9\" e \"sent\u00ec\" tra le prime due persone plurali e le altre, cos\u00ec come quella tra /o/ e /u/ (riportata anche graficamente) nella coniugazione del verbo \"correre; \"questi verbi sono spia della particolarit\u00e0 delle prime due persone plurali, che tende a presentare all'interno della radice un timbro fonico pi\u00f9 chiuso rispetto alle altre persone.\nSi riportano di seguito altri confronti tra le prime due persone singolari per mostrare la frequenza assidua di metafonia: \"moro/muore\" (mur\u00ec), \"leggo/liegge\" (leggere), \"pergo/pierde\" (perdere), \"crero/crire\" (crerere), \"sono/suone\" (sun\u00e0), \"vevo/vive \"(vevere), \"tengo/tiene\" (ten\u00e9), ecc.. \nLe voci verbali della prima e della seconda persona plurali presentano l'accendo sempre sulla vocale della desinenza, mentre nella terza persona plurale l'accento cade sulla radice (segnata in corsivo nella tabella). \nDi seguito riportiamo la coniugazione di alcuni verbi irregolari:\nPer quanto riguarda la coniugazione degli ausiliare, si rimanda alle sezioni seguenti circa i tempi composti.\nFuturo semplice ('O futuro).\nIl futuro semplice \u00e8 anch'esso oramai scomparso (se ne trovano qualche forma nei testi teatrali fino al XIX secolo come in quelli di Antonio Petito). La coniugazione \u00e8 riportata di seguito.\nEsso \u00e8 comunemente sostituito dal presente indicativo, il senso futuro espresso da un avverbio di tempo (tale costruzione \u00e8 molto frequente anche in italiano): \"Dimane vaco a Napule\" (Domani vado a Napoli)\nAlternativamente, si pu\u00f2 usare la perifrasi \"hav\u00e9 'a\" + infinito, la quale d\u00e0 una sfumatura di dovere. \nCondizionale Presente ('O cunniziunale presente).\nIl condizionale, una volta tempo a s\u00e9 stante, \u00e8 stato completamente sostituito\nnell'uso attuale dal congiuntivo imperfetto. \nI' te \"vurria\" vas\u00e0' (Vincenzino Russo)\nLa metafonia nei verbi.\nI verbi napoletani si possono dividere in cinque gruppi diversi a seconda dell'entit\u00e0 della metafonia che presentano; pertanto, abbiamo: i verbi coi tre temi in -e, -ie, -\u0259; i verbi coi tre temi in -e, -i, -\u0259; i verbi coi tre temi in -o, -uo, -u; i verbi coi due temi in -o, -u e, infine, i verbi in -i\u00e0. Osserviamone il funzionamento al presente indicativo (negli esempi riportati gli schwa sono segnalati col grafema \"\u0259\" per evidenziare le differenze nella flessione).\nGli altri tempi e modi verbali si formano prendendo il tema del presente, ricavabile dalla prima persona plurale di ogni verbo (per esempio, i temi dei verbi sopra riportati saranno rispettivamente: f\u0259t- ; m\u0259tt- ; juc- ; vut- ; pazzi- ).\nI verbi della prima coniugazione monosillabici (st\u00e0 e r\u00e0).\nI verbi di prima coniugazione monosillabici all'infinito (essenzialmente solo \"st\u00e0\" e \"r\u00e0\") presentano un'alternanza di desinenze di prima e di seconda coniugazione nel corso della flessione, oltre che un'atipica uscita in -ongo anzich\u00e9 in -o alla prima persona singolare dell'indicativo presente attivo. Osserviamone il comportamento nei tempi semplici, prendendo come esempio il verbo \"st\u00e0\":\nI verbi in -u\u00e0.\nI verbi in -u\u00e0 presentano una flessione irregolare al presente indicativo, mentre gli altri modi e tempi verbali si comportano regolarmente. Osserviamone la flessione:"}
{"id": "1369056", "revid": "78273", "url": "https://it.wikipedia.org/wiki?curid=1369056", "title": "Societ\u00e0 Ginnastica e Scherma Udinese", "text": ""}
{"id": "1369061", "revid": "2163589", "url": "https://it.wikipedia.org/wiki?curid=1369061", "title": "James Ford (personaggio)", "text": "James \"Sawyer\" Ford \u00e8 un personaggio della serie televisiva \"Lost\", interpretato da Josh Holloway. \u00c8 uno dei 48 sopravvissuti della sezione centrale dell'aereo.\nBiografia.\nPrima dello schianto.\nQuando era ancora un bambino, James aveva assistito all'omicidio della madre per mano del padre, motivato dal fatto che la moglie avesse avuto una storia con un uomo, di nome Tom Sawyer (che si scoprir\u00e0 essere il nome fittizio usato da Anthony Cooper, padre biologico di John Locke), il quale l'aveva truffata e aveva rubato loro tutti i soldi. Dopo aver ucciso la donna, il padre di James si suicida. Al tempo della tragedia familiare, James scrive una lettera, che vuole consegnare all'uomo che gli ha rovinato la vita. Durante il funerale dei genitori, viene a fargli visita Jacob.\nA 19 anni, per\u00f2, Ford si trova con un debito di 6.000 dollari e, non avendo altri modi per ripagarlo, diventa anch'egli un truffatore. Si trasforma cos\u00ec nella persona che stava cercando.\nNel tentativo di truffare una coppia, Jessica e David, riesce ad ottenere 160.000 dollari ma, nel momento in cui si accorge che i due hanno un figlio, desiste, temendo che quel bambino possa restare traumatizzato come successo a lui anni prima. Tenta poi di truffare un'altra donna, Cassidy, ma non riuscendoci la sceglie come aiutante. In realt\u00e0, per\u00f2, fa tutto parte di un piano per rubarle i soldi, nonostante tra i due sembri nascere una storia d'amore. James fa infatti credere a Cassidy che un suo socio la stia minacciando, che lui \u00e8 veramente innamorato di lei e che, una volta consegnati i soldi, avrebbero potuto iniziare una nuova vita insieme. Quando Cassidy scopre l'inganno, lo denuncia alle autorit\u00e0 e Sawyer viene arrestato.\nViene cos\u00ec condannato a 7 anni di prigione. Dopo 9 mesi, per\u00f2, va a trovarlo Cassidy che gli rivela di aver avuto una bambina, Clementine, e che il padre \u00e8 proprio Ford; questi non ne appare affatto felice. Nel frattempo, il direttore del carcere gli d\u00e0 l'incarico di scoprire dove un altro detenuto abbia nascosto la fortuna che aveva rubato. Con l'inganno, egli riesce a scoprire l'informazione richiesta, guadagnandosi quindi lo sconto di pena pattuito e una certa somma di denaro, che metter\u00e0 in un fondo fiduciario di una banca di Albuquerque, a nome di sua figlia, facendo promettere alla madre che lei non avrebbe mai dovuto sapere da dove fossero arrivati quei soldi.\nQuando un suo fidato gli dice di aver trovato Sawyer, James va in Australia per ucciderlo. Inizialmente, quando lo conosce, non trova il coraggio di sparargli: va quindi in un bar della zona, dove incontra il padre di Jack, Christian, con cui chiacchiera. L'uomo gli confida di essere pentito di come aveva trattato il figlio e, non conoscendo le sue vere intenzioni, incoraggia Sawyer a compiere il lavoro per cui \u00e8 arrivato in Australia. Quando il presunto truffatore sta per morire per mano di Sawyer, questi gli legge la lettera ma scopre infine che non \u00e8 veramente quello l'uomo che stava cercando. Sawyer viene poi espulso dal paese per un litigio con il Ministro dell'agricoltura australiano ed \u00e8 imbarcato sul volo 815.\nSull'isola.\nPrima stagione.\nPoco tempo dopo l'incidente, Sawyer compie dei veri e propri atti di sciacallaggio, cercando di ottenere tutto ci\u00f2 che possa essergli utile rovistando tra i cadaveri e le valigie. Tale suo comportamento lo rende inviso agli altri superstiti. Ford partecipa comunque ad una spedizione diretta sul punto pi\u00f9 alto dell'isola per cercare di mandare un messaggio d'aiuto; durante il viaggio, inizia a conoscere Kate. Quando il gruppo incontra un orso polare, che cerca di caricarli, Sawyer lo uccide prontamente con una pistola che aveva trovato addosso a uno sceriffo presente sul volo.\nNei giorni successivi, Shannon si sente male per colpa dell'asma e ha bisogno dei suoi inalatori, che per\u00f2 sono andati persi nell'incidente. Considerato il comportamento di Ford nei primi giorni sull'isola, c'\u00e8 il forte sospetto che li abbia presi lui: Boone li cerca dunque nella capanna di Sawyer, approfittando della sua assenza. Al ritorno, per\u00f2, Sawyer vede Boone intento a rovistare tra le sue cose e lo picchia. Quando Jack va da lui per aver spiegazioni, gli racconta cosa \u00e8 successo e dice di non avere lui gli inalatori: con il benestare di Jack, quindi, Sawyer viene portato in una grotta per essere torturato da Sayid. Nonostante il dolore, Sawyer non rivela dove siano i farmaci, ma comunica a Jack e Sayid che l'unica persona a cui l'avrebbe detto sarebbe stata Kate. Quando quest'ultima va da lui, le dice che le avrebbe indicato dove fossero gli inalatori in cambio di un bacio. La giovane accetta, ma dopo il bacio Sawyer le rivela di averli ingannati. Kate molla quindi uno schiaffo a James e se ne va. Ci\u00f2 che \u00e8 avvenuto, essere ricorsi alla tortura e per di pi\u00f9 senza risultato, crea un forte senso di colpa in Jack e, soprattutto, in Sayid.\nNonostante questo scontro con Kate, i rapporti tra i due si intensificano quando la giovane trova una lettera indirizzata a un certo Sawyer: inizialmente, Ford le dice che si tratta di una lettera scrittagli dal figlio di una vittima delle sue truffe, ma Kate scopre che non \u00e8 cos\u00ec a causa del timbro presente sulla busta, che \u00e8 di molti anni prima. Era infatti proprio Ford, bambino, l'autore della lettera e, a questo punto, egli racconta tutta la sua storia a Kate. Ella lo aiuta poi a trovare un cinghiale che gli aveva distrutto la tenda perch\u00e9 Ford possa vendicarsi e liberarsene. Durante la ricerca, i due si accampano per la notte e, facendo il gioco del \"mai\", scoprono alcune cose pi\u00f9 o meno importanti sulle loro vite. Il giorno dopo, trovano il cinghiale ma Sawyer, colpito dal rimorso di quello che aveva fatto in Australia e di fatto mettendo allo scoperto la propria natura, non ha il coraggio di ucciderlo. Sulla via del ritorno, anche lui sente i sussurri di cui aveva parlato Sayid, rafforzandosi cos\u00ec in tutti loro la convinzione di non essere soli sull'isola.\nDurante la permanenza sull'isola, Sawyer si dedica molto alla lettura, che per\u00f2 gli provoca dei forti dolori alla testa: chiede quindi consiglio a Jack, temendo che possa trattarsi di un tumore. Il dottore, per\u00f2, lo tranquillizza, rivelandogli che si tratta soltanto di forti emicranie causate da problemi di vista, e gli fornisce un paio d'occhiali per leggere. Nonostante tutto, per\u00f2, i rapporti tra i due rimangono tesi.\nQuando Michael costruisce la zattera che avrebbe dovuto riportarli a casa, Sawyer compra un posto a bordo in cambio dell'utilizzo delle sue scorte. Quando Ford scopre che Kate cerca di ottenere il suo posto, rivela a tutti che la donna \u00e8 una fuggiasca e che vuole il posto perch\u00e9 ha paura di poter essere arrestata quando fossero stati trovati. Riprende cos\u00ec il suo posto, ma i rapporti con Kate diventano molto aspri. Accusato di non partecipare alla costruzione della zattera, Sawyer costruisce da solo l'albero maestro e, mentre si trova a tagliare un tronco, viene raggiunto da Jack, cui rivela di averne conosciuto il padre alcuni giorni prima dell'incidente, riferendogli che egli aveva affermato che voleva bene al figlio ma che non aveva mai trovato il coraggio di dirglielo. Una volta sulla zattera, vengono attaccati dagli Altri, che rapiscono Walt. Sawyer viene anche colpito da un proiettile nel tentativo di evitare il rapimento; caduto in acqua, non pu\u00f2 evitare la loro fuga e la distruzione della zattera.\nSeconda stagione.\nDopo essere caduti in acqua, Sawyer riporta a galla Michael, svenuto: gli salva la vita praticandogli la respirazione bocca a bocca, ma senza rivelarglielo; i due, infatti, cominciano a litigare, poich\u00e9 Michael rimprovera a Sawyer di non aver tentato di salvare Walt. Nel frattempo, Ford cerca di estrarsi da solo il proiettile dalla spalla: il sangue che gli fuoriesce, per\u00f2, attira nelle vicinanze uno squalo. Nonostante tutto, la mattina seguente si accorgono che la corrente li ha portati di nuovo sull'isola: appena sbarcati, vedono Jin che con le mani legate corre verso di loro urlando che non sono soli sull'isola. Sawyer cerca di affrontare gli inseguitori di Jin ma viene messo K.O. da una bastonata vibrata da una persona di colore, che si riveler\u00e0 poi essere Mr. Eko.\nI tre vengono gettati in una buca, dove rimangono prigionieri per alcuni giorni. Nonostante si fosse nascosto addosso un'arma, Sawyer non riesce a difendersi perch\u00e9 una ragazza, Ana Lucia, gliela sottrae con l'inganno. Quando tuttavia riescono a convincerla dicendole che erano vittime di un incidente aereo, vengono liberati. Cos\u00ec, Ana Lucia spiega loro che anche il proprio gruppo \u00e8 composto dai sopravvissuti della sezione di coda del volo 815 e conducono Sawyer, Jin e Michael nel loro rifugio, la stazione Freccia del Progetto DHARMA. Dopo alcune discussioni, i superstiti della sezione di coda, sempre pi\u00f9 decimati dagli attacchi esterni, si convincono che \u00e8 meglio unirsi agli altri sopravvissuti e si fanno guidare da Michael verso la spiaggia. Durante il viaggio, per\u00f2, la ferita di Sawyer non gli permette di camminare per colpa di un'infezione e gli altri sono costretti a costruire una lettiga per trasportarlo.\nQuando arrivano alla spiaggia, Jack riesce a guarire Sawyer, che per\u00f2 si adira quando scopre che gli altri superstiti si erano impadroniti dei farmaci e di tutte le cose che aveva ammassato e considerava sue. L'uomo approfitta allora della tensione tra Locke e Charlie per convincere quest'ultimo a partecipare ad un sotterfugio: convincere Locke a spostare le armi dal rifugio, perch\u00e9 Jack stava andando l\u00ec a prenderle; Charlie a quel punto lo segue e vede il luogo dove le ha nascoste per rivelarlo poi a Sawyer. Quando Jack va al rifugio, vi trova dunque il solo James, che gli dice che Locke aveva spostato le armi. La sera, alla spiaggia, c'\u00e8 un duro diverbio tra Jack e Locke, che viene interrotto da uno sparo: arriva dalla giungla proprio Sawyer, con un fucile in mano. Egli spiega da cosa fosse stato motivato l'inganno e ribadisce che ora, se qualcuno avesse avuto bisogno di un'arma, sarebbe dovuto andare a chiederla gentilmente a lui. Poco dopo, James si incontra con il complice nella vegetazione ma, dinanzi all'accusa d'esser stato mosso dal desiderio di riavere l'eroina, Charlie risponde per\u00f2 che la sua intenzione era invece di gabbarsi di Locke e vendicarsi di lui che gli aveva mancato di fiducia. Sawyer cos\u00ec torna in possesso delle armi e dei farmaci facendo infuriare Jack, che per\u00f2 riuscir\u00e0 a riottenere i medicinali umiliandolo a poker.\nSawyer concede poi una delle sue pistole a Kate che ne aveva bisogno per avventurarsi nella giungla; un'altra pistola gli viene sottratta da Ana Lucia, che gliela ruba dopo un rapporto sessuale. Il fatto che proprio quella sarebbe stata la pistola con cui Michael avrebbe ucciso Ana Lucia e Libby, provoca un forte senso di colpa in Sawyer, che si offre di andare con Kate a prendere l'eroina per non far soffrire la donna, malgrado cos\u00ec avrebbe rivelato il nascondiglio delle armi.\nMichael si adopera a convincere quattro specifiche persone, Jack, Sawyer, Kate e Hurley, a partecipare alla spedizione per liberare Walt: i quattro scopriranno per\u00f2 che in realt\u00e0 quella era solo una trappola e verranno catturati; il solo Hurley viene poi liberato perch\u00e9 avverta gli altri superstiti di non andare a cercarli, dopo aver assistito alla partenza in barca di Michael e Walt.\nTerza stagione.\nI tre vengono trasportati nella base degli Altri. Sawyer si sveglia il giorno dopo all'interno di una gabbia per orsi, al cui interno c'\u00e8 un meccanismo che permette di ottenere un biscotto al pesce effettuando alcune operazioni. Quando per la prima volta riesce a prenderne uno, egli per\u00f2 viene deriso da Tom, che gli dice che gli orsi erano stati pi\u00f9 veloci di lui.\nFord si accorge che davanti alla sua gabbia ce n'\u00e8 un'altra, occupata da Karl, che dopo una breve conversazione esce dalla sua cella e libera Sawyer, dicendogli di scappare in una certa direzione, mentre egli sarebbe andato in quella opposta. Durante la fuga, per\u00f2, Sawyer si imbatte in Juliet, che lo cattura e lo riporta nella sua prigione. Nel frattempo, viene catturato anche Karl, che viene spostato in un'altra zona. Al suo ritorno in cella, Sawyer si accorge che la gabbia di fronte alla sua \u00e8 ora occupata da Kate. I due vengono obbligati a lavorare nelle cave di pietra, sotto la sorveglianza degli Altri. Nonostante l'ordine di non parlare e di non avere contatti fisici, ad un certo punto della giornata lavorativa, Sawyer si avvicina a Kate e la bacia appassionatamente, causando le ire degli Altri. C'\u00e8 dunque uno scontro, durante il quale Sawyer si impossessa di un'arma e ottiene il controllo della situazione, prima di accorgersi che Kate \u00e8 tenuta sotto tiro da Juliet. Tornando in cella, Kate e James parlano di una possibile fuga, non sapendo per\u00f2 di essere spiati attraverso le telecamere da Benjamin Linus.\nSawyer progetta quindi un nuovo piano di fuga, che consiste nel far prendere la scossa al suo carceriere utilizzando il dispositivo per il cibo presente nella sua gabbia. Quando Ben si avvicina alla sua gabbia, Sawyer lo afferra e attiva il meccanismo. Quando si accorge che non succede nulla, l'altro gli spiega che la corrente era stata tolta; Ford lascia la presa e Ben entra nella gabbia e lo picchia con un bastone, prima di trasportarlo all'interno della loro base. Qui, gli Altri addormentano Sawyer e gli effettuano un'incisione sul petto: al suo risveglio, gli spiegano che gli \u00e8 stato inserito un pacemaker che gli avrebbe provocato la morte nel caso in cui il suo cuore avesse superato la soglia consentita di battiti; la stessa cosa sarebbe capitata a Kate se gliene avesse parlato.\nNotando il cambiamento nel suo modo di comportarsi, Kate si preoccupa, nonostante il fatto che Sawyer minimizzi quello che \u00e8 successo nella base degli Altri. Poco tempo dopo, Sawyer viene picchiato duramente da Pickett, infuriato per la morte di sua moglie, uccisa da Sun. Stupita dal fatto che lui non reagisca, Kate implora Pickett di fermarsi. Questi invece, mentre continua a colpire Ford sbattendolo contro la gabbia di Kate, le chiede se sia innamorata di lui, fermandosi soltanto dopo la risposta affermativa di Kate. Sawyer viene riportato in gabbia, ma successivamente Kate gli rivela che lei pu\u00f2 passare attraverso le sbarre della cella e pu\u00f2 quindi liberarlo: Sawyer rifiuta e le ripete di non poter fuggire, ma che se davvero lo amava sarebbe dovuta scappare senza di lui. Kate si irrigidisce e spiega che aveva detto cos\u00ec solo per fermare Pickett, ritornando nella sua prigione.\nIl giorno successivo, Sawyer viene svegliato all'alba da Ben e condotto via; durante il tragitto, Ben gli spiega che non gli \u00e8 stato impiantato alcun pacemaker, ma lo avevano ingannato: l'unico modo di guadagnare il rispetto di un truffatore \u00e8 truffarlo a sua volta. Quando arrivano su un promontorio, gli Altri spiegano che quella dove si trovano non \u00e8 l'isola nota ai superstiti, bens\u00ec un'altra (si scoprir\u00e0 in seguito essere l'isola Idra), e che perci\u00f2 era inutile tentare la fuga.\nLa mattina seguente, Kate si sveglia a causa del rumore del meccanismo per il cibo della gabbia di Sawyer. Pickett la prende in consegna e avverte che soltanto la ragazza andr\u00e0 a lavorare, mentre Sawyer godr\u00e0 di una giornata di riposo. In realt\u00e0, Pickett ha intenzione di ucciderlo: Kate lo comprende e si ribella, protestando che loro due formano una squadra e che anche Ford deve andare con lei. Pickett alla fine acconsente. La sera, una disperata Kate esce dalla propria cella e, dopo aver rotto il lucchetto, entra in quella di Sawyer. Egli le spiega che non si trovano sulla loro isola e che perci\u00f2 le possibilit\u00e0 di fuga sono pochissime: tuttavia ella avrebbe potuto ugualmente provare ma da sola, in modo da avere pi\u00f9 chance. La donna tuttavia invece lo bacia appassionatamente e i due fanno l'amore. Successivamente, Sawyer chiede nuovamente a Kate se lo ama davvero o lo aveva detto solo per fermare Pickett; ella risponde con un bacio e James le dice di amarla.\nLa mattina seguente, Pickett e Jason arrivano alle gabbie con l'intenzione di uccidere Sawyer: all'inizio Ford si ribella e combatte con Pickett, ma si ferma quando vede che Kate \u00e8 minacciata con un'arma da Jason. Sawyer viene fatto inginocchiare e Pickett gli punta la pistola alla testa, intimando a Kate di guardare l'esecuzione, mentre Ford la prega invece di chiudere gli occhi. All'ultimo istante, per\u00f2, Pickett viene cercato sul walkie-talkie da Tom, che le dice di passarlo a Kate.\nQuando Kate parla al walkie-talkie, scopre che dall'altra parte c'\u00e8 Jack, che la spinge a fuggire perch\u00e9 non le accadr\u00e0 nulla. Lei risponde che non pu\u00f2 andarsene senza di lui, ma Sawyer approfitta del momento di distrazione di Pickett per disarmarlo e intontirlo con una scarica elettrica causata dal meccanismo per il cibo della gabbia mentre Kate disarma Jason. I due vengono poi legati all'interno della gabbia e i due prigionieri hanno il tempo di fuggire. Arrivano alla spiaggia dove per\u00f2 si accorgono che miglia di mare li separano dalla loro isola. Gli Altri li raggiungono ma i fuggiaschi vengono aiutati da Alex, che colpisce con la sua fionda Jason e li fa rifugiare in una buca.\nAlex offre loro una canoa per arrivare nell'isola principale, ma in cambio chiede che si occupino di liberare Karl, che rivela essere il suo ragazzo, e di portarlo con loro sull'isola principale. Nonostante il disaccordo di Sawyer, la compagna elabora un piano: i tre riescono a liberare Karl, scappano verso la canoa e la trasportano in acqua. Quando Pickett, raggiuntili, sta per uccidere Ford, dalla giungla appare Juliet che sorprendentemente uccide Pickett, consentendo quindi la fuga di Sawyer, Karl e Kate, ma obiettando che Alex dovr\u00e0 restare l\u00ec. I tre, quindi, si imbarcano e raggiungono l'isola dei superstiti. Dopo qualche ora di marcia, si accampano su proposta di James, nonostante Kate non sia d'accordo; il mattino dopo si accorgono che Karl si \u00e8 allontanato e lo sentono piangere poco lontano. E' Sawyer a recarsi a parlare col ragazzo e a consigliargli di tornare indietro dalla sua amata se lasciarla gli fa cos\u00ec male. Ci\u00f2 provoca l'ira di Kate.\nProseguendo essi soli verso il campo, Sawyer si ferisce con una freccetta che gli penetra in un piede. Mentre lo aiuta ad estrarla, Kate approfitta per scusarsi con lui, che le risponde che non ha nulla per cui chiedere scusa. I due infine tornano al campo e vengono accolti calorosamente dagli altri superstiti. Lo stato d'animo di Sawyer, per\u00f2, cambia quando scopre che si sono divisi le sue scorte senza il suo permesso, tra cui il suo scotch. Quando scopre che \u00e8 stato bevuto da Hurley, va a cercarlo ma desiste perch\u00e9, appena Hugo lo vede, lo abbraccia calorosamente e gli offre la birra che ha trovato in un furgoncino del progetto DHARMA, facendosi inoltre aiutare per rimetterlo in funzione.\nDopo essersi ubriacato con Jin e dopo avergli insegnato un po' di inglese, James e il coreano aiutano Hurley e Charlie a spingere il furgone verso una discesa. Jin e James sono preoccupati perch\u00e9 pensano che sia molto pericoloso, ma Hurley li rassicura che il furgone funzioner\u00e0 e che non succeder\u00e0 nulla ad entrambi. Il furgoncino torna a funzionare e anche Jin e James salgono a bordo per un breve giro. Al termine, Sawyer torna al campo con la birra per cercare Kate, ma non la trova.\nPer distrarsi dalle preoccupazioni, gioca una partita a ping pong con Hurley ma, a causa della sconfitta, perde una scommessa che lo costringe a non utilizzare soprannomi per una settimana.\nMentre stanno giocando un'altra partita, esce dalla giungla Nikki, che collassa davanti a loro. Sentono le sue ultime parole e vanno alla ricerca di Paulo, ma lo trovano morto. Insieme a Charlie, Jin e Sun cercano di capire cosa sia successo: si scopre quindi che Nikki aveva chiesto un'arma a Sawyer, il quale per\u00f2 si era rifiutato di dargliela; dopo un giro di ricognizione, Sawyer trova un sacchetto di diamanti, che erano stati il motivo del litigio tra i due. Nel frattempo, Charlie, mentre scava la fossa per i due amanti, rivela a Sun che erano stati lui e Sawyer a colpirla il giorno che era stata rapita. Sun si infuria e chiede spiegazioni anche a Sawyer. Questi le consegna poi i diamanti, chiedendole anche se ne avesse parlato con suo marito ma Sun risponde di no, perch\u00e9 altrimenti sarebbe servita un'altra buca. Sun getter\u00e0 poi i diamanti nella fossa di Nikki e Paulo, ma neppure lei si accorger\u00e0 che i due erano soltanto paralizzati momentaneamente per il morso di un ragno.\nHurley avverte Sawyer che gli altri superstiti vogliono allontanarlo dal campo e gli consiglia di fare ammenda. Sawyer, inizialmente, non sembra preoccupato e prova a pescare e a pulire il pesce da solo: rendendosi conto di aver bisogno dell'aiuto altrui, torna da Hurley per chiedergli come deve fare per ottenere il perdono degli altri superstiti. Hugo gli dice che sarebbe dovuto essere pi\u00f9 gentile con tutti e aiutarli gratuitamente. James regala quindi una coperta a Claire e va a caccia di cinghiali con Desmond, con la selvaggina catturata organizza un banchetto per tutti i sopravvissuti. Quando tuttavia dice a Charlie di ricordarsi al momento del voto delle offerte di Sawyer, il giovane si mostra sorpreso. Sawyer si risente con Hurley, il quale per\u00f2 gli risponde che gli altri stavano pensando a lui come leader, vista l'assenza dal campo di Jack, Locke, Sayid e Kate, quindi era bene che egli si mostrasse capace, ed infine gli chiede se aver modificato il proprio comportamento in definitiva non lo abbia fatto sentir meglio.\nQuando Jack torna al campo con Juliet, Sawyer e Sayid sono sospettosi nei suoi confronti, infatti quando Juliet si reca a prendere le medicine per Aaron, i due la fermano per interrogarla. Lei tuttavia ritorce loro i comportamenti del passato, di cui rivela di essere a conoscenza, compreso l'omicidio a sangue freddo compiuto da Sawyer in Australia. Questo, per lui, \u00e8 abbastanza per lasciarla andare.\nSawyer si dirige poi alla tenda di Kate e si sofferma a guardarla mentre si sta vestendo; le chiede poi se ha detto a Jack di loro due. La sera, \u00e8 Kate ad andare nella tenda di Sawyer, lo bacia appassionatamente e fanno l'amore per la seconda volta. Successivamente, Sawyer le chiede se sia stata con lui soltanto perch\u00e9 ha visto Jack con Juliet e puntualizza, comunque, che non ha bisogno di usarlo, ma che basta semplicemente chiedere.\nNel frattempo Locke, ormai nel gruppo degli Altri, ottiene da Richard Alpert un fascicolo sulla vita di Sawyer, ne legge tutta la storia e scopre il motivo del suo soprannome: capisce, allora, che era stato il proprio padre Anthony Cooper ad aver truffato i genitori di James. Dacch\u00e9 Ben aveva ordinato a Locke di uccidere suo padre, che era stato portato sull'isola, come condizione per far parte degli Altri e non avendo John il coraggio di farlo, ne incarica Sawyer. Lo va infatti a cercare poco fuori dal campo e lo conduce alla \"Roccia Nera\", dove \u00e8 tenuto prigioniero Cooper, e lo chiude in un ambiente con lui. Locke si rifiuta di aprire la porta e James inizia a parlare con Anthony, che gli rivela di essere un truffatore; quando gli enumera i nomi con cui era chiamato, gli rivela di essere stato noto anche come Tom Sawyer. Cooper ricorda allora la madre di Ford e quest'ultimo gli consegna la lettera che aveva tenuto con s\u00e9 fin da bambino; quando Cooper la strappa, Sawyer, infuriato, lo strozza utilizzando la catena con cui era legato, uccidendolo. Locke quindi lo ringrazia, dicendogli che ha ucciso colui che ha rovinato le loro vite, e gli consegna anche un registratore, in cui c'era la prova che Juliet era una spia infiltrata nel loro campo.\nQuando vi torna, James fa ascoltare la registrazione a Sayid. Pi\u00f9 tardi, la sera, questi fa un discorso riguardante Naomi Dorrit, il volo 815 e la mancanza di fiducia nei confronti di Jack e Juliet, al momento assenti; Sawyer dunque fa ascoltare a tutti la registrazione. Quando i due arrivano al campo, Juliet tuttavia fa riprodurre l'altro lato della cassetta, in cui \u00e8 registrato il piano di Ben, spiegando che Jack sapeva tutto e che insieme hanno progettato un piano alternativo.\nJack, infatti, propone di usare la dinamite della Roccia Nera contro gli Altri. Vengono cos\u00ec disposte alcune cariche dinamitarde all'interno delle tende contrassegnate da Juliet e vengono decisi tre tiratori che avrebbero dovuto, sparando su di esse, innescare l'esplosione. I tre tiratori scelti sono Sayid, Jin e Bernard. Nel frattempo, gli altri superstiti si spostano alla torre radio. Pur essendosi gi\u00e0 incamminato, Sawyer tuttavia \u00e8 preoccupato per i tre rimasti al campo e decide di tornare per aiutarli, permettendo non a Kate ma alla sola Juliet di accompagnarlo; rifiuta l'aiuto anche di Hugo, alla cui insistenza oppone che non pu\u00f2 venire per colpa del serio intralcio consistente nel suo peso. Giunti al campo e accortisi che i tre superstiti sono stati catturati, Sawyer e Juliet, disarmati, non sanno come agire. Improvvisamente, per\u00f2, \u00e8 proprio Hurley a sbucare dalla vegetazione alla guida del furgoncino del Progetto DHARMA e ad investire uno degli Altri. Quando un altro si avvicina loro, Sawyer, nascosto dietro il mezzo, lo sgambetta, pur essendo legato, e gli spezza l'osso del collo con le gambe. L'unico superstite, Tom, si arrende ma \u00e8 ucciso da Sawyer con un colpo d'arma da fuoco come vendetta per il rapimento di Walt. Quando Hurley gli si avvicina facendogli presente che Tom si era ormai arreso, Sawyer, sempre fortemente percettivo delle reazioni degli interlocutori, risponde che non lo aveva convinto.\nQuarta stagione.\nSawyer si trova sulla spiaggia a bere birra, mentre Juliet scava la fossa dove seppellire Tom. Hurley informa tutti che ha parlato con Jack tramite la radio e che quegli sa ci\u00f2 che \u00e8 successo. Poco dopo Desmond, giungendo sulla spiaggia, comunica a tutti l'eroica morte di Charlie e il messaggio che gli ha drammaticamente affidato prima di affogare, ossia che il cargo che stava arrivando sull'isola non era la nave di Penny. James dice allora di informare Jack, ma Sayid consiglia di evitare di usare la radio, dacch\u00e9 i presunti salvatori potrebbero ascoltare le loro conversazioni. Hurley getta quindi in mare lo strumento e il gruppo decide di partire per raggiungere il resto dei superstiti alla torre radio.\nDurante il tragitto, Sawyer cerca di parlare con Hurley per confortarlo della morte di Charlie ma lui preferisce evitare. Quando raggiungono la testa dell'aereo, si ricongiungono con il gruppo. I superstiti vengono informati delle ultime notizie e decidono di dividersi in due gruppi: chi vuole essere salvato andr\u00e0 con Jack, mentre chi non si fida dell'equipaggio del Kahana avrebbe dovuto seguire Locke. Quando Sawyer sceglie quest'ultimo, Kate gliene chiede il motivo, ma lui le risponde che \u00e8 ci\u00f2 che fa da sempre e da quando \u00e8 sull'isola: cercare di sopravvivere. Il gruppo di Locke, quindi, si incammina nella giungla.\nSawyer capisce tuttavia che non si stanno dirigendo agli alloggi degli Altri e chiede spiegazioni al riguardo a Locke, il quale risponde che devono prima fare una tappa alla capanna di Jacob e che soltanto dopo sarebbero andati alle loro nuove case; Hurley, per\u00f2, afferma che la capanna \u00e8 in tutt'altra direzione. Quando James chiede a John perch\u00e9 ritenga che le persone sul cargo siano ostili, questi gli risponde che \u00e8 stato Walt a rivelarglielo in una visione, consigliandogli inoltre di uccidere Naomi. Locke mostra poi la ferita d'arma da fuoco inflittagli da Ben, notando che se avesse avuto ancora il rene ora sarebbe morto.\nPi\u00f9 tardi, Sawyer interviene quando Karl cerca di aggredire Ben, che lo stava provocando, tuttavia infine \u00e8 proprio Ford a colpire Ben, quando quest'ultimo gli parla di Kate. Sawyer inoltre suggerisce a Locke di uccidere Ben perch\u00e9 sicuro che prima o poi avrebbe causato problemi. Locke risponde per\u00f2 che l'uomo \u00e8 ancora utile.\nQuando il gruppo incontra Charlotte che racconta la sua storia, i sopravvissuti non sembrano crederle; Ben si impossessa di una pistola e le spara, ma la donna si salva dacch\u00e9 protetta da un giubbotto antiproiettile. Sawyer picchia quindi Ben e a questo punto si offre di ucciderlo, ma Locke risponde che vuol farlo poi egli stesso. Ripartendo, il gruppo porta con s\u00e9 Charlotte.\nArrivati agli alloggi, il gruppo cattura Sayid, Kate e Miles. Sawyer sorveglia Kate, mentre Locke e Sayid trattano per il rilascio di Charlotte. James rivela a Kate che non vuole lasciare l'isola perch\u00e9 non ha nulla che lo aspetti a casa e ugualmente ricorda a Kate che l'unica cosa che la aspetti al ritorno \u00e8 la prigione: le propone quindi di rimanere sull'isola, ma Kate non sembra del tutto convinta.\nKate si dirige alla casa di Claire, dove la raggiunge poi Sawyer che parla della sua possibile gravidanza, ma lei lo manda via. Nel frattempo, Locke e Sayid si accordano: Charlotte sarebbe partita con l'iracheno e Miles sarebbe restato con Locke al suo posto, ma Kate decide invece di restare con il gruppo di Locke. La sera, Sawyer distrae Locke e Kate raggiunge Ben accompagnata da Miles: Locke, per\u00f2, la scopre e la bandisce dal campo; lei torna quindi da Sawyer, che le promette di proteggerla. I due passano la notte insieme, ma litigano la mattina dopo riguardo alla possibilit\u00e0 di avere un figlio: Sawyer, infatti, definisce questa eventualit\u00e0 come la peggior cosa che possa capitargli. Kate se ne va via rattristata e torna da Jack.\nLa sera dopo, Sawyer partecipa alla riunione a casa di Locke, alla quale \u00e8 presente anche Ben che nel frattempo \u00e8 stato liberato. Ben spiega che la gente del cargo \u00e8 giunta sull'isola per catturarlo e per uccidere poi tutti i superstiti.\nIl giorno dopo, mentre Sawyer sta giocando a RisiKo! con Hurley, suona il telefono che avverte dell'arrivo di Keamy e degli altri mercenari: Sawyer avvisa quindi Ben e cerca di mettere in salvo tutti i superstiti. I membri del cargo ne uccidono per\u00f2 tre e tentano di sparare a Sawyer, che riesce a ripararsi. L'uomo tenta quindi di raggiungere l'abitazione di Claire, ma questa viene distrutta con un lanciarazzi: James si precipita alle macerie salvando sia la giovane che Aaron, quindi li porta in braccio a casa sua, dove Ben per\u00f2 si era barricato insieme ad Hurley e Locke malgrado Sawyer fosse ancora all'esterno. Hurley, tuttavia, rompe una finestra e lo fa entrare in casa insieme a Claire e Aaron.\nLa sera, Sawyer \u00e8 presente quando il mostro attacca la squadra di Keamy e concede il tempo al gruppo di scappare. Stufo per\u00f2 del misterioso piano di Locke e Ben, decide di tornare con Jack e di accompagnarvi anche Claire e Aaron, se ella fosse stata d'accordo, e Hugo. Oltre alla giovane e ad Hurley, anche Miles decide di unirsi a lui. Ben e Locke pretendono invece che Hurley resti con loro, ma Sawyer estrae la pistola per difendere la scelta del suo amico. Quando per\u00f2 anche Locke minaccia con la propria pistola Sawyer, Hurley decide di restare con i due. Prima di andarsene, tuttavia, Sawyer avverte Locke che, se fosse successo qualcosa a Hugo, lo avrebbe ucciso.\nDurante il tragitto, James continua a comportarsi in maniera molto protettiva nei confronti di Claire ed Aaron, ordinando anche a Miles di stare alla larga dalla donna. Quando sente Frank avvicinarsi, dice loro di rimanere alle sue spalle. Lapidus, invece, li avverte che Keamy e i suoi uomini stanno tornando e che perci\u00f2 devono nascondersi, per cui i quattro si sistemano nella vegetazione, ma la loro presenza viene tradita dal pianto del neonato; tuttavia Lapidus convince Keamy a lasciar perdere. La mattina dopo, Sawyer si accorge dell'assenza di Claire ed Aaron: quando va a chiedere spiegazioni a Miles, si sente per\u00f2 rispondere che egli aveva rispettato i suoi ordini, mantenendo le distanze; l'uomo aggiunge poi che erano andati via di loro spontanea volont\u00e0, insieme ad uno sconosciuto di mezz'et\u00e0 al quale Claire si rivolgeva chiamandolo \"pap\u00e0\". Sawyer, molto preoccupato, inizia a cercarli finch\u00e9 non trova Aaron poco lontano, mentre la madre sembra scomparsa. Sawyer, protettivo, prende in braccio Aaron e con Miles si dirige verso la spiaggia, quando incontrano Jack e Kate, i quali si stanno muovendo verso l'elicottero dopo che Jack ha frainteso il gesto di Lapidus, che ha lanciato gi\u00f9 dall'elicottero il telefono satellitare, credendo che fosse un invito a seguirlo. James li informa della sparizione di Claire e delle opere malvagie compiute dall'equipaggio del cargo, quindi d\u00e0 Aaron in braccio a Kate e le dice di tornare alla spiaggia con Miles e il bambino, mentre lui sarebbe andato con Jack ad affrontare gli uomini di Charles Widmore. I due trovano l'elicottero e in manette Lapidus, che rivela ai due la direzione degli uomini di Keamy, i quali a loro volta stanno procedendo verso Ben. James dice a Jack che c'\u00e8 Hurley con Ben e i due partono per salvarlo.\nJack e James trovano Hurley e Locke alla stazione Orchidea. Quando Jack termina di parlare con Locke, lui, James e Hurley incontrano Kate, Sayid e Lapidus all'elicottero. Mentre i sei e Sawyer stanno volando verso il cargo con l'elicottero pilotato da Lapidus, quest'ultimo li avverte che l'elicottero sta rapidamente perdendo benzina a causa di un foro nel serbatoio; James e gli altri passeggeri gettano in mare tutti gli oggetti non necessari per alleggerire l'elicottero, ma Lapidus spiega che l'alleggerimento non \u00e8 stato sufficiente e che servirebbe scaricare un altro centinaio di chili per avere qualche speranza di raggiungere il cargo. James dunque sussurra qualcosa riguardo a sua figlia all'orecchio di Kate, quindi la bacia e si butta dall'elicottero in mare per poi nuotare fino all'isola. L\u00ec incontrer\u00e0 Juliet, che dirige la sua attenzione verso una nube di fumo proveniente dalla nave. Sawyer e Juliet, affranti, si mettono a bere rum sulla spiaggia, prima di sparire insieme all'isola in seguito allo spostamento di quest'ultima operato da Ben.\nDopo che Jack, Kate, Hurley, Sun, Sayid e Aaron, che saranno in seguito identificati quali i Sei della Oceanic, hanno lasciato l'isola, un flash-forward nell'episodio \"Intervento imprevisto\" rivela che Kate sta facendo dei lavori per Sawyer rimasto sull'isola, e che Jack pretende di sapere di cosa si tratti.\nQuinta stagione.\nDopo lo spostamento dell'isola.\nDopo il flash di luce che ha investito l'isola, James e Juliet incontrano Charlotte, Miles, Rose, Bernard e gli altri sopravvissuti del volo 815. Il gruppo scopre che il loro campo \u00e8 in qualche modo sparito. James quindi fa la conoscenza di Daniel Faraday, che gli dice che il campo in realt\u00e0 invece non \u00e8 stato ancora costruito e che qualsiasi cosa abbia fatto Ben all'Orchidea li ha \"sganciati\" dal tempo: James e gli altri si trovano quindi nel passato. Il gruppo decide quindi di trovare qualcosa di costruito dall'uomo cos\u00ec da poter capire \"quando\" sono. Dopo alcuni flash, il gruppo decide di tornare alla spiaggia, dove vengono attaccati da una raffica di frecce infuocate; durante la confusione della fuga il gruppo si separa, con James e Juliet che si dirigono verso il torrente nella speranza di rincontrarsi con gli altri sopravvissuti. L\u00ec vengono attaccati da tre sconosciuti, i quali minacciano di tagliare una mano a Juliet quando i due non rispondono alle loro domande, perdendo la pazienza. Tuttavia interviene Locke, che sbuca fuori dalla giungla e uccide uno dei tre sconosciuti ferendo gli altri due. Una volta catturati, Juliet scopre che i tre fanno parte degli Altri poich\u00e9, spiega, parlano latino. James e gli altri si fanno condurre al loro campo, dove trovano Richard Alpert alla guida della sua gente e scoprono che ha catturato Charlotte, Daniel e Miles. L'anno \u00e8 il 1954. Quando una degli Altri chiamata Ellie conduce, scortandolo sotto il tiro di un fucile, Daniel alla bomba all'idrogeno chiamata \"Jughead\", per fargli tentare di disinnescarla, James punta la sua arma contro la ragazza per salvare Daniel. Sawyer scopre che Daniel ha detto ad Ellie che loro vengono dal futuro e che non sono militari americani come invece gli Altri credono. Improvvisamente avviene un altro flash e gli altri, compresi Richard ed Ellie, spariscono. James ed il resto del gruppo vedono Charlotte perdere sangue dal naso e collassare.\nJames osserva Juliet e Daniel tentare di rianimare Charlotte. Egli e Locke decidono nel frattempo di recarsi alla stazione Orchidea, che si trova dall'altra parte dell'isola, credendo di trovare l\u00ec un modo per fermare i salti temporali. Durante il tragitto, James in una radura assiste alla nascita di Aaron con Kate che assiste Claire. Quando il gruppo torna alla spiaggia, scopre che il campo \u00e8 ricomparso ma che \u00e8 stato abbandonato. L\u00ec trovano una piccola imbarcazione a remi che decidono di utilizzare per raggiungere l'Orchidea. Una volta in mare, il gruppo viene attaccato alle spalle da alcuni sconosciuti; Juliet prova a rispondere al fuoco ma avviene un altro salto temporale che fa sparire gli assalitori e fa trovare il gruppetto nel pieno di un forte acquazzone. Successivamente, di nuovo sull'isola, il gruppo si imbatte casualmente in Jin (visto l'ultima volta nel finale della quarta stagione quando sembrava essere stato ucciso dall'esplosione del Kahana). Insieme a Jin il gruppo prosegue verso l'Orchidea, ma continuano ad esserci salti temporali che impauriscono tutto il gruppo. James, Juliet e Miles iniziano ad avere mal di testa e a perdere sangue dal naso, ma ad avere la peggio \u00e8 ancora Charlotte, che si accascia al suolo. Si diffonde la consapevolezza che i continui flash finiranno per ucciderli tutti. Daniel decide di rimanere con Charlotte mentre il resto del gruppo procede verso l'Orchidea: una volta l\u00ec, dopo che Locke si \u00e8 introdotto all'interno del pozzo, avviene un salto temporale che fa sparire completamente il pozzo e con esso anche Locke. Sawyer prova disperatamente a scavare nel terreno per salvarlo, ma Juliet lo ferma spiegandogli che \u00e8 tutto inutile.\n1974.\nDopo che i salti temporali sono cessati, James, Juliet, Miles e Jin tornano da Daniel, il quale li informa della morte di Charlotte. Mentre il gruppo si dirige alla spiaggia, si odono degli spari e le urla di una donna impaurita. Quando il gruppo si avvicina, scorge due uomini armati che tengono sotto ostaggio una donna dopo averne ucciso il compagno. James prova ad intervenire ma non appena viene visto uno dei due uomini tenta di sparargli, cos\u00ec egli e Juliet si trovano costretti ad ucciderli. James libera la donna, che dice di chiamarsi Amy: ella afferma che \u00e8 necessario seppellire i due uomini che hanno ucciso e riportare il corpo dell'altro, suo marito, dalla sua gente cos\u00ec da non violare la tregua. Una volta in prossimit\u00e0 della barriera sonica che circonda le baracche, Amy sembra spegnere il sistema di difesa e lo attraversa senza conseguenze. James, Juliet, Daniel, Miles e Jin, per\u00f2, quando attraversano la barriera sonica cadono a terra privi di sensi: in realt\u00e0 Amy indossava dei tappi per orecchie.\nJames si sveglia su di un divano all'interno di una casa. Un uomo di nome Horace Goodspeed gli chiede chi siano lui e i suoi amici. Sfruttando la propria abilit\u00e0 di truffatore, James gli mente dicendogli di chiamarsi Jim LaFleur e di essere il capitano di una nave naufragata sull'isola. Horace, ragionevole, credendo alla sua storia, gli dice che il giorno dopo partir\u00e0 un sottomarino dall'isola e che lui ed i suoi amici dovranno salirvi. James chiede di poter rimanere ancora del tempo per cercare gli altri naufragi della nave fittizia, ma Horace non glielo accorda. Horace e Amy si rivelano dunque essere due membri del Progetto DHARMA. Successivamente, Richard Alpert arriva alle baracche pretendendo di sapere dove siano i corpi dei suoi due uomini. James decide di prendere il controllo della situazione e si dirige verso Richard da solo: spiega a Richard che lui non \u00e8 un membro della DHARMA e che \u00e8 amico di John Locke, l'uomo incontrato pochi anni prima da Richard durante un breve salto temporale; aggiunge inoltre altre informazioni da lui conosciute per convincerlo di non essere quello che sembra. James gli spiega infine che ha ucciso i due uomini solamente per autodifesa. Richard capisce che James non \u00e8 della DHARMA, ma risponde che la sua gente ha comunque bisogno che giustizia venga fatta. Cos\u00ec viene trovato un accordo: Amy acconsente di dare a Richard il corpo del suo defunto marito, Paul, in cambio del mantenimento della tregua. Dopo che Richard ritorna dagli Altri, si scopre che l'anno in corso \u00e8 il 1974; i membri della DHARMA e gli Altri sono in tregua, rispettando vicendevolmente i propri spazi sull'isola. Un sollevato Horace si sente in dovere di informare gentilmente James che se ha bisogno di tempo per cercare i suoi amici sull'isola pu\u00f2 rimanervi per altre due settimane, ovvero fino a quando un altro sottomarino partir\u00e0 dall'isola. Dopo, James e Juliet condividono un momento di quiete al molo; Juliet gli dice che sono tre anni che vuole andare via dall'isola e che il sottomarino che parte l'indomani rappresenta per lei una grande opportunit\u00e0, ma James riesce a persuaderla a rimanere fino al prossimo sottomarino.\n1977.\nSono trascorsi tre anni e James \u00e8 ancora sull'isola con i suoi amici. Stanno tutti lavorando per la DHARMA e sono contenti di vivere alle baracche, soprattutto James, che si \u00e8 innamorato di Juliet e divide una casa con lei che lo ricambia. Egli \u00e8 il capo della sicurezza e un uomo di fiducia all'interno della DHARMA. Viene identificato come \u201cJim LaFleur.\u201d Una mattina riceve una chiamata da Jin che lo informa del ritorno sull'isola di Jack, Kate, e Hurley. Sbalordito, egli va ad incontrarli in un campo lontano dalla baracche; l\u00ec spiega ai tre la sua posizione all'interno della DHARMA e che adesso si trovano nel 1977. James procura ai tre degli abiti pi\u00f9 appropriati e pretende che fingano di essere delle nuove reclute arrivate col sottomarino, affinch\u00e9 non si pensi siano degli Ostili, il nome scelto dai membri della DHARMA per riferirsi agli Altri. Successivamente, Sayid, anche lui tornato indietro nel tempo, viene catturato nella giungla e identificato dalla DHARMA come un Ostile. James \u00e8 sotto pressione a causa del proposito dei suoi colleghi di ucciderlo per aver violato la tregua tra la DHARMA e gli Ostili, cos\u00ec lo rinchiude in una cella e pensa ad un piano per liberarlo.\nSayid evade pochi giorni dopo grazie all'aiuto di un undicenne Benjamin Linus. Nella giungla, Sayid spara a Ben prima di fuggire; Jin riporta il ragazzino alle baracche gravemente ferito e con poche speranze di salvarsi. James allerta Jack e lo prega di operarlo, ma quest'ultimo rifiuta. James e Kate portan\u00f2 cos\u00ec il ragazzo privo di sensi dagli Altri, nella speranza che questi possano salvarlo. Dopo questo accadimento e con la consapevolezza che Ben non sar\u00e0 pi\u00f9 quello di prima (Richard Alpert ha avvertito che \"perder\u00e0 la sua innocenza\"), James chiede a Miles di cancellare i video che lo vedono portare Ben al di fuori della barriera sonica. Dopo il ritorno di James e Kate alle baracche, James \u00e8 allertato da Jack a proposito dei sospetti che Roger Linus, il padre di Ben, nutre nei confronti di Kate. Un altro membro della sicurezza, Phil, affronta James mostrandogli la cassetta che inchioda James che aiuta Kate e Ben: Miles ha fallito nel compito affidatogli. James dunque colpisce il sottoposto e lo rinchiude legato all'interno di un armadio. Il giorno dopo, egli convoca in riunione Jack, Kate, Jin, Juliet e Hurley, dove chiarisce che la sua vita nella DHARMA \u00e8 finita proprio grazie ai tre intrusi ed afferma inoltre di voler ritornare alla spiaggia per ricominciare da zero. Tuttavia, Radzinsky, un ingegnere della DHARMA, scopre Phil imbavagliato nell'armadio e, furioso, cattura Juliet e James. Questi si rifiuta di collaborare rispondendo alle sue domande, per cui Radzinsky lo colpisce violentemente, nonostante Horace lo preghi di non farlo. Quando il dottor Pierre Chang interrompe l'interrogatorio ordinando di evacuare l'isola in quanto il trivellamento del Cigno \u00e8 pericoloso, James assentisce e da parte sua afferma che le donne e i bambini devono essere messi sul sottomarino e mandati via; promette inoltre che dir\u00e0 tutto quello che vogliono sapere se anche lui e Juliet verranno fatti salire sul sottomarino. L'accordo \u00e8 stretto e i due salgono a bordo. Tuttavia, imbarcata anche Kate, ella informa James e Juliet della intenzione di Jack di far detonare la bomba all'idrogeno per impedire l'innescarsi della catena di eventi che porter\u00e0 a far precipitare sull'isola il volo 815 della Oceanic ventisette anni dopo. Contro la propria volont\u00e0 e per accondiscendere al desiderio di Juliet, James accetta di aiutarla a fermare Jack, e i tre minacciando il pilota del sottomarino tornano indietro sull'isola. Dopo un breve incontro con Rose e Bernard, sbarrano la strada al furgone che trasporta Jack, Hurley, Sayid, Jin e Miles. James e Jack si allontanano dagli altri: James fa notare a Jack che l'anno precedente avrebbe potuto fermare Anthony Cooper dal truffare i suoi genitori e impedire cos\u00ec che morissero ed aggiunge di non aver agito in tal modo perch\u00e9 quel che fatto \u00e8 fatto, e anche Jack dovrebbe comprenderlo. Jack tuttavia si rifiuta e spiega che uno dei motivi per cui vuole resettare la storia \u00e8 il fatto che abbia perso Kate. La motivazione non convince Sawyer che, infuriato, inizia uno scontro fisico con Jack. La lite viene fermata dall'intervento di Juliet, che concorda con il piano del medico e rivela a James di aver cambiato idea dopo aver notato come questi guarda Kate, specificando che se far esplodere la bomba non li far\u00e0 mai incontrare, ci\u00f2 impedir\u00e0 anche che lei possa perderlo. James ribadisce che il suo amore per lei supera tutto ma la donna ha ormai deciso.\nQuando Jack si prepara a buttare al Cigno la bomba all'idrogeno sulla sorgente elettromagnetica, Phil ed i suoi uomini lo notano e provano ad ucciderlo; James, Juliet, Kate e Miles arrivano in soccorso di Jack, innescando una accesa sparatoria. Gli uomini della DHARMA sono assediati; James riesce a prendere in ostaggio Phil permettendo a Jack di gettare nello stretto scavo la bomba, la quale tuttavia non esplode. La sacca \u00e8 per\u00f2 ormai perforata, e tutti gli oggetti di metallo nell'area cominciano ad essere attratti verso il pozzo: nel caos, Juliet viene accidentalmente colpita e imbrigliata da una catena di metallo e attratta verso la sacca energetica. James, con l'aiuto di Kate, tenta disperatamente di salvarla, tenendole strenuamente la mano e urlandole di non lasciare la stretta. Juliet, notando che lo stesso James sta correndo un grave pericolo, gli dice di amarlo e gli lascia la mano, precipitando cos\u00ec nel pozzo. James, sconvolto, non reagisce al pandemonio che ha attorno, cos\u00ec Kate e Jack lo portano via.\nTuttavia, all'insaputa di tutti, Juliet riesce a sopravvivere alla caduta, raggiungendo ferita la bomba ancora inesplosa: comincia cos\u00ec a colpirla con rabbia con le sue ultime forze, fino a farla esplodere.\nSesta stagione e realt\u00e0 parallela.\nI protagonisti sono calati in una realt\u00e0 parallela in cui Ford si trova a condurre una vita completamente opposta a quella vissuta precedentemente e parallelamente, vita in cui egli lavora come detective a Los Angeles, dando la caccia ai frodatori, in squadra insieme con Miles Straume. Tuttavia, anche in questa vita, egli persiste a ricercare la vendetta nei confronti del truffatore che aveva causato la morte dei suoi genitori. \u00c8 per questo motivo infatti che viene a trovarsi sul volo Oceanic 815.\nPer quel che concerne la sua vita parallela sull'isola dopo l'esplosione della bomba, \u00e8 rilevante il suo repentino cambio di atteggiamento nei confronti di Jack e degli altri, poich\u00e9 considera quest'ultimo la causa della morte di Juliet Burke. Per questo motivo decide di allearsi con John Locke, col cui aspetto si mostra la Nemesi di Jacob, ma non per vendetta: solo per sfruttare l'occasione concessagli da questo per andarsene dall'isola. Col tempo, rincontrando i suoi compagni, si riavviciner\u00e0 a questi e tenter\u00e0 di organizzare una fuga dall'isola mediante il sottomarino, da sottrarre a Widmore. Evento importante, ma non decisivo, \u00e8 per lui l'incontro con Jacob, durante il quale capir\u00e0 il vero motivo per cui \u00e8 stato trattenuto sull'isola e si render\u00e0 conto che non vuole pi\u00f9 avere nulla a che fare con essa. Pertanto, lui, Kate e Claire decolleranno con l'aereo, lasciando a Jack, Hurley e Ben il compito di proteggere l'isola.\nCapacit\u00e0.\nJames \u00e8 un esperto truffatore. Le sue vittime sono perlopi\u00f9 giovani donne benestanti attratte dal suo fascino alle quali riesce ad estorcere grandi somme di denaro con la scusa di una vita insieme. Sebbene tale tipologia di truffa sia la sua specialit\u00e0, egli non si limita solo a questa forma di estorsione, e conosce vari trucchi per sembrare convincente agli occhi delle proprie \"vittime\".\nAvendo trascorso la maggior parte della sua vita fra la strada ed il carcere, James ha maturato un naturale istinto per la sopravvivenza ed una notevole predisposizione per il combattimento corpo a corpo, tanto da essere quasi riuscito in un'occasione ad avere il sopravvento su Sayid, un soldato esperto (anche se in quell'occasione Sayid si stava trattenendo), ed in un'altra a sottomettere quattro uomini degli Altri in una volta sola. \u00c8 uno dei pochi sopravvissuti in grado di utilizzare le armi da fuoco.\nConcezione e sviluppo del personaggio.\nNelle iniziali intenzioni degli sceneggiatori, Sawyer sarebbe dovuto essere un truffatore di origini newyorkesi, con un passato difficile alle spalle.\nPer questo personaggio, furono provinati anche gli attori Matthew Fox, Dominic Monaghan e Jorge Garcia, ma alla fine fu scelto Josh Holloway per un fortuito caso del destino: Holloway, infatti, in un momento di rabbia scatenatosi dal fatto che si era dimenticato una battuta, colp\u00ec stizzito una sedia lamentandosi. Tale reazione colp\u00ec molto gli sceneggiatori (in quanto volevano restituire questa caratteristica anche a Sawyer), che infatti decisero di scritturare Holloway per il ruolo di Sawyer. Tuttavia, gli stessi trovarono molto soddisfacente anche il provino degli altri tre attori, i quali furono comunque presi nella serie, ma interpretando ruoli diversi (rispettivamente: Jack, Charlie e Hurley).\nNei primi episodi, Holloway parla un inglese privo di qualsiasi inflessione dialettale e parlato nella stragrande maggioranza degli Stati Uniti, ma gli sceneggiatori della serie fecero presente all'attore che durante il provino erano stati colpiti dal suo accento texano, di conseguenza da quel giorno egli inizi\u00f2 a recitare facendolo percepire."}
{"id": "1369063", "revid": "2196166", "url": "https://it.wikipedia.org/wiki?curid=1369063", "title": "Castel Savoia", "text": "Il Castel Savoia (in francese \"Ch\u00e2teau Savoie\") \u00e8 una villa ottocentesca in stile eclettico situata a Gressoney-Saint-Jean, in Valle d'Aosta.\nStoria.\nA seguito di alcuni soggiorni di villeggiatura trascorsi a partire dal 1889 dalla regina Margherita e dal consorte Umberto I presso la Villa Margherita, residenza del barone Beck Peccoz, la regina volle far costruire una residenza per s\u00e9 sul versante della valle al di sotto del Colle Ranzola, da cui si gode un ampio panorama sulla valle e sulle cime del Monte Rosa.\nDopo alcune resistenze di Umberto I, che preferiva soggiornare nel Castello di Sarre per lunghe battute di caccia, la regina Margherita ottenne il permesso per realizzare a 1.440 m di altitudine la sua dimora di villeggiatura che fece progettare all'architetto Emilio Stramucci, gi\u00e0 adoperatosi per i rimaneggiamenti di Palazzo Reale e di altre dimore sabaude.\nLa posa della prima pietra avvenne nell'estate del 1899 ma re Umberto I nel castello non vi soggiorn\u00f2 mai poich\u00e9 venne assassinato a Monza nel 1900 dall'anarchico Gaetano Bresci, prima del completamento dei lavori nel 1904.\nLa regina Margherita, vedova e ormai relegata alla sola funzione di regina madre, vi trascorse lunghi periodi di villeggiatura fino al 1925, ospitando illustri membri della letteratura di cui amava circondarsi, tra cui il poeta Giosu\u00e8 Carducci e l'affezionato nipote, il giovane principe di Piemonte Umberto II.\nDopo la morte della regina Margherita avvenuta a Bordighera nel 1926, durante il suo soggiorno invernale a Villa Margherita, il castello rimase chiuso per alcuni anni e venne venduto nel 1936 all'industriale milanese Ettore Moretti che lo mantenne quasi intatto.\nI suoi eredi vendettero il castello alla regione autonoma Valle d'Aosta nel 1981.\nDescrizione.\nL'edificio, pur fregiandosi del nome di \u00abcastello\u00bb, \u00e8 in realt\u00e0 una grande villa a tre piani in stile eclettico, caratterizzata dalle cinque torri neogotiche. \nLa commistione di stili fu un'esplicita richiesta della sovrana, che partecip\u00f2 personalmente al procedere dei lavori con particolare assiduit\u00e0.\nL'edificio \u00e8 stato costruito con ampio uso di rocce locali e appare in tutta la sua austerit\u00e0 ma l'alternarsi di moduli architettonici, la moltitudine di finestre, bifore, trifore e la variet\u00e0 di stili, gli conferiscono un aspetto piuttosto omogeneo e armonioso. La struttura si sviluppa su tre piani e presenta una pianta rettangolare affiancata dalle cinque torri neogotiche di differenti altezze, di cui una ottagonale. Esse sono sormontate da guglie tutte differenti l'una dall'altra, mentre la torre centrale, la pi\u00f9 alta, ospita un terrazzo coperto caratterizzato da una copertura a cuspide con abbaini che garantivano la vista ai Carabinieri Reali su tutta la propriet\u00e0.\nAl piano terreno vi sono la sala da pranzo, la sala da gioco con un biliardo, alcuni salotti, la grande veranda semicircolare e il salone d'onore con la pregevole scala in legno di rovere a doppia rampa semicircolare. Essa, insieme agli arredi, alle boiseries delle pareti e ai soffitti lignei a cassettoni fittamente decorati con simboli sabaudi e motivi floreali che richiamano esplicitamente il nome stesso della sovrana, sono opera dell'intagliatore torinese Michele Dellera; i dipinti murali e i disegni delle tappezzerie in tessuto di lino e seta, sono invece opera di Carlo Cussetti, anch'egli fornitore della Real Casa.\nIl piano nobile ospita gli appartamenti privati della regina Margherita, del figlio, Vittorio Emanuele III, della nuora, la regina Elena e del nipote Umberto II. Una stanza pi\u00f9 piccola era riservata alla marchesa Paola Pes di Villamarina\nAl secondo piano vi sono ancora alcune stanze per gli ospiti e l'accesso al terrazzo coperto della torre pi\u00f9 alta, mentre il piano interrato \u00e8 adibito a cantina.\nUna particolarit\u00e0 contraddistingue questa residenza, ovvero l'assenza delle cucine, che la regina stessa volle far costruire al di fuori dell'edificio, a circa trenta metri di distanza, nella struttura che dal 1981 ospita la biglietteria e i servizi igienici per i visitatori. Il collegamento con le cucine per trasportare le vivande era garantito da una galleria ipogea dotata di un doppio binario Decauville, dove le portate percorrevano il loro breve tragitto su appositi carrelli elettrici chiusi ermeticamente fino a un ascensore interno che portava i pasti direttamente nella sala da pranzo del castello.\nL'ubicazione sul fianco della valle in una posizione consente di godere di un'ampia vista sul ghiacciaio Lyskamm e sul Monte Rosa. L'edificio \u00e8 inoltre circondato da un ampio parco che ospita una piccola pineta e il giardino roccioso ai piedi dell'edificio. Collegate dal viale d'accesso al castello, vi sono anche alcune strutture abitative: la \"Villa Belvedere\", che fungeva da foresteria, alloggio per i custodi, per la servit\u00f9 e per la scorta di Carabinieri Reali e il \"Romitaggio Carducci\", dedicato alla memoria del poeta e amico della regina che vi soggiorn\u00f2.\nCastel Savoia e il cinema.\nNel 2012 il castel Savoia fu il luogo dove fu girato il film \"Il peggior Natale della mia vita\"."}
{"id": "1369064", "revid": "110157", "url": "https://it.wikipedia.org/wiki?curid=1369064", "title": "Focus 9/New Skin", "text": "Focus 9/New Skin \u00e8 un disco di rock, della band olandese Focus. \u00c8 stato registrato il 23 ottobre 2006 in Belgio, nei Fieldwork Studios di Schoten."}
{"id": "1369068", "revid": "1812835", "url": "https://it.wikipedia.org/wiki?curid=1369068", "title": "Giuseppe Valdengo", "text": "Biografia.\nStudi\u00f2 violino privatamente ed oboe e canto al Conservatorio Giuseppe Verdi di Torino. Intrapresa la carriera di cantante lirico, dopo alcune apparizioni in ruoli secondari dette inizio a una prestigiosa carriera, apparendo nel 1936 a Parma come Figaro ne \"Il barbiere di Siviglia\" ed esordendo nel 1938 alla Scala ne \"La traviata\". La carriera dovette subire per\u00f2 una precoce interruzione dovuta agli obblighi militari, riprendendo soltanto nel 1942 con \"La boh\u00e8me\", ancora a Parma.\nNel 1946, con una rappresentazione di \"Madama Butterfly\" alla New York City Opera, inizi\u00f2 l'importante attivit\u00e0 internazionale e, l'anno successivo, il lungo rapporto col Metropolitan, ove debutt\u00f2 come Tonio in \"Pagliacci\" e dove apparve regolarmente fino al 1954. Fu presente anche a Philadelphia e San Francisco, in importanti sedi europee, come Parigi e Glyndebourne, e nei maggiori teatri italiani, tra i quali ancora La Scala (1953).\nLe non comuni doti interpretative e musicali e la pronuncia perfetta, che consentiva di capire ogni parola, lo portarono a specializzarsi nel repertorio verdiano, diventando il baritono preferito di Arturo Toscanini, con cui esegu\u00ec a New York per la N.B.C. \"Otello\", \"Aida\" e \"Falstaff\", dei quali rimangono le registrazioni. Pubblic\u00f2 il volume autobiografico \"Ho cantato con Toscanini\" (Pietro Cairoli 1962).\nAbbandon\u00f2 il palcoscenico nel 1966, dedicandosi all'insegnamento (tra i suoi allievi i baritoni Bruno Pratic\u00f2 e Alessandro Corbelli, e il tenore Jorge de Le\u00f3n) e alle ultime incisioni discografiche. Trascorse gli ultimi anni della vita a Casale Monferrato, dove \u00e8 sepolto."}
{"id": "1369070", "revid": "11375811", "url": "https://it.wikipedia.org/wiki?curid=1369070", "title": "Renfrewshire dell'est", "text": ""}
{"id": "1369077", "revid": "2196918", "url": "https://it.wikipedia.org/wiki?curid=1369077", "title": "Eurico Carrapatoso", "text": ""}
{"id": "1369080", "revid": "44939", "url": "https://it.wikipedia.org/wiki?curid=1369080", "title": "Butanoato", "text": ""}
{"id": "1369083", "revid": "287204", "url": "https://it.wikipedia.org/wiki?curid=1369083", "title": "Filosofia indiana", "text": "Nell'ambito della filosofia indiana sono comprese diverse tradizioni di pensiero originatesi nel subcontinente indiano, tra cui l'Induismo, il Buddhismo e il Giainismo.\nIl concetto di \"filosofia indiana\".\nIn sanscrito non esiste un termine che, anche solo lontanamente, corrisponda a quelli di \"filosofia\" o di \"filosofo\", ma nel confrontarsi con la modernit\u00e0 occidentale nel corso del periodo coloniale, gli intellettuali indiani hanno utilizzato, come equivalente di filosofo, il ben poco usato termine sanscrito d\u0101r\u015banika, il cui significato (letteralmente: esperto di uno o pi\u00f9 dar\u015bana) rimanda ai diversi sistemi di filosofia (letteralmente \"visioni\" [del mondo]) per come sono stati classificati dai dossografi sanscriti.\nCome equivalente del termine \"filosofia\", il trattato \"Artha Shastra\" utilizza l'espressione \u00ab\u0101nv\u012bk\u1e63ik\u012b vidya\u00bb, traducibile come \u00abscienza dell'investigazione\u00bb, considerata un atteggiamento che osserva e indaga sulle attivit\u00e0 umane.\nI rapporti della filosofia indiana con la civilt\u00e0 occidentale, iniziati nel periodo romantico tra il Settecento e l'Ottocento prevalentemente in Germania, Francia e Inghilterra, si sono intensificati a partire dal secondo dopoguerra negli Stati Uniti.\nTematiche.\nLa filosofia indiana spazia in tutte le tematiche tradizionali della speculazione filosofica in senso lato, dall'epistemologia all'estetica, dalla filosofia della natura alla logica, dall'etica all'ontologia, ma \u00e8 pur vero che, almeno a livello teorico, ogni speculazione indiana viene fatta risalire dai medesimi pensatori indiani a fini eminentemente pratici, vale a dire all'instradamento dell'essere umano su un cammino che conduca ai fini dell'uomo, tra i quali il pi\u00f9 alto \u00e8 la liberazione dalla sofferenza della condizione umana stessa. Per questo motivo, la interpretatio vulgata rappresenta la filosofia indiana come una filosofia \"pratica\". Tuttavia, questo legame con la pratica in campi come la logica o l'estetica diviene un legame solo formale, e per cos\u00ec dire nominale.\nI pensatori indiani vedevano la filosofia come una necessit\u00e0 pratica che doveva essere coltivata per capire come la vita potesse essere vissuta al meglio. \u00c8 diventato normale per gli scrittori indiani spiegare come il loro lavoro filosofico possa servire i fini umani (\"puru\u1e63\u0101rtha\").\nPeriodi.\nLa filosofia indiana classica pu\u00f2 essere suddivisa in quattro periodi:\nScuole.\nSeguendo la suddivisione, tarda, e non corrispondente alla fluidit\u00e0 della storia delle idee delle diverse tradizioni indiane, la filosofia dell'India viene suddivisa in scuole ortodosse e scuole eterodosse. Per convenzione didattica, manteniamo tale suddivisione che si rivelerebbe per\u00f2 inaffidabile ad uno studio pi\u00f9 ravvicinato delle fonti originali.\nScuole eterodosse.\nSono le scuole che non accettano l'autorit\u00e0 dei Veda.\nFilosofia politica.\nL'Artha Shastra (\"Trattato sull'utile\"), di Kau\u0163ila, identificato con il ministro Maurya Chanakya, \u00e8 uno dei primi testi indiani che si dedicano alla filosofia politica. \u00c8 datato tra il IV e il III secolo a.C. ed \u00e8 incentrato sull'arte del governo, la strategia militare e l'economia politica."}
{"id": "1369086", "revid": "1543377", "url": "https://it.wikipedia.org/wiki?curid=1369086", "title": "Il ventre di Parigi", "text": "Il ventre di Parigi \u00e8 un romanzo di \u00c9mile Zola scritto nel 1873, il terzo del \"Ciclo dei Rougon-Macquart\". Venne inizialmente pubblicato come romanzo d'appendice dal 12 gennaio al 17 marzo, pubblicato in libro a maggio raggiunse tre edizioni nel corso di un anno.\nLo sfondo storico del romanzo \u00e8 rappresentato dalla Francia del Secondo Impero di Napoleone III; divenuto inizialmente, nel 1848, Presidente della repubblica, egli aveva attuato, nel 1851, un colpo di Stato tramite il quale aveva imposto la durata decennale del proprio mandato; aveva quindi fatto approvare con un plebiscito la trasformazione della repubblica in Impero, e il 2 dicembre 1852 aveva assunto il titolo di Imperatore dei Francesi.\nTrama.\nIl protagonista del \"Ventre di Parigi\", Florent, \u00e8 un giovane a suo tempo individuato come un oppositore del governo di Napoleone III e per questo motivo deportato nella Caienna presso il penitenziario dell'Isola del Diavolo. Sette anni dopo, Florent, evaso dal carcere, torna a Parigi e ritrova il fratellastro Quenu, che egli aveva allevato rinunciando agli studi. Quenu si \u00e8 nel frattempo creato una buona posizione economica: ha una bottega di salumaio nella zona delle Halles, il grande mercato alimentare parigino, e una moglie, Lisa Macquart (figlia di Antoine), bella e invidiata. Florent si trova impigliato tra la meschinit\u00e0 e gli intrighi che caratterizzano l'ambiente dei piccoli negozianti. Nel suo ingenuo fervore, pensa di poter portare avanti i suoi ideali repubblicani, organizzando un complotto contro il governo. Sar\u00e0 la cognata Lisa a denunciarlo, provocandone l'arresto e la deportazione.\nFra i personaggi del romanzo si annovera anche il pittore Claude Lantier, figlio della sorella di Lisa Macquart (Gervaise Macquart, protagonista de \"L'Assommoir\"), che sar\u00e0 il protagonista del romanzo \"L'Opera\" quattordicesimo romanzo del ciclo de I Rougon-Macquart."}
{"id": "1369090", "revid": "145180", "url": "https://it.wikipedia.org/wiki?curid=1369090", "title": "Numero primo di Woodall", "text": ""}
{"id": "1369094", "revid": "125676284", "url": "https://it.wikipedia.org/wiki?curid=1369094", "title": "Prodotti agroalimentari tradizionali veneti", "text": "I prodotti agroalimentari tradizionali veneti appartengono alle principali tipologie di prodotto (bevande analcoliche, distillati e liquori, carni e frattaglie, grassi, formaggi, prodotti vegetali, prodotti da forno, prodotti della gastronomia, pesci e molluschi, prodotti di origine animale). La regione Veneto ha individuato e proposto 380 prodotti tradizionali che sono stati riconosciuti dal Ministero delle politiche agricole alimentari e forestali e inclusi nell'Elenco nazionale dei prodotti agroalimentari tradizionali (PAT), approvato con Decreto ministeriale del 10 febbraio 2020."}
{"id": "1369096", "revid": "145180", "url": "https://it.wikipedia.org/wiki?curid=1369096", "title": "Primo di Woodall", "text": ""}
{"id": "1369104", "revid": "287204", "url": "https://it.wikipedia.org/wiki?curid=1369104", "title": "Crossmolina", "text": "Crossmolina (\"Crois U\u00ed Mhaoil\u00edona\" in gaelico irlandese) \u00e8 un villaggio della zona settentrionale del Mayo, contea occidentale della Repubblica d'Irlanda. Situato sul fiume Deel e sulla strada N59, dista soltanto 9 km da Ballina e qualche chilometro dal vasto Lough Conn."}
{"id": "1369109", "revid": "767487", "url": "https://it.wikipedia.org/wiki?curid=1369109", "title": "La fortuna si diverte", "text": "La fortuna si diverte (\"The Jackpot\") \u00e8 un film del 1950 diretto da Walter Lang.\nTrama.\nBill Lawrence, un tranquillo impiegato di un grande magazzino, sposato e con normale routine familiare, risponde esattamente a una domanda di un quiz radiofonico, vincendo la favolosa cifra di 24.000 dollari (ai tempi un patrimonio). Il montepremi non consiste per\u00f2 in denaro contante, bens\u00ec in oggetti il cui valore complessivo \u00e8 pari alla cifra vinta.\nDopo aver visto la propria casa invasa da ogni genere di cianfrusaglia, l'impiegato deve poi affrontare il fisco, che pretende la sua \"fetta\" della vincita, pari a 7.000 dollari, esigendo la somma in contanti. Da questo momento Bill dovr\u00e0 affrontare un susseguirsi di situazioni comiche per riuscire a procurarsi il denaro in pochi giorni, tanto che finir\u00e0 anche in prigione."}
{"id": "1369120", "revid": "287204", "url": "https://it.wikipedia.org/wiki?curid=1369120", "title": "Ascanius", "text": ""}
{"id": "1369136", "revid": "843944", "url": "https://it.wikipedia.org/wiki?curid=1369136", "title": "MMT Observatory", "text": "Il MMT Observatory (MMTO) \u00e8 un osservatorio astronomico situato negli Stati Uniti, sul Monte Hopkins in Arizona, 55 km a sud di Tucson. L'osservatorio fa parte delle strutture del Fred Lawrence Whipple Observatory (FLWO) ed \u00e8 gestito dall'University of Arizona e dallo Smithsonian Institution. \u00c8 famoso in particolare per le innovazioni introdotte dal suo telescopio.\nIl telescopio MMT.\nIl MMTO \u00e8 la sede del Multiple Mirror Telescope (MMT), uno dei pi\u00f9 grandi del mondo. Il nome deriva dal fatto che l'obiettivo del telescopio era originariamente formato da diversi piccoli specchi separati, mentre in seguito \u00e8 stato convertito a singolo specchio.\nIl telescopio originale.\nIl MMT oper\u00f2 fra il 1979 e il 1998 con un design allora innovativo: fu il primo telescopio il cui obiettivo era formato da specchi multipli, il primo con edificio co-rotante e il primo con una montatura altazimutale controllata da un computer.\nL'obiettivo era formato da 6 specchi (da cui il nome originale del telescopio, Multiple Mirror Telescope), ognuno col diametro di 1,8 metri, per un obiettivo equivalente a quello di un telescopio di 4,5 metri di diametro: questo lo rese all'epoca il terzo telescopio pi\u00f9 grande nel mondo, dopo il BTA-6 e il telescopio Hale dell'osservatorio di Monte Palomar.\nLa conversione a specchio unico.\nNel 2000 il telescopio venne convertito, sostituendo gli specchi con un singolo specchio di 6,5 metri, diventando cos\u00ec il pi\u00f9 grande telescopio a specchio singolo del Nord America.\nIl significato originale della sigla non rispecchia pi\u00f9 l'attuale natura del telescopio e nel sito dell'osservatorio ci si riferisce al telescopio semplicemente come MMT."}
{"id": "1369143", "revid": "124789621", "url": "https://it.wikipedia.org/wiki?curid=1369143", "title": "Nicholas Evans (scrittore)", "text": "Biografia.\nNicholas Evans \u00e8 nato e cresciuto in Worcestershire, Inghilterra. Ha studiato legge presso l'Universit\u00e0 di Oxford, laureandosi con lode di prima classe, quindi ha lavorato come giornalista per un periodo di tre anni sul Evening Chronicle di Newcastle. Si \u00e8 poi trasferito in televisione, producendo film sulla politica degli Stati Uniti e il Medio Oriente - per un programma settimanale di attualit\u00e0 \"Weekend World\". Durante questo periodo ha viaggiato molto e conosciuto gli Stati Uniti.\nNel 1982 ha iniziato a produrre documentari su famosi scrittori, pittori e film makers, molti dei quali hanno vinto premi internazionali (film su David Hockney, Francis Bacon, Patricia Highsmith). Nel 1983 ha fatto un film per il grande regista britannico David Lean (Lawrence d'Arabia, Il dottor \u017divago, ecc) diventato amico e mentore.\nNel decennio successivo, Evans scrive e produce una serie di film per la televisione e il cinema. \nDall'incontro, avvenuto nel 1993 con un fabbro nel South West dell'Inghilterra inizia i lavori su quello che sarebbe stato il suo primo romanzo; l'uomo gli parla di persone con il dono della guarigione in casi di traumi da cadute da cavallo mormorando parole agli animali.\nPubblicato nell'autunno del 1995, \"L'uomo che sussurrava ai cavalli\" ha venduto circa 15 milioni di copie in tutto il mondo. \u00c8 stato il numero uno tra i best-seller in circa 20 paesi ed \u00e8 stato tradotto in 36 lingue. \nIl secondo e il terzo romanzo, \"Insieme con i lupi\" e \"Nel fuoco\", sono bestseller internazionali.\nVive nel Devon con la moglie Charlotte Gordon Cumming, cantante e cantautrice, il cui ultimo album \u00e8 ispirato a \"The Brave\", ultimo romanzo del marito."}
{"id": "1369144", "revid": "130040", "url": "https://it.wikipedia.org/wiki?curid=1369144", "title": "Enrico Conte del Portogallo", "text": ""}
{"id": "1369147", "revid": "124829641", "url": "https://it.wikipedia.org/wiki?curid=1369147", "title": "Cagiva Navigator", "text": "La Cagiva Navigator \u00e8 una motocicletta di tipo enduro che \u00e8 stata presentata nel 2000 dalla casa varesina Cagiva.\nDescrizione.\nSi tratta dell'evoluzione della Cagiva Gran Canyon (che \u00e8 a sua volta l'evoluzione della Cagiva Elefant) rispetto alla quale presenta un incremento di cilindrata nonch\u00e9 l'abbandono del motore Ducati sostituito da un motore giapponese (derivato dalla Suzuki TL1000S).\nEnduro prettamente stradale con ruota anteriore da 18\" pneumatici da asfalto e sospensioni rigide.\nLa moto usc\u00ec di produzione nel 2005."}
{"id": "1369148", "revid": "287204", "url": "https://it.wikipedia.org/wiki?curid=1369148", "title": "Burn", "text": ""}
{"id": "1369154", "revid": "167080", "url": "https://it.wikipedia.org/wiki?curid=1369154", "title": "Ortostati", "text": ""}
{"id": "1369155", "revid": "110157", "url": "https://it.wikipedia.org/wiki?curid=1369155", "title": "M\u00f6lschow", "text": "M\u00f6lschow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Usedom-Nord."}
{"id": "1369160", "revid": "124967363", "url": "https://it.wikipedia.org/wiki?curid=1369160", "title": "World Series of Poker", "text": "Le World Series of Poker (WSOP) sono l'evento di poker sportivo pi\u00f9 prestigioso del mondo. Vengono disputate ogni anno a Las Vegas.\nDal 2007 \u00e8 organizzata l'espansione europea delle WSOP, denominata World Series of Poker Europe; dal 2013 sono state introdotte le World Series of Poker Asia Pacific.\nGiocatori di tutto il mondo si sfidano in una serie di tornei comprendenti tutte le specialit\u00e0 del poker, con vari livelli di \"buy-in\" (ossia di quota di iscrizione), variabili da 500 a dollari.\nIl torneo pi\u00f9 importante, che assegna convenzionalmente il titolo di campione del mondo, \u00e8 il \"Main Event\" (evento principale), giocato nella specialit\u00e0 del poker Texas hold 'em nella variante senza limite.\nAl giocatore vincitore di ogni torneo viene assegnato, oltre ad un consistente premio in denaro, un prestigioso braccialetto delle WSOP.\nLa storia.\nLe World Series a Reno.\nNel 1968, Tom Morehead, proprietario del casin\u00f2 Riverside a Reno (Nevada), organizz\u00f2 un torneo ad inviti denominato \"World Series of Poker\". Sebbene l'importanza di questo evento e dell'impegno di Morehead siano considerati fondamentale nella storia del poker e delle \"World Series of Poker\", convenzionalmente l'inizio della storia del torneo viene fatto coincidere con lo spostamento del torneo a Las Vegas, nel Nevada\nLa famiglia Binion.\nLo svolgimento delle \"World Series of Poker\" a Las Vegas si deve alla famiglia Binion (il padre Benny ed i suoi figli Jack e Ted). Furono loro ad introdurre per primi nel loro casin\u00f2 i giochi di poker, grazie al miglioramento delle misure di sicurezza per prevenire i bari. Fu grazie all'interessamento della famiglia Binion che il torneo di poker pi\u00f9 importante del mondo venne spostato da Reno a Las Vegas dove, pur mantenendo la stessa denominazione, inizi\u00f2 quell'evoluzione che lo ha fatto diventare un evento di portata mondiale. Benny Binion \u00e8 considerato un pioniere del \"Las Vegas style\": fu infatti il primo a Las Vegas a posare la moquette sul pavimento del suo casin\u00f2, il primo ad utilizzare le limousine per accompagnare i clienti, il primo ad offrire drink ai giocatori. La sua filosofia \"Good food, good whiskey, good gamble\" \"(\"Buon cibo, buon whisky, buone scommesse\")\" fu il segreto del successo del suo casin\u00f2.\nLa prima edizione.\nLe prime \"World Series of Poker\" si disputarono nel 1970 a Las Vegas (Nevada), nel casin\u00f2 Binion's Horseshoe. La prima edizione prevedeva cinque eventi: 5 card stud, Deuce to seven low-ball draw, Razz, 7 card stud, e Texas hold 'em.\nSi trattava di un torneo ad inviti organizzato da Benny Binion, proprietario del Binion's Horseshoe. La formula era molto particolare: i sette giocatori si sarebbero dovuti sfidare con i propri soldi nelle varie specialit\u00e0 del poker, ed alla fine avrebbero votato il miglior giocatore del torneo. Le prime \"World Series of Poker\" furono vinte da John Moss, autentica leggenda del poker. Un suo avversario disse di lui: \u201cSe non hai mai perso una partita da Johnny Moss, non hai giocato veramente a poker\u201d.\nPer eleggere Johnny Moss furono necessarie due votazioni: nella prima fu chiesto ad ognuno dei partecipanti di votare per il miglior giocatore del torneo; come \u00e8 facilmente intuibile, ognuno vot\u00f2 per s\u00e9 stesso. Nella seconda votazione fu chiesto di votare il secondo miglior giocatore del torneo, e in questo modo Moss fu eletto vincitore.\nJohnny Moss ebbe la sfortuna di vincere l'unica edizione delle \"World Series of Poker\" che non prevedeva un premio in denaro: tutto ci\u00f2 che ottenne fu una coppa d'argento, il rispetto degli altri giocatori e l'onore di essere stato il primo ad iscrivere il proprio nome nella lista dei vincitori, che negli anni a venire andr\u00e0 ad includere tanti straordinari campioni. La vittoria dell'anno successivo gli garant\u00ec invece un premio di dollari, cifra decisamente bassa se paragonata ai premi multimilionari che il torneo riserver\u00e0 in futuro ai vincitori. Gli andr\u00e0 meglio nel 1974, quando la vittoria gli frutter\u00e0 dollari.\nAmarillo Slim.\nInizialmente le World Series of Poker non riscossero particolare successo. Le prime due edizioni videro scontrarsi al tavolo del Main Event rispettivamente sette e sei giocatori, e la copertura data all'evento dai media fu praticamente inesistente. Un grande contributo al torneo fu dato dal vincitore del 1972, Thomas \"Amarillo Slim\" Preston: dopo l'affermazione nel torneo il giocatore texano fece in modo di pubblicizzare al massimo la propria affermazione, organizzando anche un tour promozionale negli Stati Uniti. Questo port\u00f2 un notevole incremento dell'attenzione mediatica sulle \"World Series of Poker\", tanto che l'edizione del 1973 fu la prima trasmessa in TV, sul canale CBS Sports. Sono ancora lontani i tempi in cui il poker diverr\u00e0 un fenomeno planetario, ma quella edizione \u00e8 considerata uno spartiacque nella storia del gioco e delle \"World Series of Poker\".\nIl contributo di Thomas \"Amarillo Slim\" Preston al successo delle \"World Series of Poker\" ed in generale del gioco del poker \u00e8 stato estremamente importante. Oltre al gi\u00e0 citato tour promozionale, partecip\u00f2 al film California Poker di Robert Altman; fu ospite al \"Tonight Show\" in ben undici occasioni; ebbe l'occasione di giocare a poker con Lyndon Johnson e Richard Nixon, come lui stesso racconta nel suo best seller \"Amarillo Slim in a World Full of Fat People\" (letteralmente: \"Amarillo il magro in un mondo pieno di gente grassa\"). \u00c8 in lavorazione un film sulla sua vita, che sar\u00e0 diretto da Milo\u0161 Forman, con Nicolas Cage nella parte del giocatore texano.\nL'evoluzione ed il boom delle World Series of Poker.\nFino al 1972 gli eventi in programma erano pochi: cinque nel 1970, quattro nel 1971, solamente due nel 1972. Dal 1973 si cominci\u00f2 ad includere tornei per le pi\u00f9 diverse specialit\u00e0 del poker. Negli anni successivi il numero di tornei \u00e8 andato costantemente aumentando, fino a raggiungere nel 2007 il numero di quarantacinque. Sono previsti tornei per tutte le specialit\u00e0 del poker, ma anche tornei riservati alle donne, ai dipendenti dei casin\u00f2 o ai giocatori pi\u00f9 anziani.\nIl numero dei partecipanti alle \"World Series of Poker\" ha conosciuto, soprattutto negli ultimi anni, un aumento esponenziale. Se nel 1970 John Moss ha dovuto sconfiggere solamente altri sei avversari (scesi addirittura a cinque l'anno successivo), negli anni a venire, complici l'aumento degli eventi e dell'interesse dei media, il numero dei partecipanti \u00e8 aumentato sensibilmente. Nel 2000 si \u00e8 raggiunta la cifra di iscritti, ma il record appartiene all'edizione del 2005, che ha visto partecipare oltre giocatori.\nConcausa dell'aumento dei partecipanti alle World Series of Poker \u00e8 stata l'introduzione negli anni ottanta dei \"tornei satellite\". Si tratta di sotto-tornei, giocati in luoghi diversi del mondo, che qualificano i vincitori ad uno dei diversi eventi delle World Series of Poker; siccome la quota d'iscrizione (\"buy-in\") di questi tornei \u00e8 decisamente inferiore rispetto a quella del torneo per cui qualificano, essi permettono la partecipazione alle World Series of Poker anche di giocatori non professionisti o che non dispongono del capitale necessario per l'iscrizione. I tornei satellite hanno influito notevolemente sulla popolarit\u00e0 delle World Series of Poker: agli occhi del grande pubblico, infatti, assicurano che, teoricamente, chiunque pu\u00f2 partecipare (e vincere). Anche la storia delle World Series of Poker \u00e8 stata segnata da questa innovazione: negli ultimi anni, diversi giocatori proprio tramite un torneo satellite si sono qualificati all'evento principale, poi vinto.\nIl \"Moneymaker effect\".\nUna ragione dello straordinario incremento di partecipanti degli ultimi anni \u00e8 il cosiddetto \"Moneymaker effect\": nel 2003 il Main Event delle \"World Series of Poker\" \u00e8 stato vinto da Chris Moneymaker, giocatore esordiente in un vero torneo, qualificatosi vincendo un torneo satellite (giocato on-line) dal \"buy-in\" di 39 dollari, che si aggiudic\u00f2 il premio di dollari. L'exploit del giocatore statunitense cre\u00f2 in molta gente l'idea che chiunque potesse vincere il torneo, e in moltissimi ancora oggi si iscrivono tentando di ripetere l'impresa.\nTra l'altro Moneymaker, dopo quella clamorosa e storica affermazione non otterr\u00e0 pi\u00f9 risultati significativi, se si eccettua un secondo posto l'anno successivo in un torneo WPT che gli frutter\u00e0 dollari.\nHarrah's Entertainment.\nNel marzo del 2004 Harrah's Entertainment compra la Horseshoe Gaming Holding Corporation, proprietaria del casin\u00f2 Binion's Horseshoe e i diritti sulle WSOP, che si svolgevano proprio in quel casin\u00f2. Ma nel 2005 il \"Binion's Horseshoe\" \u00e8 nuovamente venduto al MTR Gaming Group: da quel momento le \"World Series of Poker\" si svolgeranno al Rio All Suite Hotel and Casino.\nPartecipazione alle World Series of Poker.\nPrendere parte alle \"World Series of Poker\" \u00e8 possibile per chiunque, professionisti o dilettanti alla ricerca del colpo della vita. Le quote di iscrizione variano dai 500 dollari per il torneo di Texas hold 'em dei dipendenti dei casin\u00f2 ai 5000 per eventi come il torneo di 7 card stud o di Omaha highlow split 8/B, sino ai dollari per gli eventi maggiori, che prevedono cio\u00e8 l'assegnazione di un titolo mondiale, eccezione per il titolo mondiale di H.O.R.S.E., il cui torneo ha un buy-in di dollari. Generalmente le iscrizioni sono aperte in primavera e chiudono due settimane prima dell'evento interessato. Per iscriversi ci si pu\u00f2 presentare alla cassa principale del Rio All Suite Hotel and Casino di Las Vegas, oppure tramite internet sul sito ufficiale delle World Series of Poker previa presentazione di documenti di identificazione validi e il raggiungimento dell'et\u00e0 minima; i pagamenti possono essere fatti in contanti, con assegno, con bonifico bancario o anche coi gettoni del casin\u00f2 Rio.\nI tornei satellite.\nIn alternativa si pu\u00f2 cercare di vincere uno dei tornei satellite, disputati sia dal vivo che on-line, che hanno \"buy-in\" pi\u00f9 contenuti, a partire da poche decine di dollari. Il gi\u00e0 citato Chris Moneymaker nel 2003 e Greg Raymer nel 2004 riuscirono a vincere le \"World Series of Poker\" proprio qualificandosi attraverso tornei satellite on-line.\nL'idea dei tornei satellite si deve a Eric Drache, direttore del torneo, consapevole del fatto che per aumentare popolarit\u00e0 ed interesse mediatico fosse necessario avere ai tavoli, oltre ai professionisti, anche gente comune con possibilit\u00e0 economiche ridotte. Nel 1983 Drache cre\u00f2 cos\u00ec una serie di tornei con quota di iscrizione di poche centinaia di dollari, che ai vincitori non garantivano premi in denaro ma posti ai tavoli delle \"World Series of Poker\"; un esempio tra tutti \u00e8 il torneo di Poker di Gerosa di Capodanno, conquistato nel 2018 da Michele D'Amico. Grazie all'intuizione di Drache giocatori come Chris Moneymaker, Yang e Raymer sono riusciti a vincere premi multi-milionari, e tanti altri hanno avuto la possibilit\u00e0 di sedersi al tavolo con a fianco i grandi campioni di questo gioco.\nIl Main Event.\nIl \"Main Event\", ossia l\"evento principale\" delle World Series of Poker (nome ufficiale: \"$10,000 World Championship No-Limit Texas hold 'em\"), consiste dal 1972 in un torneo freezout di No-Limit Texas hold 'em con buy-in di $; nel 1971 il buy-in era stato di $, mentre l'anno precedente non era stato ancora inventato il formato torneo. Ad ogni giocatore era dato in dotazione un monte gettoni di , che dal 2007 \u00e8 stato alzato a . I vincitori di questo torneo, oltre ad assicurarsi il montepremi pi\u00f9 alto di tutte le World Series, ricevono un prestigioso braccialetto di platino; inoltre, la loro fotografia viene posizionata nella \"Galleria dei campioni\" del Binion. Tradizionalmente il vincitore del Main Event riceve il titolo ufficioso di \"Campione del mondo\".\nIl Main Event \u00e8 l'evento pokeristico pi\u00f9 seguito dell'anno: esso attira migliaia di giocatori come nessun altro torneo e garantisce, per questo, un montepremi che nessun altro torneo pu\u00f2 offrire. Il primato \u00e8 dell'anno 2006, quando al primo, Jamie Gold, vennero assegnati di dollari.\nEffettivamente \u00e8 solo un titolo ufficioso, soprattutto per il fatto che un torneo giocato con una sola variante di una specialit\u00e0 non \u00e8, ovviamente, rappresentativo di tutto il mondo del poker. Cos\u00ec, sotto la spinta dei professionisti, \u00e8 stato dal 2006, organizzato l'unico torneo con buy-in superiore a $: ossia il $50.000 H.O.R.S.E.. Il costo elevato scoraggia i giocatori non professionisti che, coll'effetto Moneymaker, hanno inondato i tavoli delle World Series of Poker; inoltre H.O.R.S.E., essendo in effetti un insiemi di 5 specialit\u00e0 tutte a limite fisso, \u00e8 un gioco completo, nel senso che rappresenta in modo vasto il mondo del poker. Nel 2006 il torneo \u00e8 stato vinto da Chip Reese, mentre nel 2007 da Freddy Deeb, entrambi noti professionisti.\nAttualmente il primato di eventi principale vinti, tre, \u00e8 detenuto da Johnny Moss in coabitazione con Stu Ungar.\nIl tavolo finale.\nDal 2008 il tavolo finale del Main Event \u00e8 stato spostato a novembre (quindi posticipando di quattro mesi): ci\u00f2 fu dovuto a necessit\u00e0 televisive richieste dall'emittente ESPN, che cos\u00ec prevede di aumentare gli ascolti: sono previsti infatti, nel corso dei giorni e dei mesi che intercorrono fra luglio (inizio del Main Event) e novembre dei programmi televisivi appositamente preparati in cui verranno presentati i vari finalisti, le loro storie e aspettative. Inoltre questa attesa dovrebbe fare aumentare l'interesse del pubblico per un premio milionario che viene per\u00f2 diviso in modo sproporzionato: per esempio nel 2007 il nono classificato vinse 525.934 di dollari, mentre il primo ricevette 8,25 milioni di dollari.\nEdizioni celebri.\nMolti momenti memorabili delle World Series of Poker riguardano il Main Event, ed in particolare il suo vincitore.\nIl caso pi\u00f9 singolare \u00e8 quello di Jack Straus, che nell'edizione del 1982, dopo aver perso una mano, credette di aver esaurito tutti i suoi gettoni e si alz\u00f2 dal tavolo, ma gli fu fatto notare che aveva ancora gettoni per un totale di 500. Ricominci\u00f2 a giocare e vinse il torneo.\nIl titolo \u00e8 stato vinto, per ben ventisette volte su trentasette, da giocatori che nella mano finale partivano con carte peggiori dell'avversario. Da ricordare, a questo proposito, l'edizione del 1979, quando Hal Fowler, con in mano 7 di Picche e 6 di Quadri, riusc\u00ec a prevalere su Bobby Hoff, che partiva con una coppia di assi. Anche Johnny Chan, nel 1988, partiva svantaggiato nella mano decisiva, anche se non in maniera cos\u00ec marcata come nello scontro Fowler-Hoff: la sua mano J-9 prevalse sul Q-7 di Erik Seidel. Chan gioc\u00f2 in maniera talmente eccellente che le immagini di quella mano furono inserite nel film \"Il giocatore - Rounders\".\nLa leggenda del poker Doyle \"\"Texas Dolly\" Brunson riusc\u00ec addirittura nell'impresa di vincere due eventi principali delle \"World Series of Poker\" giocando la stessa mediocre mano, ossia T-2. Da allora la mano T-2 viene chiamata la \"Doyle's hand\" (\"La mano di Doyle\"\").\nNumerosi sono stati anche gli exploit di giocatori arrivati al \"Main Event\" tramite tornei satellite e poi capaci di ottimi risultati. Oltre al gi\u00e0 citato Chris Moneymaker, il vincitore del 2003, anche Greg Raymer, vincitore del 2004, si qualific\u00f2 grazie alla vittoria di un torneo on-line. Il vincitore del Main Event 2007, Jerry Yang, originario del Laos ma californiano di adozione, aveva cominciato a giocare a poker solamente nel 2005, e si garant\u00ec la partecipazione vincendo un torneo satellite con quota di iscrizione di 225 dollari.\nCopertura televisiva.\nLe prime riprese delle World Series of Poker erano state delle speciali produzioni del casin\u00f2 Binion's Horseshoe nel 1973 e commentate da Jimmy \"Il greco\" Snyder. La CBS inizi\u00f2 le riprese del World Series agli inizi degli anni ottanta; fu infatti nei primi anni ottanta che l'evento cominci\u00f2 ad essere proposto come offerta speciale della compagnia. Alla fine degli anni ottanta le World Series of Poker furono trasmesse in televisione con la ESPN che aveva assunto il compito della radiodiffusione dell'evento. Inizialmente, la copertura era composta solamente da una sola ora registrata e trasmessa in differita dei Main Event. ESPN Classic attualmente trasmette molte delle vecchie trasmissioni, soprattutto quelli dalla met\u00e0 degli anni novanta e oltre fino ad oggi. La cosa pi\u00f9 notevole delle prime trasmissioni era il fatto che, non essendoci ancora la pocket cam, essi non mostravano in modo completo le mani, sia perch\u00e9 il piatto veniva, talvolta, assegnato prima dello showdown, sia perch\u00e9 la maggior parte delle volte i giocatori preferiscono fare muck; questo lasciava il pubblico e i commentatori all'oscuro di ci\u00f2 che era accaduto. Quindi, all'inizio, la copertura televisiva \u00e8 stata relativamente arretrata rispetto a quello che fa ora l'ESPN, senza preregistrazioni e interviste o profili sui giocatori. I commentatori stessi erano effettivamente sul casin\u00f2 nello stesso spazio di gioco. L'edizione delle World Series of Poker del 2002 \u00e8 stato il primo con la visualizzazione delle carte coperte al pubblico tramite telecamere.\nNel 2003 per la prima volta sono stati trasmessi i tavoli finali. Da allora l'ESPN ha notevolmente ampliato il campo di applicazione arrivando a comprendere molti degli eventi preliminari delle World Series of Poker, soprattutto gli eventi di Texas hold 'em. Inoltre, la loro copertura dei principali eventi include in genere almeno un'ora al giorno. Per i primi due anni della sua esistenza, ESPN ha strasmesso un'ora di trasmissione dei programmi sugli eventi del \"circuito\" delle World Series of Poker nei vari casin\u00f2 della propriet\u00e0 della Harrah's, ma ESPN non ha rinnovato questi eventi. La copertura dell'ESPN include adesso molte parti tipiche dei programmi sportivi, quali ad esempio piccole sequenze interposte (chiamato \"The Nuts\") ed interviste.\nLa copertura dell'ESPN \u00e8 stata in gran parte diretta da Matt Maranz, produttore esecutivo televisivo per le World Series of Poker. Maranz port\u00f2 441 Productions, che produsse il Servizio sotto contratto per la ESPN \"ESPN Original Entertainment\" (EOE). Maranz aveva una significativa esperienza con la produzione sportiva, avendo precedentemente lavorato nei programmi dell'ESPN sui prepartita degli incontri di football, e ha anche prodotto talune parti registrate per la NBC's Olympic.\nNel 2000 e nel 2001, le World Series of Poker sono state trasmesse da Discovery Channel. I suoi programmi, presentati ora lungo pi\u00f9 di una rassegna per le World Series of Poker, permettevano di vivere un vero e proprio evento con i \"play-by-play\" di analisi e commento di colore. La copertura della Discovery Channel aveva anche la caratteristica di inserire nelle trasmissioni dei tavoli finali interviste dei giocatori durante la manifestazione. La copertura dell'ESPN sarebbe ripresa l'anno successivo.\nLa copertura dell'ESPN nel 2002 \u00e8 stata simile a quella, sempre loro, del 1990 (registrazione in video; poco o nessun commento post-produzione o profili di giocatore; nessuna telecamera per le carte). Tuttavia, i tavoli finali hanno avuto pi\u00f9 di due episodi di un'ora.\nNel 2003, ESPN ha ampliato il proprio campo di applicazione a nuovi traguardi con la loro copertura delle World Series of Poker. Tra le novit\u00e0, la copertura di tutto il torneo e una tabella detta \"Featured Table\", in cui i telespettatori potevano vedere le carte coperte del giocatore e le successive strategie. L'azione \u00e8 stata inoltre trasmessa come se fosse stata in diretta, anche se in realt\u00e0 non lo era. Questo livello di copertura probabilmente ha portato alla popolarit\u00e0 e al boom recenti del Texas Hold 'em senza limiti.\nNel 2004 e nel 2005 la copertura televisiva \u00e8 aumentata sino ad includere gli eventi preliminari della World Series Of Poker, oltre al \"Main Event\".\nESPN si \u00e8 esteso a tutti i livelli nel poker, in particolare con la copertura del World Series of Poker 2006, compresa la disponibilit\u00e0 di tutto il tavolo finale del Main Event 2006 tramite pay-per-view.\nNel 2010 il \"Main Event\" viene trasmesso per la prima volta in un paese europeo in diretta, questo grazie al canale italiano POKERItalia24, che ha trasmesso integralmente e live tutto il tavolo finale.\nVincitori del Main Event.\nQui vi \u00e8 l'elenco dei vincitori del Main Event annuale, giocato con la specialit\u00e0 del poker Texas hold 'em nella sua variante \"senza limiti\".\nWorld Series of Poker Europe.\nLe World Series of Poker Europa (WSOPE) sono la prima espansione delle World Series of Poker. Sin dal 1970, la competizione si \u00e8 svolta ogni anno a Las Vegas. Nel settembre 2007, per la prima volta nella storia, le World Series of Poker si sono svolte fuori dal Nevada. Tra 6 e il 17 settembre 2007 si sono svolte a Londra tre eventi.\nWorld Series of Poker Asia Pacific.\nDal 2013 \u00e8 stata creata l'espansione asiatica delle WSOP: le World Series of Poker Asia Pacific (WSOP APAC).\nPlayer of the Year.\nDal 2004 viene assegnato il premio Player of the Year (giocatore dell'anno) al giocatore che ha accumulato pi\u00f9 punti durante le WSOP; questi punti sono assegnati solo per i tornei aperti a chiunque voglia iscriversi con l'esclusione, quindi, dei seguenti tornei:\nSistema assegnazione punti (2004-2014).\nPer ottenere dei punti il giocatore deve ottenere un piazzamento utile, ossia a premi.\nPer tutti i tornei, ad esclusione dei shootout e dei heads-up, i punti si ottengono seguendo questo schema:\nPer i tornei shootout i punti si ottengono seguendo il seguente schema:\nPer i tornei heads-up i punti vengono assegnati seguendo il seguente schema:\nSistema assegnazione punti (attuale).\nNel 2015, il Global Poker Index, un sistema di classificazione dei giocatori a livello mondiale, entra come sponsor per il Player of the Year delle World Series, imponendo un nuovo sistema basato su diversi parametri: buy-in, variante giocata, numero di iscritti nel singolo torneo e posizione finale del giocatore.\nI plurivincitori e i V.I.P. al tavolo da gioco.\nPhil Hellmuth Jr guida la classifica dei giocatori col maggior numero di successi in eventi delle World Series of Poker, con ben quindici braccialetti. Dietro di lui la coppia di bi-campioni del mondo di Texas hold 'em formata da Doyle Brunson e Johnny Chan, entrambi a quota dieci successi. Va notato, per\u00f2, che la famiglia Brunson ha vinto complessivamente undici eventi: nel 2005 Todd, il figlio di Doyle \"Texas Dolly\" Brunson, si impose nel torneo di Omaha Eight or Better con buy-in di 2.500 dollari; fino al 2007 questo resta l'unico caso di padre e figlio capaci di vincere almeno un evento ciascuno alle \"World Series of Poker\".\nScorrendo l'elenco dei vincitori di almeno un torneo delle \"World Series of Poker\" si trovano anche nomi di giocatori noti pi\u00f9 per altre attivit\u00e0 che non per il gioco del poker: l'attore francese Patrick Bruel vincitore nel 1998, l'ex calciatore danese Jan Vang S\u00f8rensen, arrivato al successo nel 2002, e l'attrice Jennifer Tilly (candidata all'Oscar nel 2004 come Miglior Attrice non Protagonista per \"Pallottole su Broadway\"), impostasi nel 2005. Anche Jamie Gold, vincitore delle World Series of Poker (e del relativo premio da di dollari) nel 2006, non ha nel poker la sua principale attivit\u00e0. \u00c8 infatti un famoso produttore televisivo. In precedenza \u00e8 stato anche agente di vari attori, tra cui Lucy Liu, James Gandolfini de \"I Soprano\" e Felicity Huffman di \"Desperate Housewives\".\nGli italiani alle World Series.\nOgni anno parecchi italiani, professionisti e non, partecipano alle World Series of Poker, a volte anche con risultati degni di nota.\nIl primo italiano a vincere un braccialetto alle World Series of Poker fu Valter Farina nel 1995.\nMa il giocatore che ha ottenuto i risultati pi\u00f9 prestigiosi \u00e8 il milanese Massimiliano Pescatori, capace di vincere premi per oltre 30 volte e di affermarsi nel torneo di Texas hold 'em con 2.500$ di buy-in del luglio 2006, portando a casa 682.389 dollari e poi un'altra volta il 15 giugno 2008 vince il suo secondo braccialetto nelle WSOP: l'evento di Pot-Limit Holdem/Omaha con buy-in di 2.500$.\nUn altro braccialetto \u00e8 stato poi vinto da Dario Alioto nel 2007 alle World Series of Poker Europe nella specialit\u00e0 Pot Limit Omaha. Nel 2012 Rocco Palumbo conquista il quarto braccialetto per l'Italia all'evento numero 44, $1.000 No Limit Hold'em, vincendo 464.464 Dollari. Alle WSOP 2014 \u00e8 Davide Suriano il quinto italiano a vincere un braccialetto: si \u00e8 infatti aggiudicato l'evento $10.000 Heads Up No Limit Hold'em, conquistando $335.553.\nUna prima buona prestazione di un italiano nel Main Event delle WSOP \u00e8 quella ottenuta da Filippo Candio alle WSOP 2010: il giocatore sardo \u00e8 riuscito ad approdare al tavolo finale composto da 9 giocatori, e nel novembre 2010 ha giocato per il titolo mondiale ed il relativo premio di 8.944.138$. classificandosi quarto e portando a casa il premio di dollari. Nell'edizione 2015 un altro italiano, Federico Butteroni, arriva al tavolo finale terminando all'ottavo posto.\nNel 2019 Dario Sammartino raggiunge un eccellente secondo posto aggiudicandosi il premio di 6 milioni di dollari (miglior risultato di un italiano nel Main Event e cifra pi\u00f9 alta mai vinta da un italiano in un torneo dal vivo).\nIl videogame delle World Series of Poker.\nNel 2005 la societ\u00e0 americana di videogames \"Activision\" ha creato il gioco ufficiale delle \"World Series of Poker\", chiamato proprio \"World Series of Poker\". Nel 2006 ha lanciato la nuova versione del videogame, chiamata \"\", disponibile sulle piattaforme Xbox 360, PlayStation 2, Nintendo Wii, PSP e PC. Il gioco permette di sfidare virtualmente in alcuni tornei (differenti per buy-in e comprendenti tutte le specialit\u00e0 e varianti del poker) i vari campioni che hanno prestato la loro immagine per il videogioco (tra i quali l'italiano Max Pescatori). L'obiettivo \u00e8, ovviamente, riuscire ad accumulare pi\u00f9 soldi possibile, e cercare di vincere le \"World Series of Poker\".\nNel 2008 \u00e8 uscito \"\"."}
{"id": "1369161", "revid": "287204", "url": "https://it.wikipedia.org/wiki?curid=1369161", "title": "S\u00e3o Jos\u00e9 dos Campos", "text": "S\u00e3o Jos\u00e9 dos Campos \u00e8 un comune del Brasile nello Stato di San Paolo, parte della mesoregione della Vale do Para\u00edba Paulista e della microregione di S\u00e3o Jos\u00e9 dos Campos.\nUbicato nella valle del Para\u00edba, S\u00e3o Jos\u00e9 dos Campos \u00e8 un importante polo tecnologico di materiale bellico, metallurgia e sede del maggiore complesso aerospaziale dell'America Latina.\nNella citt\u00e0 ci sono importanti multinazionali come Philips, Panasonic, Johnson &amp; Johnson, General Motors (GM), Petrobras, Ericsson, Monsanto e la sede dell'Embraer e dell'Helibras fra gli altri.\nLa citt\u00e0 ha importanti istituti nel settore aerospaziale, come il Comando generale di tecnologia aerospaziale (CTA), l'Istituto nazionale di ricerche spaziali del Brasile (INPE), l'Instituto de Estudos Avan\u00e7ados (IEAv), l'Istituto di aeronautica e spazio (IAE) l'Instituto Tecnol\u00f3gico de Aeron\u00e1utica (ITA).\nSecondo uno studio di ricerca dell'ONU del 1999, S\u00e3o Jos\u00e9 dos Campos viene classificata come una delle 25 migliori citt\u00e0 del Brasile, per quanto riguarda lo stato di benessere. Con il suo alto PIL pro capite, lunga speranza di vita alla nascita e buon livello di infrastrutture, S\u00e3o Jos\u00e9 dos Campos \u00e8 una citt\u00e0 sicura, con una buona offerta di servizi e negozi."}
{"id": "1369163", "revid": "599013", "url": "https://it.wikipedia.org/wiki?curid=1369163", "title": "Matteo Boniciolli", "text": "Carriera.\nInizia nelle giovanili dell'Inter 1904 a Trieste per poi passare, dopo varie esperienze, a curare il vivaio della Stefanel Trieste, che ha Bogdan Tanjevi\u0107 sulla panchina della prima squadra.\nArchiviata un'esperienza negativa a Porto Torres, in serie B, ed alcuni incarichi con il settore squadre nazionali, tra cui l'oro europeo di Parigi 1999, debutta, in Serie A2, come coach con la Snaidero Udine, nella stagione 1999-2000, conquistando al primo tentativo la promozione in serie A1.\nNel 2000-01, sempre alla guida della Snaidero Udine, da matricola in serie A1 raggiunge il settimo posto e la qualificazione ai play-off, arrivando a contendere alla Scavolini Pesaro, il passaggio alle semifinali, perdendo 2-3.\nIl 2001 vede la sua consacrazione: in estate viene invece chiamato dalla Fortitudo Bologna per il ruolo di capo allenatore. Nella sua prima stagione, dopo un avvio positivo, arriva alla finale scudetto, perdendo con la Benetton Basket Treviso. Nella seconda stagione, sempre con l'Aquila bolognese, inizia male e dopo poche giornate viene sostituito dal croato Jasmin Repe\u0161a.\nSuccessivamente \u00e8 nella panchina della Pallacanestro Messina, del Teramo Basket e dell'Air Avellino (dal 2006), sempre in serie A1, con un passaggio intermedio al Telindus Ostenda, nella prima divisione belga, dove raggiunge la finale, in Coppa del Belgio, e la semifinale, in campionato.\nConfermato all'Air nel campionato 2007-08, conquista per la prima volta la Coppa Italia, vincendo la Final Eight contro la Virtus Bologna per 73-67. Al termine della stagione regolare viene votato da una giuria composta da giornalisti specializzati, allenatori, general manager e capitani delle squadre come miglior allenatore di Serie A, succedendo a Simone Pianigiani.\nAl termine delle semifinali play-off rassegna, in una conferenza stampa, le sue dimissioni dall'incarico di genenal manager e di allenatore dell'Air Avellino malgrado, nel corso della stagione, avesse firmato la proroga del contratto che lo avrebbe legato ad Avellino per altri due anni.\nDal 10 novembre 2008 \u00e8 il nuovo allenatore della Virtus Pallacanestro Bologna al posto dell'esonerato Renato Pasquali.\nIl 26 aprile 2009 entra nella storia delle V nere riportando al successo in Europa la squadra bolognese vincendo l'EuroChallenge 2009 nella finale in casa contro i francesi dello Cholet Basket. In passato solo Messina era riuscito a vincere con la Virtus un trofeo europeo.\nIl 14 dicembre 2009 diventa il nuovo allenatore della Virtus Roma, sostituendo Ferdinando Gentile.\nLa stagione si conclude con l'eliminazione ai quarti di finale per mano della Juvecaserta Basket.\nLa stagione 2010-2011 vede Boniciolli guidare i suoi alle Top 16 di Eurolega, ma l'11 gennaio 2011 il suo contratto viene rescisso consensualmente.\nNella successiva stagione raggiunge la panchina del BK Astana, societ\u00e0 con la quale firma un accordo biennale. Alla guida della squadra vince, consecutivamente, due campionati kazaki e tre Coppe del Kazakistan, conseguendo altres\u00ec il titolo di miglior allenatore del Campionato kazako. Nella stagione 2012-2013 raggiunge i playoff della VTB United League, venendo nominato fra le \"10 stelle\" della competizione. Risolve consensualmente il rapporto con la compagine kazaka nel dicembre 2013.\nIl 5 maggio 2012 firma un contratto biennale come capo-allenatore della nazionale del Kazakistan. Ottiene la qualificazione al FIBA Asia Championship 2013, nell'ambito del quale, dopo un avvio positivo (record di 3-0 al termine del turno preliminare; di 2-3 all'esito del secondo turno), cede ai quarti di finale contro le Filippine, Paese ospitante.\nIl 19 febbraio 2015 firma un contratto come capo-allenatore con la Fortitudo Bologna che ritrova dopo le stagioni 2001-02 e, prima dell'esonero, 2002-03, subentrando a Claudio Vandoni. Il 13 giugno 2015 ottiene la promozione in Serie A2, vincendo sul campo di Forl\u00ec la finale contro la Mens Sana Siena. Nella stagione successiva raggiunge la finale playoff per la promozione in Serie A, perdendo 2-3 contro Brescia. Nella stagione 2016-2017 siede sempre sulla panchina della Fortitudo e viene eliminato, dopo una semifinale emozionante, alla quinta partita contro Trieste.\nIl 30 novembre 2017 \u00e8 uscita nelle librerie (editore Absolutely Free) la sua biografia \"Non \u00e8 mai finita\" scritta con Giorgio Burreddu e Alessandra Giardini.\nIl 26 marzo 2018, Boniciolli lascia la panchina della Fortitudo per motivi di salute.\nL'8 gennaio 2019, Boniciolli torna in Serie A, prendendo il posto di Massimo Galli sulla panchina della VL Pesaro, con cui non rinnover\u00e0 a termine stagione.\nNel giugno del 2020 torna dopo quasi vent'anni sulla panchina dell'Amici Pallacanestro Udinese prendendo il posto di Alessandro Ramagli."}
{"id": "1369170", "revid": "194577", "url": "https://it.wikipedia.org/wiki?curid=1369170", "title": "Troice-Sergieva Lavra", "text": ""}
{"id": "1369176", "revid": "81195", "url": "https://it.wikipedia.org/wiki?curid=1369176", "title": "Reattore batch", "text": ""}
{"id": "1369177", "revid": "110157", "url": "https://it.wikipedia.org/wiki?curid=1369177", "title": "Trassenheide", "text": "Trassenheide \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Usedom-Nord."}
{"id": "1369180", "revid": "1718925", "url": "https://it.wikipedia.org/wiki?curid=1369180", "title": "Camiti", "text": "Secondo la storiografia biblica, i Camiti, ortografati anche come Chamiti o Kamiti, chiamati anche Hamiti, sono l'insieme delle popolazioni che discendono da Cam, il figlio di No\u00e8. Esse popolano l'Africa e ne fanno parte i Berberi, gli Etiopi, gli Egizi, i Cananei e tutte le popolazioni nere. Dagli altri figli di No\u00e8 sarebbero discesi altri importanti gruppi umani: i Semiti da Sem e gli Europei da Jafet.\nLa \u00abrazza maledetta\u00bb.\nSecondo la storiografia biblica tutti i popoli della terra discendono da No\u00e8 e dai suoi figli, gli unici sopravvissuti al diluvio universale. Mentre da Sem discesero i Semiti e da Jafet gli Europei (o Jafesiti o Giapetiti), da Cam discesero gli uomini dalla pelle scura, i Camiti, che popolarono l'Africa. \nSiccome Cam vide il proprio padre nudo, ricevette una maledizione e per questo i suoi discendenti erano considerati degenerati, impuri e maledetti.\nLa nozione della \"razza maledetta dei figli di Cam\" venne comunemente accettata fino al XVII secolo, tanto da giustificare persino la schiavit\u00f9. I \"negri\" erano visti alla stregua di animali, privi di intelligenza e di pudore. Talvolta vi venivano compresi tutti i popoli pagani che vivevano alla periferia del mondo cristiano. \nSempre secondo la storiografia biblica, Cam ebbe quattro figli: Mizraim, da cui discesero gli Egizi, Cus, da cui discesero i Cusciti o Nubi, Put da cui discesero gli Etiopi e Canaan da cui discesero i Cananei. Nella raccolta dei Midrashim Midrash Rabbah, nel Talmud ed in altri testi si afferma che, oltre agli Africani, come discendenti di Cam tra gli abitanti di Canaan vi sono le sette Nazioni dei Canan\u00e8i, Gherghes\u00e8i, Chitt\u00e8i, Emorr\u00e8i, Chivv\u00e8i, Ghevuss\u00e8i e Perizz\u00e8i.\nL'ipotesi hamitica.\nCon la Campagna d'Egitto del 1798 di Napoleone Bonaparte ci si trova di fronte ad un paradosso: anche i \"maledetti\" Camiti potevano raggiungere un elevato grado di civilt\u00e0. Fu cos\u00ec che il conte De Volney arriv\u00f2 a sostenere che gli Egizi non erano \"negri\", ma negroidi, cio\u00e8 camiti imparentatesi con i Greci e con i Romani. \nNel XIX secolo, come applicazione del razzismo scientifico, la \"razza camitica\" \u00e8 diventata un sottogruppo della razza caucasica, a fianco della razza semitica, raggruppando le popolazioni originarie del Nord Africa non-semitiche, del Corno d'Africa e Sud Arabia, tra cui gli antichi Egizi. La teoria hamitica ha suggerito che questa \"razza camita\" era superiore o pi\u00f9 avanzata rispetto alle popolazioni negroidi dell'Africa sub-sahariana. Nella sua forma pi\u00f9 estrema, negli scritti di Charles Gabriel Seligman, essa affermava che tutti i risultati significativi nella storia africana erano opera di \"Camiti\" che migrarono in Africa centrale, come pastori, portando con loro tecnologie ed abilit\u00e0 civilizzatrici.\nA met\u00e0 Ottocento Joseph Arthur de Gobineau, nel suo \"Essai sur l'in\u00e9galit\u00e9de des races humaines\", sostiene l'idea di una diffusione antica della razza bianca nel continente africano, che avrebbe dato vita ad importanti civilt\u00e0 e che si sarebbe poi mischiata con i neri.\nL'esploratore John Hanning Speke, nel suo diario del viaggio nella terra centrafricana del 1864, di fronte alla sofisticata organizzazione politica del Regno del Burundi sostenne e divulg\u00f2 l'idea di una certa parentela razziale tra gli europei ed alcune popolazioni africane.\nPrende cos\u00ec via l'ipotesi di una razza hamitica, ramo camita della razza bianca, di cui i Berberi, gli Abissini, i Tutsi avrebbero fatto parte. La parola \"hamita\" sostituisce il \"camita\" per designare un africano \"superiore\", talvolta definito \"nilota\" o galla, di origine caucasica o semitica. Si constata quindi una opposizione tra \"hamita\" e \"negro\": il primo sarebbe il discendente di una pi\u00f9 recente ondata migratoria di genti semitiche camitizzate, originaria dal l'Egitto o dell'Etiopia. Questa sar\u00e0 la teoria dei missionari Van der Burgt nel 1903 e del vescovo Gorju nel 1920 per spiegare l'origine dei Tutsi, del Burundi e del Ruanda.\nNel 1948 un medico di ritorno dal Ruanda scriveva: \"...li si chiama batutsi. In realt\u00e0 sono degli hamiti, probabilmente di origine semitica o, seguendo talune ipotesi, hamiti o meglio adamiti. Rappresentano circa un decimo della popolazione e formano nella realt\u00e0 una razza di signori\"; ed ancora: \"Gli hamiti sono alti 1,90 metri. Sono slanciati. Possiedono un naso diritto, la fronte alta e le labbra sottili. Si intravede in loro una sorta di furbizia, celata da una certa raffinatezza. Le donne giovani sono davvero molto belle e di una tinta talvolta leggermente pi\u00f9 chiara di quella degli uomini\".\nDal punto di vista linguistico, cos\u00ec come in altri campi, \u00e8 stata ormai dimostrata la completa ascientificit\u00e0 di questo raggruppamento: \"non si parla pi\u00f9 ormai di lingue camitiche (le lingue africane, in senso proprio) in giustapposizione alle lingue semitiche come l'ebraico, l'arabo e le lingue etiopiche derivate dal geez\": la vecchia famiglia camito-semitica viene modernamente riconsiderata nella famiglia delle lingue afro-asiatiche."}
{"id": "1369181", "revid": "17654", "url": "https://it.wikipedia.org/wiki?curid=1369181", "title": "Mezzocontralto", "text": ""}
{"id": "1369191", "revid": "110157", "url": "https://it.wikipedia.org/wiki?curid=1369191", "title": "Zinnowitz", "text": "Zinnowitz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Usedom-Nord."}
{"id": "1369194", "revid": "110157", "url": "https://it.wikipedia.org/wiki?curid=1369194", "title": "Piruvato ossidasi", "text": "La piruvato ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina (FAD) che richiede tiamina difosfato. Due equivalenti riducenti sono trasferiti dal carbanione del 2-idrossietil-tiamina-difosfato all'adiacente cofattore flavinico, generando 2-acetil-tiamina difosfato (AcThDP) e flavina ridotta. Il FADH2 \u00e8 riossidato dall'O2 per generare H2O2, mentre il FAD ed il AcThDP sono riconvertiti dall'acetil fosfato e dalla tiamina pirofosfato."}
{"id": "1369196", "revid": "1366835", "url": "https://it.wikipedia.org/wiki?curid=1369196", "title": "Ossalato ossidasi", "text": "La ossalato ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nContiene Mn2+ come cofattore. L'enzima non \u00e8 una flavoproteina."}
{"id": "1369197", "revid": "110157", "url": "https://it.wikipedia.org/wiki?curid=1369197", "title": "Gliossilato ossidasi", "text": "La gliossilato ossidasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1369198", "revid": "110157", "url": "https://it.wikipedia.org/wiki?curid=1369198", "title": "Piruvato ossidasi (CoA-acetilante)", "text": "La piruvato ossidasi (CoA-acetilante) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina; potrebbe essere identico alla piruvato sintasi."}
{"id": "1369199", "revid": "1543377", "url": "https://it.wikipedia.org/wiki?curid=1369199", "title": "Indolo-3-acetaldeide ossidasi", "text": "La indolo-3-acetaldeide ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una emoproteina. \u00c8 una isoforma dell'aldeide ossidasi. Ha una preferenza come substrato per le aldeidi che hanno un anello indolico. Potrebbe avere un ruolo nella biosintesi ormonale nelle piante: si \u00e8 visto infatti in \"Arabidopsis thaliana\", che la sua attivit\u00e0 \u00e8 pi\u00f9 alta nei mutanti (chiamati \"super-root1\") che sovraesprimono l'ormone auxina. Anche se l'(indol-3-il)acetaldehide \u00e8 il substrato preferito, l'enzima ossida anche l'indolo-3-carbaldeide e acetaldeide, anche se pi\u00f9 lentamente. L'enzima estratto dal mais contiene FAD, ferro e molibdeno."}
{"id": "1369200", "revid": "110157", "url": "https://it.wikipedia.org/wiki?curid=1369200", "title": "Piridossale ossidasi", "text": "La piridossal ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una proteina contenente molibdeno."}
{"id": "1369201", "revid": "1543377", "url": "https://it.wikipedia.org/wiki?curid=1369201", "title": "Aril-aldeide ossidasi", "text": "La aril-aldeide ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce sulla benzaldeide, vanillina e su un certo numero di altre aldeidi aromatiche, ma non su quelle alifatiche o sugli zuccheri."}
{"id": "1369202", "revid": "1573940", "url": "https://it.wikipedia.org/wiki?curid=1369202", "title": "Retinale ossidasi", "text": "La retinale ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nPotrebbe essere uguale alla aldeide ossidasi (."}
{"id": "1369203", "revid": "1543377", "url": "https://it.wikipedia.org/wiki?curid=1369203", "title": "4-idrossifenilpiruvato ossidasi", "text": "La 4-idrossifenilpiruvato ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione della tirosina nel batterio Arthrobacter sp."}
{"id": "1369205", "revid": "1543377", "url": "https://it.wikipedia.org/wiki?curid=1369205", "title": "Aldeide abscissica ossidasi", "text": "La aldeide abscissica ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nAgisce sull'aldeide abscissica sia (+) che (-). \u00c8 coinvolto nella biosintesi dell'acido abscissico nelle piante, insieme agli enzimi xantossina deidrogenasi, 9-\"cis\"-epossicarotenoide diossigenasi e acido (+)-abscissico 8'-idrossilasi. Anche se l'aldeide abscissica \u00e8 il miglior substrato, l'enzima reagisce anche con l'indolo-3-aldeide, la 1-naftaldeide e la benzaldeide, ma pi\u00f9 lentamente."}
{"id": "1369206", "revid": "198326", "url": "https://it.wikipedia.org/wiki?curid=1369206", "title": "Ossoglutarato deidrogenasi (trasferisce succinile)", "text": ""}
{"id": "1369207", "revid": "110157", "url": "https://it.wikipedia.org/wiki?curid=1369207", "title": "Wusterhusen", "text": "Wusterhusen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1369208", "revid": "1543377", "url": "https://it.wikipedia.org/wiki?curid=1369208", "title": "3-metil-2-ossobutanoato deidrogenasi (trasferisce 2-metilpropanoile)", "text": "La 3-metil-2-ossobutanoato deidrogenasi (trasferisce 2-metilpropanoile) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima contiene tiamina difosfato. Agisce non solo sul 3-metil-2-ossobutanaoato, ma anche sul 4-metil-2-ossopentanoato e sul (\"S\")-3-metil-2-ossopentanoato, cos\u00ec che agisce sui 2-ossoacidi che derivano dall'azione delle transaminasi sulla valina, leucina e isoleucina. \u00c8 un componente del complesso multienzimatico della 3-metil-2-ossobutanoato deidrogenasi nel quale copie multiple di essa sono legate al core di molecole della residuo di diidrolipoillisina (2-metilpropanoil)transferasi (), che a sua volta lega multiple copie di diidrolipoil deidrogenasi (). Non agisce sulla lipoamide libera o lipolisina, ma solo sul residuo di lipoilisina."}
{"id": "1369209", "revid": "110157", "url": "https://it.wikipedia.org/wiki?curid=1369209", "title": "Piruvato sintasi", "text": "La piruvato sintasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima contiene tiamina difosfato e centri (4Fe-4S). Questo enzima \u00e8 una delle 4 2-ossoacido ossidoreduttasi che si differenziano nella loro capacit\u00e0 di decarbossilare ossidativamente i 2-ossoacidi e di formare i loro derivati di CoA."}
{"id": "1369210", "revid": "1573940", "url": "https://it.wikipedia.org/wiki?curid=1369210", "title": "2-ossobutirrato sintasi", "text": "La 2-ossobutirrato sintasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1369212", "revid": "1543377", "url": "https://it.wikipedia.org/wiki?curid=1369212", "title": "Monossido di carbonio deidrogenasi (ferredossina)", "text": "La monossido di carbonio deidrogenasi (ferredossina) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima contiene nichel, zinco e ferro che non fa parte dell'eme. Il metil viologeno pu\u00f2 agire come accettore. L'enzima di Moorella thermoacetica esiste come complesso insieme alla acetil-CoA sintasi (metilante CO) (), la quale catalizza l'intera reazione:"}
{"id": "1369213", "revid": "110157", "url": "https://it.wikipedia.org/wiki?curid=1369213", "title": "Aldeide ferredossina ossidoreduttasi", "text": "La aldeide ferredossina ossidoreduttasi \u00e8 un enzima appartenente alla classe delle ossidoreduttasi, che catalizza la seguente reazione:\n\u00c8 un enzima dipendente dall'ossigeno che contiene centri tungsteno-molibdopterina e ferro-zolfo. Catalizza l'ossidazione delle aldeidi (tra cui crotonaldeide, acetaldeide, formaldeide e gliceraldeide) nei loro acidi corrispondenti. Comunque, non ossida la gliceraldeide-3-fosfato. Pu\u00f2 utilizzare ferredossina o metil viologeno ma non NAD(P)+ come accettore di elettroni."}
{"id": "1369215", "revid": "110157", "url": "https://it.wikipedia.org/wiki?curid=1369215", "title": "Gliceraldeide-3-fosfato deidrogenasi (ferredossina)", "text": "La gliceraldeide-3-fosfato deidrogenasi (ferredossina) \u00e8 un enzima appartenente alla classe delle ossidoreduttasi, che catalizza la seguente reazione:\nContiene tungsteno-molibdopterina e gruppi ferro-zolfo. Si pensa che questo enzima funzioni al posto della gliceraldeide-3-fosfato deidrogenasi e possibilmente della fosfoglicerato chinasi nel nuovo pathway glicolitico Embden-Meyerhof-tipo trovato in Pyrococcus furiosus [1]. \u00c8 specifica per la gliceraldeide-3-fosfato."}
{"id": "1369216", "revid": "1543377", "url": "https://it.wikipedia.org/wiki?curid=1369216", "title": "3-metile-2-ossobutanoato deidrogenasi (ferredossina)", "text": "La 3-metile-2-ossobutanoato deidrogenasi (ferredossina) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una delle quattro ossidoreduttasi di 2-ossoacidi, differenti tra di loro sulla base dei 2-ossoacidi utilizzati come substrato. Tra di esse figurano la piruvato sintasi, la 2-ossoglutarato sintasi e la indolopiruvato ferredossina ossidoreduttasi. \nL'enzima \u00e8 dipendente dal coenzima A e contiene anche tiamina pirofosfato e cluster ferro-zolfo. Utilizza preferenzialmente 2-ossoacidi derivati da amminoacidi a catena ramificata (come il 3-metile-2-ossopentanoato, il 4-metile-2-osso-pentanoato, il 2-ossobutirrato e la 3-metiltiopropanammina)."}
{"id": "1369217", "revid": "110157", "url": "https://it.wikipedia.org/wiki?curid=1369217", "title": "Indolopiruvato ferredossina ossidoreduttasi", "text": "La indolopiruvato ferredossina ossidoreduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una delle quattro ossidoreduttasi di 2-ossoacidi, differenti tra di loro sulla base dei 2-ossoacidi utilizzati come substrato. Tra di esse figurano la piruvato sintasi, la 2-ossoglutarato sintasi e la 3-metile-2-ossobutanoato deidrogenasi (ferredossina). \nL'enzima contiene tiamina pirofosfato e cluster ferro-zolfo. Utilizza preferenzialmente le forme transaminate di amminoacidi aromatici (come il fenilpiruvato ed il \"p-\"idrossifenilpiruvato)."}
{"id": "1369220", "revid": "339392", "url": "https://it.wikipedia.org/wiki?curid=1369220", "title": "Conte di Argyll", "text": ""}
{"id": "1369222", "revid": "108903856", "url": "https://it.wikipedia.org/wiki?curid=1369222", "title": "Cagiva Gran Canyon", "text": "La Gran Canyon o Canyon \u00e8 una motocicletta della casa varesina Cagiva, presentata nelle cilindrate 500, 600 e 900, prodotta dal 1995 fino al 2002. Si tratta di un modello derivato dall'enduro con vocazione anche per il mototurismo.\nGran Canyon 900.\nSi tratta dell'evoluzione stradale dell'Elefant di cui riprende i tratti salienti pur con la modifica della carenatura e del cupolino e con l'aggiunta della borsa sopra la sella oltre che con la modifica delle borse laterali. Inoltre vi \u00e8 stata la riduzione della capacit\u00e0 del serbatoio; l'Elefant era infatti una moto \"da deserto\" stradale, mentre il Gran canyon \u00e8 una moto da turismo. Il propulsore da 904 cm\u00b3 era di derivazione Ducati.\nQuesta moto usc\u00ec di produzione nel 2000, a causa della fine della fornitura dei motori da parte di Ducati, e venne sostituita dalla Cagiva Navigator con motore Suzuki.\nLa Ducati Multistrada, prodotta anni dopo, trae libera interpretazione da questo modello.\nCanyon 600.\nQuesta moto prodotta dalla Cagiva dal 1995 al 1998 su motore 600 derivato dalla W16 \u00e8 una moto dalla linea particolare, disegnata dalla matita di Pierre Terblanche (autore anche delle Ducati Multistrada, 999 e Hypermotard), e ripresa anche per la Gran Canyon di maggiore cilindrata.\nBen curata sotto il profilo del design e della ciclistica, non lo fu altrettanto sotto quello motoristico, con una cilindrata sovradimensionata per il basamento (che rimaneva lo stesso delle T4 e W12 di 350 cc) e una potenza limitata a soli 34 cv per i neopatentati (senza versioni a maggior potenza). Questa moto fu sostituita dalla Canyon 500.\nCanyon 500.\nStrettamente derivata dalla 600 e prodotta dalla Cagiva dal 1997 al 2002, aveva linee immutate ma appesantite da colorazioni meno eleganti e parabrezza ampliato. Il motore venne ridotto a 500 cc per migliorarne il rendimento, la potenza aument\u00f2 a circa 40 cv. Non concorrenziale con le principali concorrenti dell'epoca, ebbe come la 600 un successo limitato."}
{"id": "1369223", "revid": "357738", "url": "https://it.wikipedia.org/wiki?curid=1369223", "title": "Nandrolone decanoato", "text": ""}
{"id": "1369224", "revid": "547034", "url": "https://it.wikipedia.org/wiki?curid=1369224", "title": "Edward Shearmur", "text": "Biografia.\nAll'eta di sette anni canta nel coro della Cattedrale di Westminster, studia al Eton College e in seguito al Royal College of Music. Inizia la sua carriera come assistente di Michael Kamen nei film \"007 - Vendetta privata\", \"Trappola di cristallo\" ed \"Arma letale\".\nIl primo film per cui ha curato interamente le musiche \u00e8 \"Il giardino di cemento\" del 1993. In seguito ha composto le musiche per film come \"Martha da legare\", \"Cruel Intentions\", \"Charlie's Angels\", \"K-PAX\", \"Il regno del fuoco\" e molti altri.\nGrande appassionato di musica rock, ha inoltre collaborato come tastierista e arrangiatore per artisti come Eric Clapton, Annie Lennox, Pink Floyd, Marianne Faithfull, Bryan Adams, Echo &amp; the Bunnymen, The Beloved, Jimmy Page e Robert Plant."}
{"id": "1369225", "revid": "71433", "url": "https://it.wikipedia.org/wiki?curid=1369225", "title": "Ed Shearmur", "text": ""}
{"id": "1369227", "revid": "155634", "url": "https://it.wikipedia.org/wiki?curid=1369227", "title": "Celtic League 2002-2003", "text": "La Celtic League 2002-03 fu la 2\u00aa edizione della Celtic League, campionato transnazionale di rugby a 15 tra i club delle federazioni gallese, irlandese e scozzese.\nRispetto all'edizione precedente, si tenne tra 16 squadre di club: alle partecipanti del 2001-02 si aggiunsero infatti gli scozzesi del ; fu la seconda e ultima edizione a gironi e \"playoff\": dalla stagione successiva, con la riduzione a 12 squadre dovuta all'adozione da parte del Galles delle franchigie provinciali, la competizione divenne a girone unico.\nPer la prima volta fu adottato il sistema di punteggio dell'emisfero sud, con 4 punti per la vittoria, 2 per il pareggio, uno per la sconfitta con scarto pari o inferiore a 7 punti e 0 per sconfitta con scarto pari o superiore a 8 punti, e un eventuale punto supplementare per la squadra che in un incontro segni almeno 4 mete.\nI campioni uscenti del non si qualificarono neppure per i \"playoff\" e il titolo and\u00f2 al , gi\u00e0 finalista dell'edizione precedente."}
{"id": "1369228", "revid": "1573940", "url": "https://it.wikipedia.org/wiki?curid=1369228", "title": "Rubenow", "text": "Rubenow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1369234", "revid": "2056951", "url": "https://it.wikipedia.org/wiki?curid=1369234", "title": "Soprano", "text": "In musica, il termine soprano indica sia la chiave musicale omonima, detta anche chiave di do, sia la pi\u00f9 acuta delle voci (e il/la cantante che la possiede), sia un registro che pu\u00f2 essere vocale o strumentale (ad esempio sassofono soprano).\nL'etimologia della parola deriva dal latino \"superius\" (pi\u00f9 alto), e denotava una \"pars\" pi\u00f9 alta rispetto a una o pi\u00f9 di un componimento polifonico vocale o strumentale.\nL'accezione pi\u00f9 comune del termine fa riferimento ai cantanti soprano. Questi possono essere sia uomini sia donne, anche se le seconde sono oggi di gran lunga numericamente prevalenti, e sia adulti sia bambini (detti anche voci bianche). In passato, cantarono come soprani anche i castrati.\nL'estensione del repertorio per soprano (soprattutto nell'opera lirica) \u00e8 di circa due ottave, dal do centrale al do sovracuto (do3 \u2013 do5), ma pu\u00f2 variare ampiamente.\nSi possono segnalare le seguenti classificazioni che, si ricorda, si applicano sia a cantanti di sesso maschile che femminile e che non indicano l'effettiva estensione vocale posseduta dall'esecutore, come dimostrano numerosi esempi di cantanti del passato che sostenevano indifferentemente diversi ruoli vocali:\nVarianti di soprano.\nNel corso dell'evoluzione del melodramma, la mescolanza di questi tipi e l'affermarsi di nuove tendenze ha dato luogo a ulteriori sottocategorie:\nEsempi di ruoli per soprano.\nAlla voce di soprano, come a quella di tenore, sono tradizionalmente affidati i ruoli da protagonista.\nNel repertorio dei secoli XVII-XVIII alcuni celebri soprani sono:\nDi seguito sono riportati alcuni tra i ruoli pi\u00f9 celebri per soprano nell'opera lirica.\nChiave musicale.\nLa chiave di soprano \u00e8 la chiave di do collocata sulla prima linea inferiore del pentagramma.\nStrumenti musicali.\nIn una famiglia strumentale, il termine distingue il tipo la cui estensione \u00e8 acuta (ad es. sassofono soprano)."}
{"id": "1369239", "revid": "1543377", "url": "https://it.wikipedia.org/wiki?curid=1369239", "title": "Sarajevo Est", "text": "Sarajevo Est, in serbo \u0418\u0441\u0442\u043e\u0447\u043d\u043e \u0421\u0430\u0440\u0430\u0458\u0435\u0432\u043e, Isto\u010dno Sarajevo, \u00e8 una citt\u00e0 della Bosnia ed Erzegovina situata nella Repubblica Serba a nord-est della capitale Sarajevo. Non fa parte di un'area densamente urbanizzata, anche se ufficialmente \u00e8 una citt\u00e0, poich\u00e9 si trova nella parte di Sarajevo che da dopo la guerra fa parte della Repubblica Serba con 64.966 abitanti al censimento 2013.\nNome.\nLa citt\u00e0 era in passato conosciuta come Srpsko Sarajevo (\u0421\u0440\u043f\u0441\u043a\u043e \u0421\u0430\u0440\u0430\u0458\u0435\u0432\u043e, \"Sarajevo serba\"), ma la Corte Costituzionale della Bosnia ed Erzegovina permise il cambiamento del nome.\nMunicipalit\u00e0.\nLe municipalit\u00e0 di Isto\u010dno Sarajevo sono:\nSport.\nLa squadra locale di calcio, il Fudbalski klub Slavija, gioca in Prva liga Republike Srpske, seconda serie del campionato nazionale."}
{"id": "1369240", "revid": "1543377", "url": "https://it.wikipedia.org/wiki?curid=1369240", "title": "Acqua di melissa", "text": "L'acqua di melissa \u00e8 un infuso alcolico che per secoli \u00e8 appartenuto alla farmacopea popolare.\nPreparazione.\nSi ricava da un'erba, detta normalmente cedronella, mentre il nome melissa, di carattere pi\u00f9 dotto, ha la radice \"mel\" di miele.\nPer la sua produzione si usano le sommit\u00e0 fiorite, pi\u00f9 ricche di oli essenziali. Il prodotto, del resto, anche oggi viene utilizzato in erboristeria e sono riconosciuti gli effetti curativi.\nLa preparazione tradizionale vede aggiunta alla melissa buccia di limone grattugiata, cannella, chiodi di garofano, noci moscate, radice di angelica e coriandolo. Il composto viene bollito in acqua per un tempo breve: vi si aggiunge altrettanta quantit\u00e0 di grappa e viene travasato in un recipiente chiuso ermeticamente e lasciato esposto al sole per tre settimane. Il liquore cos\u00ec ottenuto, dopo un accurato filtraggio, viene imbottigliato.\nStoria.\nParticolarmente famose erano le \"acque di melissa\" preparate dalle monache carmelitane francesi ed era usata per un gran numero di disturbi fisici e nervosi. Dal 1710 in Italia, l'acqua di Melissa \u00e8 prodotta dai Padri Carmelitani Scalzi della Provincia Veneta che tuttora la coltivano, la distillano, ne studiano le virt\u00f9 terapeutiche e ne curano la commercializzazione.\n\u00c8 stata riconosciuta come P.A.T.."}
{"id": "1369260", "revid": "486946", "url": "https://it.wikipedia.org/wiki?curid=1369260", "title": "Istocno Sarajevo", "text": ""}
{"id": "1369265", "revid": "1305772", "url": "https://it.wikipedia.org/wiki?curid=1369265", "title": "Palmiero Abate", "text": "Biografia.\nPalmiero Abate fu uno dei maggiori signori che fomentarono la rivolta del Vespro siciliano del 1282 contro gli Angioini, insieme a Gualtiero di Caltagirone, Alaimo di Lentini, Enrico II Ventimiglia e Giovanni da Procida. Palmiero era figlio di Arrigo Abate, un fedelissimo di Manfredi sino alla fine dello svevo con la sconfitta nella Battaglia di Benevento (1266).\nIl 30 agosto 1282 si occup\u00f2 di accogliere la flotta di Pietro III d'Aragona comandata dall'ammiraglio Ruggero di Lauria sbarcata a Trapani per dare sostegno ai siciliani contro gli angioini. Alle truppe forn\u00ec rifornimenti e denari per proseguire la guerra.\nQuindi e per quasi i venti anni successivi combatt\u00e9 valorosamente per il partito aragonese sino alla Battaglia navale di Ponza nel 1296 dove sostenne con 5 navi Ruggero di Lauria. Nel 1300, nella battaglia navale combattuta nelle acque di Catania, fu ferito, preso prigioniero e trasportato dagli Angioini a Catania, ove mori nello stesso anno.\nLa tradizione vuole che Palmiero sia stato preso con \u00abla spada alla mano, tutto lacero e sanguinoso\u00bb. Messo in schiavit\u00f9 e senza cure sarebbe morto dopo alcuni mesi."}
{"id": "1369267", "revid": "7967", "url": "https://it.wikipedia.org/wiki?curid=1369267", "title": "Vespro siciliano", "text": ""}
{"id": "1369272", "revid": "260676", "url": "https://it.wikipedia.org/wiki?curid=1369272", "title": "Tinella (Lombardia)", "text": "Il Tinella \u00e8 un torrente della provincia di Varese, che nasce nel parco regionale Campo dei Fiori e sfocia nel lago di Varese.\nIdrografia.\nIl torrente Tinella nasce da due distinti rami sorgentizi che si uniscono a valle delle cascine \"Zambella\" e \"Tinello\", in territorio di Luvinate. Il ramo sorgentizio pi\u00f9 orientale nasce in localit\u00e0 \"Pozzolo\", a monte dell'ex Grand Hotel Campo dei Fiori, in territorio di Luvinate e percorre la \"Val della Stretta\", in cui si trovano alcune sorgenti perenni, come la \"Fonte Val Stretta\", la \"Fonte Volpinazza\", la \"Fonte Piano\" e la \"Fonte Z\u00e8pa\". Recentemente il parco Campo dei Fiori ha realizzato un sentiero che permette di osservare queste sorgenti. Questo ramo sorgentizio \u00e8 alimentato dal torrente \"Val Stella\".\nIl ramo sorgentizio pi\u00f9 occidentale nasce in territorio di Barasso e percorre la \"Valle della Barassina\", ricevendo le acque di alcuni piccoli rivi.\nDopo l'unione dei due rami sorgentizi, il Tinella attraversa Luvinate e lambisce Casciago e la sua frazione Morosolo. Prosegue toccando la zona sud di Barasso ed infine sfociando nel Lago di Varese a Oltrona al Lago di Gavirate, a 240\u00a0m s.l.m.\nAffluenti del Tinella sono il torrente \"di Luvinate\" ed il \"Rio Arianna\", che nasce a Comerio ed \u00e8 alimentato dal torrente \"Del Ceppone\". Questo torrente si forma nel Massiccio del Campo dei Fiori e percorre l'omonima \"Valle del Ceppone\", dove riceve da destra il torrente \"Tacca\". Il torrente Del Ceppone \u00e8 alimentato da altri piccoli ruscelli e contribuisce a rendere il Rio Arianna il maggior tributario del Tinella.\nIl Tinella misura 11\u00a0km e la sua pendenza \u00e8 del 10 %. Conta sette affluenti ed \u00e8 insieme al Canale Brabbia, il maggiore immissario del Lago di Varese.\nQualit\u00e0 delle acque e fauna ittica.\nLa qualit\u00e0 delle acque del Tinella \u00e8 esaminata in tre stazioni di prelievo, una a Luvinate e due nel territorio di Gavirate, presso \"Cascina Benedetto\" e la Foce. In tutte le stazioni la qualit\u00e0 delle acque \u00e8 risultata \"buona\".\nLa fauna ittica comprende la trota fario, l'anguilla, la gambusia, il ghiozzo padano."}
{"id": "1369273", "revid": "30297", "url": "https://it.wikipedia.org/wiki?curid=1369273", "title": "Diavoli Rossoneri Milano Hockey Club", "text": ""}
{"id": "1369275", "revid": "729019", "url": "https://it.wikipedia.org/wiki?curid=1369275", "title": "Ferrovia Villamar-Ales", "text": "La ferrovia Villamar-Ales era una linea ferroviaria a scartamento ridotto della Sardegna.\nStoria.\nLa Villamar-Ales nacque per iniziativa delle Ferrovie Complementari della Sardegna negli anni immediatamente precedenti la prima guerra mondiale, come unica diramazione della Isili-Villacidro. Costruita come il resto delle ferrovie secondarie in Sardegna a binario non elettrificato a scartamento da 950\u00a0mm, la linea, basata su un progetto degli ingegneri sardi Stanislao Scano, Dionigi Scano e Gracco Tronci, fu inaugurata, come la principale, il 21 giugno 1915. In quegli anni i vagoni partiti dal capolinea di Ales, nell'oristanese, percorrevano i 26\u00a0km di questa linea che attraversava la Marmilla giungendo a Villamar, dove la linea si univa alla Isili-Villacidro, e dove i convogli provenienti dalla diramazione venivano uniti ai treni provenienti dal Sarcidano per procedere poi in direzione Sanluri Stato (da dove si poteva poi prendere il treno delle \"ferrovie reali\", in seguito delle FS, per Cagliari) e Villacidro.\nCome la linea principale la Villamar-Ales fu chiusa e sostituita da autocorse il 5 settembre 1956, inaugurando la lista delle dismissioni nella rete ferroviaria a scartamento ridotto della Sardegna che sarebbero seguite nei lustri successivi."}
{"id": "1369285", "revid": "729019", "url": "https://it.wikipedia.org/wiki?curid=1369285", "title": "Poligono sperimentale e di addestramento interforze di Salto di Quirra", "text": "Il poligono sperimentale di addestramento interforze di Salto di Quirra, \u00e8 un poligono delle forze armate italiane costituito nel 1956 che sorge nel comune di Perdasdefogu in provincia di Nuoro.\n\u00c8 retto da un generale di brigata aerea dell'Aeronautica Militare italiana, posto alle dirette dipendenze del comandante della 1\u00aa Divisione - Centro sperimentale di volo del Comando logistico. Comprende la base e il poligono \"a terra\" di Perdasdefogu e il distaccamento dell'Aeronautica Militare di capo San Lorenzo con il dipendente poligono \"a mare\".\nOrganizzazione.\nIl personale che lavora presso il poligono proviene per il 50% dall'Aeronautica Militare, il 35% dall'Esercito Italiano e il 15% dalla Marina Militare. All'interno dell'ente opera la 672\u00aa Squadriglia collegamenti, equipaggiata su elicotteri AB 212.\nIl poligono attua le predisposizioni operative, tecniche e logistiche per la sperimentazione e la messa a punto di velivoli, missili, razzi e radiobersagli. Provvede inoltre all'addestramento del personale delle tre forze armate ed alle esigenze di molti enti scientifici nazionali e stranieri che ne usufruiscono per le loro ricerche (tra questi il Centro italiano ricerche aerospaziali e l'Agenzia spaziale europea).\nIl poligono dispone di due stazioni telemetriche, una fissa e una mobile, ed \u00e8 dotato di velivoli ad ala fissa e rotante: tre elicotteri Agusta AB-212 ed un velivolo Aermacchi MB-339.\nAttivit\u00e0 missilistiche e spaziali.\nFin dalla sua inaugurazione nel 1956 ha svolto un ruolo rilevante nella storia delle attivit\u00e0 spaziali in Italia. Il poligono, che ha sostituito quello di Furbara, dipendeva infatti dal reparto studi e munizioni dell'Aeronautica Militare, a capo del quale il generale Mario Pezzi aveva posto nel 1956 Luigi Broglio, padre dell'astronautica italiana.\nNel 1959 il Consiglio Nazionale delle Ricerche (CNR), e l'Aeronautica Militare lanciarono un programma per ricerche nell'alta atmosfera mediante Razzo-sonda.\nNel gennaio 1961 il CNR e la NASA erano pronti a iniziare una serie coordinata di lanci di nubi di litio-sodio, effettuati con missili americani Nike-Cajun, dalle basi di Wallops Island in Virginia e del Salto di Quirra in Sardegna. La misurazione delle correnti atmosferiche di alta quota era resa possibile dall'osservazione in contemporanea delle nubi di litio-sodio da varie stazioni di terra, sette delle quali erano italiane (cinque in Sardegna, una nel Poligono di Furbara e una a Borgo Piave).\nIl primo lancio del programma NASA-CNR fu effettuato il 12 gennaio 1961 con un razzo bistadio Nike-Cajun, caricato con una ventina di chili di polvere di sodio e litio, che venne rilasciata a 90 chilometri di quota. Seguirono altri cinque lanci, tutti riusciti. Broglio e la sua squadra misero a segno anche un record, effettuando il primo lancio triplo in 24 ore nella storia di questo tipo di esperimenti, la sera del 19 e la mattina e la sera del 20 aprile 1961.\nGrazie al risalto dato dalla stampa agli esperimenti si diffuse cos\u00ec per la prima volta la notizia che anche l'Italia \u00e8 impegnata nelle attivit\u00e0 spaziali e che possedeva un poligono di lancio. Sempre grazie a questa \"pubblicit\u00e0\" mediatica, la base di Salto di Quirra fu anche coinvolta in un gran numero di ricerche spaziali, in diversi settori di attivit\u00e0 dell'ESRO (European Space Research Organization).\nNel 1962 l'ESRO decise di effettuare una prima serie di otto lanci nell'ambito di un programma scientifico per lo studio dell'alta atmosfera e della ionosfera. Questi lanci, che rappresentavano il primo esperimento del neonato ente europeo, furono effettuati con razzi francesi Centaure e britannici Skylark. La qualit\u00e0 del personale e delle attrezzature spinse l'organizzazione europea ad utilizzare il poligono fino al 1972, in base ad un accordo firmato nel 1967 a Parigi da Pierre Auger, capo dell'ESRO.\nNel 1985 la societ\u00e0 Avio ha costruito a Salto di Quirra una struttura verticale per la verifica di funzionamento dei motori dei lanciatori europei Ariane 3 e Ariane 4 e poi per i test di quelli della famiglia Zefiro, dal prototipo tecnologico Zefiro 16 allo Zefiro 9, allo Zefiro 23, secondo e terzo stadio del nuovo vettore europeo di progettazione e prevalente partecipazione italiana Vega.\nOggi opera sia nel settore della sperimentazione a terra ed in volo di sistemi d'arma complessi, che in quello dell'addestramento all'impiego di ogni tipologia di armamento per l'uso aereo, navale e terrestre.\nIndagini e risultati sull'inquinamento e le conseguenze sanitarie.\nSebbene le indagini epidemiologiche e sanitarie precedenti (sino al 1993) non avessero rivelato situazioni di allarme, le notizie sull'insorgenza di tumori erano emerse, nel 2000, a seguito della pubblica denuncia dell'allora sindaco di Villaputzu. Nel gennaio 2011 furono resi noti i risultati di una serie di indagini e ricerche svolte, dai medici veterinari delle ASL di Lanusei e di Cagliari, che stabilivano una coincidenza statisticamente significativa tra malformazioni negli animali e tumori emolinfatici nei pastori stanziati presso determinati ovili, descritta, in termini tecnici, come un'antropo-zoonosi. Fra le cause ipotizzate figurava l'inquinamento da nanoparticelle e l'utilizzo, da testimonianza personale su un ordigno sparato a mare su una nave e non esploso insieme a analisi private su tracce infinitesimali nelle ossa di un agnello deforme, di proiettili contenenti uranio impoverito durante la sperimentazione di armamenti esercitata nel poligono anche da imprese private, italiane e straniere.\nNel gennaio 2011, la procura della Repubblica di Lanusei iniziava un'inchiesta, legata alla cosiddetta \"sindrome di Quirra\". L'ipotesi di reato si basava sull'insorgenza, in proporzioni insolite, di linfomi, leucemia, malformazioni ed altre patologie tra i militari, i lavoratori civili della base, i pastori concessionari del pascolo nell'area del poligono ed i civili abitanti nei centri vicini. Anche uno dei comandanti della base sarebbe deceduto a causa di linfoma. Nel corso dell'inchiesta, la squadra mobile di Nuoro mise sotto sequestro dei bersagli ubicati nel poligono del Salto di Quirra, sui quali non fu trovata alcuna traccia di uranio impoverito, per cui il procuratore nel maggio del 2011 ne dispose il dissequestro.\nSecondo uno studio del Ministero della difesa, i civili sardi costituivano poco meno del 20% delle persone che avevano richiesto il riconoscimento per l'esposizione a polveri di metalli pesanti per causa di guerra o per vicinanza alle basi militari, secondo il decreto del Presidente della Repubblica 3 marzo 2009, n. 37. , giacch\u00e9 il decreto si applica solo ai presunti danneggiati residenti entro 1,5\u00a0km dai poligoni, e riguarda un gran numero di patologie.\nNel febbraio del 2011 erano state sequestrate diverse discariche di materiale bellico, ubicate sia a terra sia (dopo il ritrovamento, nelle reti di un peschereccio, di un ordigno successivamente fatto brillare) in mare. In particolare \u00e8 stata sequestrata e quindi interdetta alla navigazione un'area di 100 ettari di fronte a Capo San Lorenzo, il cui fondale conserva un gran numero di residui bellici di varie dimensioni.\nNell'agosto 2011, l'ematologo Giorgio Broccia, aveva inviato alla procura di Lanusei i risultati di una sua ricerca cominciata 30 anni prima, e tuttora in corso, da cui emergeva che dal 1974 al 2003 l'insorgenza di emopatie maligne nei comuni circostanti il Salto di Quirra non era risultata significativamente differente da quella riscontrata nella restante popolazione sarda.\nL'indagine, condotta tra maggio e agosto 2011 dall'Istituto superiore di sanit\u00e0, con gli istituti zooprofilattici sperimentali della Sardegna, della Puglia e della Basilicata e le ASL di Cagliari e Lanusei, aveva smentito la presenza di agenti inquinanti esterni, rilevando che i valori del piombo, del cadmio e dello zinco presenti nei muscoli e nel fegato del bestiame macellato a Quirra non sono preoccupanti e che, per quanto riguarda la presunta presenza di uranio e torio \u00abnon \u00e8 stata accertata, nella catena alimentare, nessuna radiocontaminazione provocata da fattori esterni\u00bb. La ricerca ha invece confermato che nella zona c'\u00e8 un'alta presenza di arsenico, il doppio del massimo consentito, causata dall'ex miniera di Baccu Locci.\nNel dicembre del 2011, sul tema si era pronunciata anche la Commissione parlamentare d'inchiesta sull'uranio, che aveva effettuato visite nei poligoni di tiro in Sardegna, e ottenuto pareri di esperti che avevano concluso che, per il momento, non si poteva dichiarare che esistessero tracce di uranio, ma che avrebbero proseguito con indagini relativi alle polveri sottili.\nNel marzo 2012 il procuratore Domenico Fiordalisi, in seguito alle risultanze delle analisi svolte dal professor Evandro Lodi Rizzini, fisico di Brescia e del CERN di Ginevra, che avevano portato alla luce dati allarmanti sul poligono, aveva indagato 20 persone con l'ipotesi di omicidio plurimo e di omissione di atti d'ufficio per mancati controlli sanitari. Su diciotto salme riesumate, erano stati ritrovati dati superiori alla norma in dodici casi, in particolare era stata riscontrata la presenza di torio radioattivo nei reperti analizzati.\nIl 5 maggio 2012, il procuratore Fiordalisi che indagava sul disastro ambientale nell'area del poligono sperimentale interforze del Salto di Quirra, aveva chiesto il rinvio a giudizio per tutti i 20 indagati, ma era stata eccepita la nullit\u00e0 della richiesta, per il mancato rispetto, dal parte del procuratore, dei diritti della difesa. Crescono, dunque, i dubbi sulle anomalie dell'inchiesta (\"Se mai questa indagine arriver\u00e0 da qualche parte non \u00e8 dato saperlo\"), dopo che il Procuratore aveva prima chiuso le indagini, l'8 novembre 2011, le aveva riaperte e, , aveva notificato un nuovo avviso di chiusura delle indagini a marzo 2012, modificando i capi d'accusa e il numero degli indagati.\nIl 30 maggio 2012 la Commissione d'inchiesta del Senato ha approvato all'unanimit\u00e0 la relazione redatta dal democratico Gian Piero Scanu sulla chiusura dei poligoni di Capo Teulada (CA) e di Capo Frasca (OR) e sulla riconversione di Perdasdefogu-Salto di Quirra in polo di ricerca, anche per nuovi sistemi d'arma.\nIn data 11 luglio 2014 \u00e8 stato comunicato il rinvio a giudizio di tutti i comandanti del PISQ di Quirra per (ex Art. 437 codice penale).\nPatrimonio naturalistico ed esercitazioni.\nSotto l'area del poligono si sviluppa un complesso di grotte, noto col nome di Is Angurtidorgius, di interesse scientifico per la presenza di specie animali endemiche, rare e/o minacciate quali il tritone sardo, il geotritone imperiale, il discoglosso sardo. la rende soggetta a dei frequenti e sistematici crolli, dovuti all'infiltrazione d'acqua tra gli strati minerali che ne compongono le pareti.\nNell'anno 2009 la grotta ha subito importanti fenomeni di crollo, che sono stati attribuiti da gruppi ambientalisti al lancio di precisione di proietti (con esplosivi, secondo alcuni gruppi antimilitaristi; con cemento e testate telemetriche, secondo gli operatori della base, militari e civili) sulla volta, avvenuto durante le esercitazioni militari.\nIn nome della difesa del patrimonio speleologico di Is Angurtidorgius alcuni gruppi politici, ambientalisti e antimilitaristi hanno scoraggiato il progetto di una pista di atterraggio per la costruzione di aerei a pilotaggio remoto che, cos\u00ec, \u00e8 stata effettuata in Puglia.\nCala Murtas.\nNel territorio del poligono rientra la spiaggia di Murtas, o Cala Murtas, che si estende per circa , dal capo di San Lorenzo fino alla Torre di Murtas."}
{"id": "1369287", "revid": "767487", "url": "https://it.wikipedia.org/wiki?curid=1369287", "title": "Lion (gruppo musicale)", "text": "I Lion sono stati una band heavy metal formata a Los Angeles da Kal Swan. Dopo essere stato affiancato dal batterista Mark Edwards, Kal Swan completa la formazione con l'ausilio del bassista Jerry Best e del talentuoso chitarrista Doug Aldrich, arrivato successivamente alla celebrit\u00e0 per aver suonato con Hurricane, Dio e soprattutto con gli Whitesnake. La band propone una forma di hair metal tipicamente americana, fatta di melodie orecchiabili, potenza e grande perizia tecnica.\nStoria.\nA seguito dello scioglimento della band londinese Tytan con cui aveva appena pubblicato il debutto, il cantante Kal Swan si ricolloc\u00f2 a Los Angeles per fondare nel 1983 una nuova band dal nome di \"Lyon\" con l'ex-batterista degli Steeler, Mark Edwards, il bassista Alex Campbell e l'ex chitarrista dei Lone Star, Tony Smith. Non molto tempo dopo, la band decise di ribattezzarsi \"Lion\", perdendo Smith e Campbell che vennero sostituiti rispettivamente da Doug Aldrich e Jerry Best. Best e Aldrich si erano conosciuti alle scuole superiori a Philadelphia ed avevano suonato gi\u00e0 assieme in una band chiamata Mansfield dall'et\u00e0 di 15 anni, assieme al fratello di Best alla batteria, ed un cantante non identificato. La band realizz\u00f2 due singoli prima di spostarsi a Los Angeles e sciogliersi. I due poi incontrarono Kal Swan e Mark Edwards nel 1985.\nLa prima produzione dei Lion fu il mini album \"Power Love\" nel 1986, che ebbe un buon successo in Giappone. Le tracce vennero prodotte dagli stessi Lion, in aggiunta a Duane Baron, Ronnie Montrose e Will Reid Dick, e raccoglieva sei brani. Aldrich e Best suonarono solo in tre delle sei tracce, mentre le altre risalivano a periodi precedenti. La moglie di Kal Swan, Victoria Cross (Vicki Seeger), partecip\u00f2 ai cori di qualche traccia, mentre l'ex collega nei Tytan, Kev \"Skidz\" Riddles, suon\u00f2 le tastiere nel brano \"Stranger in the City\". Durante questo periodo inoltre Swan partecip\u00f2 come ospite al disco \"Masque\" del chitarrista giapponese Kuni (1986).\nI Lion trovarono in seguito un accordo con la \"major\" statunitense Scotti Brothers Records. Dopo aver pubblicato un infruttuoso album intitolato \"Dangerous Attraction\", vennero scaricati dall'etichetta, e firmarono per una label indipendente, la Grand Slamm Records. Con questa pubblicarono il terzo album \"Trouble in Angel City\", distribuito in Europa dalla Music for Nations. L'album conteneva la reinterpretazione degli Slade \"Lock Up Your Daughters\". Il disco conteneva inoltre delle versioni ri-registrate di alcuni brani del debutto \"Power Love\". Questo perch\u00e9 la band aveva firmato con la Scotti Brothers per un altro album, ma volendo abbandonare al pi\u00f9 presto la label, scelsero di ri-reigstrare il vecchio materiale ed aggiungere altri nuovi brani. Questo stratagemma gli permise di conservare il nuovo materiale per un altro eventuale album, proposto quando trovarono un accordo altrove. Parallelamente, Edwards apparve negli album \"Thundersteel\" dei Riot e \"Blaze of Glory\" dei Burning Starr.\nI Lion contribuirono anche alla colonna sonora di tre film: ' (con un ri-arrangiamento di alcuni brani scritti da Ford Kinder e Anne Bryant), \"Il replicante\" e '. I Lion si sciolsero nel 1989, dopo che Edwards rimase vittima di un terribile incidente motociclistico che gli provoc\u00f2 la rottura del collo, e che gli cre\u00f2 diversi problemi per lungo tempo.\nDopo lo scioglimento.\nAldrich entr\u00f2 per un periodo negli Hurricane sostituendo Robert Sarzo (fratello di Rudy Sarzo dei Quiet Riot) registrando il disco \"Slave to the Thrill\" (1990). Successivamente partecip\u00f2 al disco \"Sahara\" degli House of Lords. Aldrich suon\u00f2 anche con i Brunette in occasione di un loro tour in Texas, ma intraprese in seguito vari altri progetti. Aldrich e Swan si rincontrarono ancora una volta formando i Bad Moon Rising, band formata assieme agli ex membri degli Hericane Alice, Ian Mayo e Jackie Ramos. Jerry Best, dopo aver militato provvisoriamente nei Dirty Looks per un periodo, entr\u00f2 nella band dell'ex cantante dei White Lion, Mike Tramp chiamata Freak of Nature. Dopo questo periodo che termin\u00f2 nel 1995 con alle spalle due album, il bassista raggiunse i Dio, ma partecip\u00f2 anche al primo album solista di Mike Tramp. Dopo il ricovero dall'incidente, Mark Edwards intraprese l'attivit\u00e0 di broker a Dallas. Il bassista Alex Campbell raggiunse gli Hellion registrando il disco \"Screams in the Night\" (1987). Aldrich pubblic\u00f2 il primo album solista chiamato \"Highcentered\" nel 1994. Nel gennaio 2002 Aldrich raggiunse i Dio prima di collaborare con gli Whitesnake. Nel tardo 2003 l'ex bassista Jerry Best registr\u00f2 e contribu\u00ec nel song-writing all'album di Courtney Love \"America's Sweetheart\" (2004). Aldrich ha continuato a militare nella formazione degli Whitesnake con cui ha inciso i dischi \"Good to Be Bad\" (2008) e \"Forevermore\" (2011)."}
{"id": "1369290", "revid": "585241", "url": "https://it.wikipedia.org/wiki?curid=1369290", "title": "Amaro al radicchio rosso di Treviso", "text": "L'amaro al radicchio rosso di Treviso \u00e8 un distillato che si ottiene dall'IGP Radicchio Rosso di Treviso.\nLa zona di produzione \u00e8 l'intera provincia di Treviso.\nPreparazione.\nPer ottenere l'amaro si utilizza la variet\u00e0 tardiva del radicchio I.G.P..\nIl prodotto viene pulito e messo in infusione in alcool mescolato ad acqua per raggiungere la gradazione di 50 gradi. Dopo macerazione per 60 giorni, il prodotto subisce una distillazione e poi si imbottiglia."}
{"id": "1369295", "revid": "767487", "url": "https://it.wikipedia.org/wiki?curid=1369295", "title": "R\u00e9my Vercoutre", "text": "Carriera.\nClub.\nInizi\u00f2 la carriera nel , con cui debutt\u00f2 in Ligue 1 molto giovane, nel 1998. Nel 2002 fu ceduto al Lione, che da allora detiene la propriet\u00e0 del cartellino del giocatore. Nel 2004-2005 ha giocato in prestito nello Strasburgo, collezionando soltanto 5 presenze prima di tornare al Lione. \u00c8 il vice di Gr\u00e9gory Coupet. Nella stagione 2007-2008 \u00e8 diventato titolare dopo il serio infortunio del compagno, costretto a rimanere lontano dai campi di gioco per almeno quattro mesi a partire dal 2 agosto 2007. \nNel mercato estivo del 2014 passa al Caen a titolo definitivo.\nNazionale.\nConta 3 presenze nella selezione francese Under-15 e sei nell'Under-16."}
{"id": "1369296", "revid": "174925", "url": "https://it.wikipedia.org/wiki?curid=1369296", "title": "Numero primo", "text": "In matematica, un numero primo (in breve anche primo) \u00e8 un numero intero positivo che abbia esattamente due divisori distinti. In modo equivalente si pu\u00f2 definire come un numero naturale maggiore di 1 che sia divisibile solamente per 1 e per s\u00e9 stesso; al contrario, un numero maggiore di 1 che abbia pi\u00f9 di due divisori \u00e8 detto composto. Ad esempio 2, 3 e 5 sono primi mentre 4 e 6 non lo sono perch\u00e9 sono divisibili rispettivamente anche per 2 e per 2 e 3. L'unico numero primo pari \u00e8 2, in quanto tutti gli altri numeri pari sono divisibili per 2.\nLa successione dei numeri primi comincia con 2, 3, 5, 7, 11, 13, 17, 19, 23, 29, 31, 37\u2026\nQuello di numero primo \u00e8 uno dei concetti basilari della teoria dei numeri, la parte della matematica che studia i numeri interi: l'importanza sta nella possibilit\u00e0 di costruire con essi, attraverso la moltiplicazione, tutti gli altri numeri interi, nonch\u00e9 l'unicit\u00e0 di tale fattorizzazione. I primi sono inoltre infiniti e la loro distribuzione \u00e8 tuttora oggetto di molte ricerche.\nI numeri primi sono oggetto di studio fin dall'antichit\u00e0: i primi risultati risalgono agli antichi Greci, e in particolare agli \"Elementi\" di Euclide, scritti attorno al 300 a.C. Ciononostante, numerose congetture che li riguardano non sono state ancora dimostrate; tra le pi\u00f9 note vi sono l'ipotesi di Riemann, la congettura di Goldbach e quella dei primi gemelli, indimostrate a pi\u00f9 di un secolo dalla loro formulazione.\nEssi sono rilevanti anche in molti altri ambiti della matematica pura, come ad esempio l'algebra o la geometria; recentemente hanno assunto un'importanza cruciale anche nella matematica applicata, e in particolare nella crittografia.\nStoria.\nNon \u00e8 noto quando sia stato definito il concetto di numero primo, tuttavia un segnale che fa supporre una qualche consapevolezza della diversit\u00e0 di tali numeri \u00e8 testimoniato dall'Osso d'Ishango, un reperto osseo datato al Paleolitico superiore, in cui compaiono dei segni rappresentanti i numeri primi compresi tra 10 e 20. Per trovare un altro segno di questa consapevolezza bisogna recarsi in Mesopotamia e aspettare il secondo millennio a.C.; a tale periodo appartengono infatti alcune tavolette contenenti le soluzioni di alcuni problemi aritmetici che, per essere svolti, richiedono una buona conoscenza della fattorizzazione in primi. Allo stesso millennio appartiene anche il papiro di Rhind (trascritto intorno al 1650 a.C.), che contiene alcune espansioni in frazioni egizie dei numeri nella forma 2\u2044\"n\". Le espansioni dei numeri che hanno in comune il pi\u00f9 piccolo dei loro fattori sono simili, suggerendo che gli Egizi fossero almeno consapevoli della differenza tra i numeri primi e i composti.\nLa prima traccia incontestabile di un vero studio dei numeri primi \u00e8 costituita dagli \"Elementi\" di Euclide, un libro composto tra il IV e il III secolo a.C., che fornisce un quadro completo delle conoscenze matematiche del tempo. Quest'opera contiene alcuni risultati fondamentali, tra cui il teorema dell'infinit\u00e0 dei primi e il lemma di Euclide, che prova un'importante caratterizzazione dei numeri primi. Euclide dimostra anche la possibilit\u00e0 di fattorizzare ogni intero positivo come prodotto di primi. All'antica Grecia dobbiamo anche il crivello di Eratostene, un semplice algoritmo per determinare quali sono i numeri primi.\nI secoli seguenti registrarono un certo disinteresse per lo studio dei numeri primi e per diverso tempo non furono dimostrati risultati di particolare rilevanza su questo argomento. L'interesse verso di essi riprese vigore nel diciassettesimo secolo, con le dimostrazioni di nuovi e importanti risultati, alcuni dei quali dovuti a Pierre de Fermat: in particolare egli prov\u00f2 un teorema sulle congruenze modulo un primo, noto come \"piccolo teorema di Fermat\", e il teorema sulle somme di due quadrati che afferma che tutti i primi di una certa forma si possono scrivere come somma di due quadrati. Congettur\u00f2 inoltre che tutti i numeri nella forma 22n + 1 (oggi chiamati in suo onore numeri di Fermat) fossero primi; Fermat stesso aveva verificato la sua congettura fino a \"n\" = 4, ma Eulero mostr\u00f2 che per \"n\" = 5 si otteneva un numero composto. A oggi non sono noti altri numeri di questo tipo che siano primi. Nello stesso periodo, il monaco francese Marin Mersenne pose l'attenzione sui primi nella forma 2\"p\" \u2212 1, con \"p\" primo, che oggi sono chiamati in suo onore primi di Mersenne.\nAltri risultati vennero ottenuti da Eulero nel corso del diciottesimo secolo: tra di essi vi sono la divergenza della serie infinita 1\u20442 + 1\u20443 + 1\u20445 + 1\u20447 + 1\u204411 + ..., in cui gli addendi sono gli inversi dei numeri primi, e il cosiddetto prodotto di Eulero, una formula che evidenzia il legame dei primi con la serie armonica. Nella corrispondenza di Eulero con Christian Goldbach, quest'ultimo formul\u00f2 inoltre la famosa congettura di Goldbach, ancora oggi non dimostrata, che riguarda la rappresentazione dei numeri naturali pari come somma di numeri primi.\nDall'inizio dell'Ottocento, l'attenzione di molti matematici si rivolse allo studio della distribuzione asintotica dei primi, ossia allo studio dell'andamento della funzione che conta i primi minori o uguali a \"x\". Legendre e Gauss congetturarono indipendentemente che tale funzione tende, al crescere di \"x\", a \"x\" / ln(\"x\"), dove ln(\"x\") indica il logaritmo naturale di \"x\". Nel 1859 Bernhard Riemann colleg\u00f2 questo problema con il posizionamento degli zeri della funzione zeta di Riemann, una funzione di variabile complessa; questo approccio port\u00f2 alla dimostrazione della congettura, compiuta in modo indipendente da Hadamard e de la Vall\u00e9e Poussin nel 1896. Tale risultato \u00e8 oggi noto col nome di teorema dei numeri primi.\nI numeri primi restarono confinati nell'ambito della matematica pura fino agli anni settanta, quando venne sviluppato il concetto di crittografia a chiave pubblica; il primo algoritmo di questo tipo, l'RSA, sfrutta infatti la difficolt\u00e0 di fattorizzare numeri grandi formati da due soli fattori primi. Per questo motivo, ha assunto una notevole importanza anche la ricerca di numeri primi sempre pi\u00f9 grandi. A partire dal 1951, tale ricerca viene effettuata attraverso l'uso di computer.\nPrime propriet\u00e0.\nIl pi\u00f9 piccolo numero primo \u00e8 2; tutti gli altri sono dispari, in quanto ogni numero pari \u00e8 divisibile per 2. Nel passato 1 era a volte considerato un numero primo: ad esempio Derrick Norman Lehmer lo incluse nella sua tavola dei numeri primi pubblicata nel 1914. Oggi tuttavia si preferisce escluderlo, in quanto il suo inserimento tra i primi costringerebbe a riformulare in maniera pi\u00f9 complessa diversi teoremi (come il teorema fondamentale dell'aritmetica) per tenere conto di questo caso speciale.\nUn metodo per verificare se un numero \"n\" \u00e8 primo si definisce \"test di primalit\u00e0\". Un metodo che discende direttamente dalla definizione \u00e8 controllare che non sia diviso da nessun numero minore di \"n\" o, in modo pi\u00f9 efficiente, da nessun primo minore di \"n\". Ad esempio, per provare che 11 \u00e8 primo, basta osservare che non \u00e8 diviso da 2, 3, 5 e 7 (che sono i primi minori di 11).\nUn antico algoritmo che evita le divisioni \u00e8 il crivello (ossia \"setaccio\") di Eratostene che, pi\u00f9 precisamente, determina l'insieme dei primi minori o uguali a \"X\". Per far ci\u00f2, l'algoritmo parte dall'insieme dei numeri naturali compresi tra 2 e \"X\", ed elimina i multipli dei numeri primi individuati in precedenza (perch\u00e9 non sono multipli di numeri pi\u00f9 piccoli). In effetti, \u00e8 possibile migliorare questo algoritmo fermandosi a eliminare i multipli dei primi minori o uguali alla parte intera della radice di \"X\": se infatti un numero composto \"c\" ha tutti i fattori maggiori della radice di \"X\", allora \u00e8 maggiore di \"X\", in quanto, dovendo avere almeno due fattori,\nLa figura a destra mostra il funzionamento dell'algoritmo per \"X\" = 120. Analogamente, se si utilizza il metodo delle divisioni per dimostrare la primalit\u00e0 di un numero \"X\" si pu\u00f2 evitare di controllare la divisibilit\u00e0 di \"X\" per numeri maggiori della radice quadrata di \"X\".\nIn una semplice interpretazione geometrica del concetto di numero primo, i numeri \"n\" che non sono primi sono esattamente quei numeri che possono essere rappresentati come rettangoli composti da \"n\" quadratini i cui lati sono maggiori di 1. Ad esempio 12 non \u00e8 primo, perch\u00e9 pu\u00f2 essere rappresentato come un rettangolo di lati 3 e 4, mentre 11 \u00e8 primo, perch\u00e9 non ammette nessuna rappresentazione di questo tipo. Ogni rappresentazione di un numero composto tuttavia ne ammette una simmetrica a seconda che il lato lungo sia orizzontale o verticale; arrestare il crivello (o le divisioni) una volta raggiunta la radice di \"X\" significa considerare solo un rettangolo per ciascuna coppia di rettangoli simmetrici.\nScomposizione in fattori primi.\nL'importanza dei numeri primi in matematica \u00e8 enorme e deriva essenzialmente dal teorema fondamentale dell'aritmetica, il quale asserisce che qualsiasi numero intero positivo diverso da 1 pu\u00f2 essere scomposto in fattori primi, e tale scomposizione \u00e8 unica a meno dell'ordine dei fattori.\nAd esempio, 23244 si fattorizza come\ne ogni altra sua fattorizzazione in numeri primi \u00e8 ottenuta da questa permutando i fattori. Ad esempio, l'ulteriore fattorizzazione\nnon \u00e8 altro che quella precedente con i fattori scritti in un ordine diverso. A causa di questa propriet\u00e0, ci si riferisce a volte ai numeri primi come agli \"atomi dell'aritmetica\".\nQuesta \u00e8 tra l'altro la ragione principale per cui 1 \u00e8 escluso dall'insieme dei primi. Infatti, se si moltiplica una fattorizzazione di un numero per uno, un numero di volte a piacere, si ottiene sempre il numero di partenza, creando cos\u00ec fattorizzazioni distinte.\nUna propriet\u00e0 strettamente collegata alla fattorizzazione unica \u00e8 il lemma di Euclide: se un primo \"p\" divide il prodotto \"ab\", allora divide \"a\" o \"b\". Questa \u00e8 considerata la definizione stessa di \"elemento primo\" in un dominio d'integrit\u00e0, ed \u00e8 ovvia a partire dal teorema fondamentale dell'aritmetica: la fattorizzazione di \"ab\" dovr\u00e0 infatti contenere il primo \"p\", e visto che \"p\" non pu\u00f2 essere \"spezzato\" in due fattori, deve necessariamente essere nella fattorizzazione di almeno uno dei due numeri.\nInfinit\u00e0.\nI numeri primi sono infiniti. La pi\u00f9 antica dimostrazione pervenutaci \u00e8 quella di Euclide, che la presenta nel IX libro degli \"Elementi\", come proposizione 20, con le parole:\nLa dimostrazione procede per assurdo. Supponendo infatti che esista solo un numero finito di numeri primi \"p\"1, \"p\"2, ..., \"p\"\"n\", si pu\u00f2 considerare il numero \"q\" = \"p\"1\"p\"2 \u00b7\u00b7\u00b7 \"p\"\"n\" + 1: questo numero \u00e8 ovviamente maggiore di 1 e diverso da tutti i numeri primi \"p\"\"i\". Ora, vi sono due possibilit\u00e0 per \"q\": pu\u00f2 essere primo o composto. Se fosse primo avremmo per\u00f2 una contraddizione, perch\u00e9 abbiamo assunto che i \"p\"\"i\" siano tutti i numeri primi; se fosse invece composto, dovrebbe avere un fattore primo \"d\", che deve essere uno dei numeri primi \"p\"\"i\". Ma allora \"d\" divide sia \"q\" sia il prodotto \"p\"1\"p\"2 \u00b7\u00b7\u00b7 \"p\"\"n\" (essendo uno dei numeri primi), e quindi deve dividere la loro differenza \"q\" \u2212 \"p\"1\"p\"2 \u00b7\u00b7\u00b7 \"p\"\"n\" = 1, il che \u00e8 impossibile. Quindi \"q\" non pu\u00f2 essere n\u00e9 primo n\u00e9 composto: ma questo \u00e8 assurdo, e i numeri primi sono infiniti.\nUna questione che sorge dalla dimostrazione \u00e8 se i numeri nella forma \"p\"1\"p\"2 \u00b7\u00b7\u00b7 \"p\"\"n\" + 1, cio\u00e8 il prodotto dei primi \"n\" primi pi\u00f9 1 (detti numeri di Euclide), siano o meno primi. Questo avviene nei primi casi (2\u00b73 + 1 = 7 \u00e8 primo, cos\u00ec come 2\u00b73\u00b75 + 1 = 31), ma \u00e8 falso in generale: il pi\u00f9 piccolo di tali numeri a essere composto \u00e8\nNon \u00e8 noto se in questa successione esistano infiniti numeri primi, anche se \u00e8 stato congetturato che sia cos\u00ec.\nMolte altre dimostrazioni sono state create nel corso dei secoli: Eulero dimostr\u00f2 questo teorema a partire dalla divergenza della serie armonica, Goldbach attraverso i numeri di Fermat, mentre Harry Furstenberg ne ide\u00f2 una usando metodi della topologia.\nUn teorema pi\u00f9 forte, da cui si ricava facilmente l'infinit\u00e0 dei numeri primi, \u00e8 quello che stabilisce che la serie 1/2 + 1/3 + 1/5 + 1/7 + 1/11 + ..., formata dalla somma degli inversi dei numeri primi, diverge, e in particolare, usando la notazione O-grande:\nQuesto teorema \u00e8 dovuto a Eulero, che lo dimostr\u00f2 nel diciottesimo secolo.\nDalla dimostrazione di Euclide segue anche che\nTale disuguaglianza pu\u00f2 essere migliorata: H. Bonse dimostr\u00f2 nel 1907 (disuguaglianza di Bonse) che\nper \"n\" &gt; 3. Su questa strada, \u00e8 stato dimostrato che la disuguaglianza\n\u00e8 verificata per ogni \"n\" &gt; 2\"k\" - 1.\nDistribuzione dei numeri primi.\nUna volta dimostrato che i numeri primi sono infiniti, sorge spontaneo chiedersi come si distribuiscono all'interno della sequenza dei numeri naturali, cio\u00e8 quanto sono frequenti e quando ci si pu\u00f2 aspettare di trovare l'\"n\"-esimo numero primo. Questo studio fu incominciato verso la fine del XVIII secolo indipendentemente da Gauss e da Legendre, che introdussero la funzione formula_9 (detta funzione enumerativa dei primi) e congetturarono che essa fosse approssimativamente\nIl tentativo di dimostrare questa congettura attravers\u00f2 tutto l'Ottocento; i primi risultati furono ottenuti tra il 1848 e il 1859 da \u010ceby\u0161\u00ebv, che dimostr\u00f2 usando metodi puramente aritmetici che esistevano due costanti \"A\" e \"B\" tali che\nper \"x\" sufficientemente grande. Riusc\u00ec anche a provare che, se il limite del rapporto esiste, allora esso deve essere 1.\nUna dimostrazione fu invece trovata nel 1896 da Hadamard e da de la Vall\u00e9e-Poussin, che, pur lavorando indipendentemente l'uno dall'altro, usarono metodi simili, basati sull'uso della funzione zeta di Riemann, la quale era stata introdotta da Bernhard Riemann nel 1859. Per una dimostrazione che usasse soltanto metodi elementari (cio\u00e8 senza usare metodi di analisi complessa) si dovette attendere invece fino al 1949, quando essa fu ideata da Selberg e Erd\u0151s. Il teorema \u00e8 oggi noto come teorema dei numeri primi.\nGauss aveva introdotto anche una stima pi\u00f9 precisa, utilizzando la funzione logaritmo integrale:\nNel 1899 de la Vall\u00e9e-Poussin dimostr\u00f2 che l'errore che si commette approssimando formula_9 in questo modo \u00e8\nper una costante positiva \"a\" e ogni intero \"m\"; tale risultato \u00e8 stato leggermente migliorato nel corso degli anni. Inoltre, nel 1901 von Koch mostr\u00f2 che se l'ipotesi di Riemann \u00e8 vera, allora si ha la stima molto pi\u00f9 precisa:\nUna forma equivalente al teorema dei numeri primi \u00e8 che \"pn\", l'\"n\"-esimo numero primo, \u00e8 ben approssimato da \"n\" ln(\"n\"). In effetti, \"pn\" \u00e8 strettamente maggiore di questo valore, come \u00e8 stato dimostrato da J. Barkley Rosser nel 1938; questa disuguaglianza \u00e8 stata migliorata fino ad arrivare, nel 1995, a\nper \"n\" \u2265 2.\nIntervalli tra i numeri primi.\nLegato alla distribuzione dei numeri primi \u00e8 lo studio degli intervalli tra due primi consecutivi. Questo, a parte la coppia formata da 2 e 3, deve essere necessariamente un numero pari maggiore o uguale a 2, perch\u00e9 tra due numeri consecutivi almeno uno \u00e8 pari e quindi non primo. Se due numeri primi hanno come differenza 2, sono detti \"gemelli\": con l'eccezione della \"tripletta\" formata da 3, 5 e 7, i numeri primi gemelli si presentano a coppie, ed \u00e8 semplice verificare che, tranne nel caso 3 e 5, il numero posto tra di loro \u00e8 sempre un multiplo di 6. Le pi\u00f9 piccole coppie di primi gemelli sono (3, 5), (5, 7), (11, 13), (17, 19) e (29, 31). \u00c8 stato congetturato che esistano infinite coppie di numeri primi gemelli, sebbene nessuno sia ancora riuscito a dimostrarlo; un'estensione di questa idea \u00e8 chiedersi se, dato un numero pari \"k\", la differenza tra due primi consecutivi sia pari a \"k\" infinite volte. Quest'ultimo problema prende il nome di congettura di Polignac.\n\u00c8 facile invece mostrare che questa differenza pu\u00f2 essere grande a piacere: dato un intero \"N\", e indicando con \"N!\" il suo fattoriale (cio\u00e8 il prodotto di tutti i numeri compresi tra 1 e \"N\"), i numeri\nsono tutti composti: infatti, se \"m\" \u00e8 minore di \"N\", allora (\"N\" + 1)! + \"m\" \u00e8 divisibile per \"m\", e quindi non \u00e8 primo. La sequenza, che comprende \"N\" numeri consecutivi, \u00e8 quindi priva di numeri primi. Ad esempio, se \"N\" = 5, questi valori corrispondono a\nmentre il valore successivo, 6!+7=727, \u00e8 primo. Si noti comunque che esistono modi pi\u00f9 \"efficienti\" per costruire intervalli senza numeri primi; ad esempio invece di (\"N\" + 1)! + 1 si pu\u00f2 considerare il prodotto dei numeri primi minori di \"N\" + 2.\nDal teorema dei numeri primi discende facilmente che l'intervallo atteso tra due numeri primi consecutivi \"pn\" e \"p\"\"n\"+1 ha lunghezza ln(\"pn\"); tuttavia questi intervalli sono talvolta molto pi\u00f9 grandi e talvolta molto pi\u00f9 piccoli. Sugli intervalli corti, la congettura dei primi gemelli afferma esattamente che l'intervallo \u00e8 il minimo possibile infinite volte. Questa congettura \u00e8 tuttora aperta, ma grazie al lavoro di Zhang Yitang (annunciato nel 2013, e basato sull'approccio di Goldston, Pintz e Y\u0131ld\u0131r\u0131m) e ai successivi contributi di James Maynard e di un progetto Polymath, \u00e8 noto che esistono infiniti numeri primi consecutivi la cui differenza \u00e8 minore di 246.\nSul problema opposto, degli intervalli lunghi, ci si aspetta che tali intervalli siano di ordine ln2 \"pn\", o, pi\u00f9 precisamente, che\nmentre i migliori risultati dimostrati sono\ne\ndovuti rispettivamente a Ford, Green, Konjagin, Maynard e Tao e a Pintz.\nUn altro risultato classico, seppur pi\u00f9 debole di quelli appena riportati, \u00e8 il postulato di Bertrand (che in realt\u00e0 \u00e8 un teorema, essendo stato dimostrato da \u010ceby\u0161\u00ebv nel 1850). Esso afferma che per ogni \"n\" esiste sempre un primo tra \"n\" e 2\"n\". Un'interessante conseguenza di questo risultato \u00e8 che \"p\"\"n\"+1 &lt; 2\"p\"\"n\"; considerando inoltre che \"p\"1 = 2 si deduce facilmente che per ogni \"n\" vale la disuguaglianza\nNel corso dei secoli, sono state proposte molte congetture sugli intervalli tra primi consecutivi. Le pi\u00f9 famose sono la congettura di Legendre, che afferma che tra due quadrati consecutivi vi \u00e8 sempre un primo, la congettura di Brocard che asserisce che tra i quadrati di due primi dispari consecutivi esistono sempre quattro numeri primi, e la congettura di Andrica che ipotizza che\nQueste congetture sono tutte molto pi\u00f9 deboli di quanto ritenuto comunemente vero, ma sono tuttora indimostrate. I migliori risultati in questa direzione sono la dimostrazione che tra \"n\"2 e (\"n\" + 1)2 giace sempre almeno un primo o un semiprimo, dovuta a Chen Jingrun, e il risultato di Baker, Harman e Pintz riportato sopra.\nRapporti con gli altri campi della matematica.\nEssendo alle basi dell'aritmetica, i numeri primi sono ingredienti fondamentali in un gran numero di settori della matematica.\nFunzioni aritmetiche.\nLe funzioni aritmetiche, ossia le funzioni definite sugli interi e a valori nei numeri complessi, rivestono un ruolo cruciale nella teoria dei numeri. In modo particolare, tra queste le pi\u00f9 importanti sono le funzioni moltiplicative, ovvero quelle funzioni \"f\" in cui, per ogni coppia (\"a\",\"b\") di numeri coprimi, si ha\nEsempi di funzioni moltiplicative sono la funzione \u03c6 di Eulero, che a \"n\" associa il numero degli interi che sono al contempo minori e coprimi con \"n\", e le funzioni divisore e sigma, che a \"n\" associano rispettivamente il numero dei suoi divisori e la loro somma. Il valore di tali funzioni nelle potenze dei primi \u00e8\nGrazie alla propriet\u00e0 che le definisce, le funzioni aritmetiche si possono facilmente calcolare conoscendo il valore che esse assumono nelle potenze dei primi. Infatti, dato un intero \"n\" di fattorizzazione\nsi ha che\ne dunque si \u00e8 ricondotto il problema di calcolare \"f\"(\"n\") a quello di calcolare \"f\" sulle potenze dei primi che dividono \"n\", valori che sono in genere pi\u00f9 semplici da ricavare rispetto a una formula generale. Ad esempio, per conoscere il valore della funzione \u03c6 di Eulero su \"n\" = 450 = 2\u00d732\u00d752 \u00e8 sufficiente calcolare\nIl fatto che una funzione moltiplicativa sia individuata dai valori assunti in corrispondenza delle potenze dei numeri primi \u00e8 all'origine dell'uso delle serie di Bell, che sono delle particolari serie formali di potenze. Data una funzione moltiplicativa \"f\" e un primo \"p\", la serie di Bell di \"f\" rispetto a \"p\" \u00e8:\nIn particolare, se \"f\" \u00e8 \"completamente\" moltiplicativa (cio\u00e8 se \"f\"(\"ab\") = \"f\"(\"a\") \"f\"(\"b\") per ogni \"a\" e \"b\"), allora \"f\" \u00e8 individuata dai valori di \"f\"(\"p\"), per \"p\" primo, e la sua serie di Bell \u00e8:\nAritmetica modulare.\nNell'aritmetica modulare i numeri primi svolgono un ruolo molto importante: l'anello formula_37 delle classi di resto \u00e8 infatti un campo se e solo se \"n\" \u00e8 primo. In questo caso lo studio delle classi di resto \u00e8 pi\u00f9 semplice del caso generale, e fornisce un'utile base di partenza per l'analisi delle classi di resto con \"n\" qualunque.\nAnche l'esistenza di una radice primitiva dell'anello formula_37 \u00e8 legata ai numeri primi: questa infatti esiste solamente se \"n\" \u00e8 un numero primo, 1, 2, 4 oppure un numero nella forma formula_39 o formula_40, dove \"p\" \u00e8 un primo dispari.\nUno dei teoremi pi\u00f9 importanti dell'aritmetica modulare \u00e8 costituito dal piccolo teorema di Fermat. Tale teorema afferma che, per ogni primo \"p\" e ogni numero naturale \"a\" si ha\nEquivalentemente, per ogni primo \"p\" e ogni intero \"a\" coprimo con \"p\", si ha\nQuesta propriet\u00e0 pu\u00f2 essere usata per verificare se un numero \"non\" \u00e8 primo, infatti se \"n\" \u00e8 tale che\nper qualche intero \"a\", allora \"n\" non pu\u00f2 essere primo. Tuttavia questa propriet\u00e0 non pu\u00f2 essere usata per controllare se un numero \u00e8 primo: esistono infatti alcuni numeri, detti numeri di Carmichael (il pi\u00f9 piccolo dei quali \u00e8 561), che verificano questa propriet\u00e0 per ogni \"a\" pur non essendo primi. Nel 1994, William Robert Alford, Andrew Granville e Carl Pomerance hanno dimostrato che vi sono infiniti numeri di tale tipo.\nNumeri \"p\"-adici.\nUn altro degli argomenti principali della teoria dei numeri \u00e8 costituito dallo studio dei numeri \"p\"-adici e delle loro propriet\u00e0. Tali numeri sono definiti nel modo seguente: per ogni primo \"p\" si considera una norma sui numeri razionali formula_44 che, valutata su un numero razionale \"q\", assume valori che si avvicinano allo 0 al crescere della massima potenza di \"p\" che divide \"q\". Tale norma \u00e8 detta \"norma \"p\"-adica\". Completando il campo dei numeri razionali rispetto alla metrica indotta da tale norma, si ottiene un campo, indicato con formula_45, che \"estende\" i numeri razionali in un modo diverso dai numeri reali. Gli elementi di tale campo sono detti numeri \"p\"-adici. Tali numeri si possono anche costruire come limite proiettivo degli anelli formula_46.\nTeoria dei gruppi.\nI numeri primi hanno un ruolo centrale anche nell'algebra. Nella teoria dei gruppi, un gruppo in cui ogni elemento ha ordine la potenza di un primo \"p\" \u00e8 detto \"p-gruppo\" o \"gruppo primario\". Tra i gruppi finiti, i \"p\"-gruppi sono tutti e soli i gruppi la cui cardinalit\u00e0 \u00e8 la potenza di un primo; un esempio di \"p\"-gruppo infinito \u00e8 il \"p\"-gruppo di Pr\u00fcfer.\n\u00c8 noto che i \"p\"-gruppi hanno un centro non banale, e di conseguenza non possono essere semplici (a parte il gruppo con \"p\" elementi); se il gruppo \u00e8 finito, inoltre, tutti i sottogruppi normali intersecano il centro in modo non banale.\nTutti i gruppi con un numero primo di elementi sono ciclici e dunque abeliani; anche ogni gruppo di ordine \"p\"2 \u00e8 abeliano. Inoltre, ogni gruppo abeliano finito \u00e8 isomorfo al prodotto diretto di un numero finito di \"p\"-gruppi ciclici.\nIl teorema di Cauchy afferma che, dato un gruppo di ordine \"n\" e un primo \"p\" che lo divide, esiste un elemento di ordine \"p\", e quindi un sottogruppo con \"p\" elementi. Tale teorema \u00e8 generalizzato dai teoremi di Sylow, che garantiscono che in ogni gruppo di ordine \"n\" esiste almeno un sottogruppo di ordine \"pm\", per ogni \"pm\" che divide \"n\".\nTeoria degli anelli e teoria dei campi.\nNella teoria degli anelli, la caratteristica di un dominio d'integrit\u00e0 \"D\" \u00e8 0 oppure un numero primo. Per un campo \"F\", che \u00e8 un particolare tipo di dominio di integrit\u00e0, la caratteristica determina il sottocampo fondamentale di \"F\": se essa \u00e8 diversa da 0, e dunque \u00e8 un numero primo, allora tale sottocampo \u00e8 isomorfo al campo delle classi di resto formula_47.\nSi mostra poi che tutti i campi finiti formano uno spazio vettoriale sul campo formula_47, e di conseguenza hanno un numero di elementi che \u00e8 primo o \u00e8 una potenza di un primo. Inoltre, due campi con lo stesso numero di elementi sono isomorfi; in particolare, ogni campo con un numero primo \"p\" di elementi coincide con formula_47, mentre ogni campo con \"pn\" elementi \u00e8 un'estensione di Galois di un campo con \"p\" elementi.\nTra le estensioni dei numeri razionali, un ruolo importante \u00e8 svolto dalle estensioni ciclotomiche, ossia da quei campi che si possono ottenere aggiungendo a formula_44 le radici \"n\"-esime dell'unit\u00e0, per un qualche numero naturale \"n\". Il grado di queste estensioni \u00e8 strettamente legato alla primalit\u00e0 di \"n\". Infatti esso \u00e8 \"n\" \u2212 1 se e solo se \"n\" \u00e8 primo: tale propriet\u00e0 \u00e8 equivalente al fatto che il polinomio\n\u00e8 irriducibile tra i polinomi a coefficienti razionali se e solo se \"n\" \u00e8 primo. Per una dimostrazione si pu\u00f2 procedere come segue: se \"n\" \u00e8 composto (ad esempio \"n\" = \"ab\", con \"a\" e \"b\" interi maggiori di 1), lo si pu\u00f2 dividere in \"a\" gruppi di \"b\" addendi, arrivando a una scomposizione. Ad esempio, se \"n\" = 10, prendendo \"a\" = 2 e \"b\" = 5, \"P\"(\"x\") si pu\u00f2 scomporre come\nPer dimostrare l'inverso, si pu\u00f2 usare invece il criterio di Eisenstein. Grazie a questa propriet\u00e0 risulta inoltre che se \"n\" \u00e8 primo, allora questo polinomio coincide con l'\"n\"-esimo polinomio ciclotomico.\nPolinomi e progressioni aritmetiche.\n\u00c8 stato dimostrato da Legendre alla fine del Settecento che nessun polinomio a coefficienti interi pu\u00f2 assumere valori soltanto primi: infatti, se esistesse un polinomio \"P\"(\"n\") di questo tipo, si avrebbe \"P\"(1) = p per qualche primo \"p\" e quindi \"P\"(1) \u2261 0 mod \"p\". Ma \"P\"(1) \u2261 \"P\"(1+\"kp\") mod \"p\" per ogni intero \"k\", e quindi \"P\"(1+\"kp\") dovrebbe assumere infinite volte il valore \"p\" (perch\u00e9 i multipli di \"p\" non possono essere primi). Tuttavia questo \u00e8 assurdo, perch\u00e9 nessun polinomio pu\u00f2 assumere uno stesso valore un numero di volte maggiore del proprio grado.\nAlcuni polinomi sembrano assumere valori primi \"pi\u00f9 spesso\" degli altri: ad esempio Eulero not\u00f2 che il polinomio di secondo grado formula_53 produce numeri primi per ogni valore di \"n\" compreso tra 0 e 39; tuttavia, sebbene circa un terzo dei valori che questa funzione assume nei primi 10 milioni siano primi, non \u00e8 stato ancora dimostrato che ne esistano infiniti. Pi\u00f9 in generale, non c'\u00e8 alcun polinomio in una sola variabile e di grado maggiore di uno di cui sia stato dimostrato che assume infiniti valori primi. Diversa \u00e8 la situazione per i polinomi in due variabili: Dirichlet dimostr\u00f2 che questo avviene per ogni forma quadratica formula_54 (a patto che \"a\", \"b\" e \"c\" siano coprimi e che la forma non sia il quadrato di un polinomio di primo grado), mentre nel 1998 John Friedlander e Henryk Iwaniec lo provarono per il polinomio di quarto grado formula_55.\nA differenza di quanto accade per i polinomi di grado pi\u00f9 alto, Dirichlet dimostr\u00f2 nel 1837 che ogni polinomio di primo grado \"ax\"+\"b\" assume infiniti valori primi se e solo se \"a\" e \"b\" sono numeri naturali coprimi. Equivalentemente, una progressione aritmetica contiene infiniti numeri primi se e solo se la sua \"ragione\" e il suo primo valore sono coprimi. La prima dimostrazione di questo teorema, detto teorema di Dirichlet, viene considerata la nascita della Teoria dei numeri analitica.\n\u00c8 noto inoltre che, se \"n\" e \"k\" sono coprimi, il rapporto tra \"M\" e i primi minori di \"M\" che sono congrui a \"k\" modulo \"n\" tende a formula_56 per \"M\" che tende all'infinito, ovvero i primi tendono a dividersi equamente tra le formula_57 progressioni di ragione \"n\" che contengono pi\u00f9 di un primo.\nSebbene non esistano progressioni aritmetiche i cui valori siano soltanto numeri primi, nel 2004 \u00e8 stato dimostrato che esistono progressioni che contengono un numero arbitrariamente grande di termini consecutivi che sono primi (teorema di Green-Tao). Tale risultato \u00e8 stato migliorato nel 2006 per includere anche le progressioni polinomiali; pi\u00f9 precisamente \u00e8 stato dimostrato che, dati dei polinomi \"P\"1, ...,\"P\"\"m\" a coefficienti interi, esistono infiniti interi \"a\" e \"m\" tali che \"a\"+\"P\"1(\"n\"), ..., \"a\"+\"P\"\"m\"(\"n\") sono contemporaneamente primi per 1 \u2264 \"n\" \u2264 \"m\".\nTali teoremi non sono tuttavia \"costruttivi\", ovvero non permettono di determinare esplicitamente delle progressioni arbitrariamente lunghe; la pi\u00f9 lunga sequenza di primi (attualmente conosciuta) che sono termini consecutivi di una progressione aritmetica \u00e8 composta da 26 numeri. \u00c8 stato anche congetturato che esistano sequenze arbitrariamente lunghe di questo tipo tali che tra due termini della progressione non ci siano altri numeri primi, e la pi\u00f9 lunga sequenza di primi di questo tipo finora trovata comprende 10 termini.\nUna progressione aritmetica di interesse particolare per la teoria dei numeri primi \u00e8 quella di ragione 4: si possono infatti separare i primi (a parte 2) in due gruppi, quelli nella forma 4\"k\"+1 e quelli nella forma 4\"k\"+3. Il teorema di Fermat sulle somme di due quadrati asserisce che i primi che possono essere scritti come somma di due quadrati sono tutti e soli quelli del primo gruppo. Un'importante riformulazione di questo teorema \u00e8 che un primo \u00e8 scomponibile nell'anello degli interi di Gauss se e solo se \u00e8 della forma 4\"k\"+1.\nProblemi additivi.\nPer la loro definizione, i numeri primi sono intrinsecamente legati all'operazione di moltiplicazione. Tuttavia, sono di grande interesse anche alcuni problemi riguardanti loro propriet\u00e0 additive.\nIl pi\u00f9 famoso di questi \u00e8 senza dubbio la congettura proposta da Christian Goldbach nel Settecento, che afferma che ogni numero pari maggiore di 2 pu\u00f2 essere espresso come somma di due primi. La congettura \u00e8 tuttora indimostrata, ma \u00e8 facilmente verificabile per gli interi \u201cpiccoli\u201d, come ad esempio\ne tramite l'uso di computer \u00e8 stata controllata anche per tutti gli \"n\" minori di 2\u00d71018.\nAlla congettura di Goldbach ne \u00e8 legata un'altra, pi\u00f9 debole e ora dimostrata, che afferma che ogni numero dispari \u00e8 la somma di tre numeri primi. Questa \"ex\"-congettura \u00e8 comunemente nota con il nome di congettura debole di Goldbach.\nMentre la congettura di Goldbach sembra molto lontana dall'essere risolta, la seconda ha conosciuto diversi progressi nel corso degli anni, culminati nella dimostrazione completa data da Harald Helfgott nel 2013. In precedenza, risultati significativi erano stati ottenuti da Hardy e Littlewood, che nel 1923 provarono che l'ipotesi di Riemann generalizzata implica che ogni numero dispari \"sufficientemente grande\" \u00e8 la somma di tre primi, e da Ivan Vinogradov che nel 1937 dimostr\u00f2 che l'assunzione dell'ipotesi di Riemann non \u00e8 necessaria. Per completare la dimostrazione mancavano quindi solo un numero finito di numeri dispari da controllare, ma tale numero era ben al di l\u00e0 delle capacit\u00e0 computazionali dei moderni computer. Nel 2013, Helfgott introdusse diverse innovazioni all'interno della dimostrazione di Vinogradov, riuscendo ad abbassare notevolmente il numero di potenziali eccezioni a un numero effettivamente controllabile da un computer e quindi a completare la dimostrazione.\nSono noti anche altri risultati, sebbene molto pi\u00f9 deboli. Usando il postulato di Bertrand si pu\u00f2 dimostrare che ogni intero maggiore di 6 pu\u00f2 essere scritto come somma di primi distinti. Inoltre, se \"pn\" \u00e8 l'\"n\"-esimo numero primo, allora almeno uno tra \"pn\", \"pn\" \u2212 1 e \"pn\" + 1 pu\u00f2 essere scritto come\nscegliendo opportunamente i segni \"pi\u00f9\" e \"meno\".\nProblemi additivi sono considerati anche i gi\u00e0 citati teorema di Green-Tao sulle progressioni aritmetiche, la congettura dei primi gemelli e la congettura di Levy, che afferma che ogni intero dispari \u00e8 la somma di un primo e di un semiprimo pari.\nPrincipali problemi aperti.\nMolte congetture riguardanti i numeri primi non sono ancora state dimostrate. La pi\u00f9 importante tra queste \u00e8 senza dubbio l'ipotesi di Riemann, uno dei problemi aperti pi\u00f9 importanti di tutta la matematica: era uno dei ventitr\u00e9 problemi di Hilbert, enunciati nel 1900, ed \u00e8 stato inserito tra i problemi per il millennio nel 2000. Nella sua formulazione originale, tale ipotesi riguarda il posizionamento degli zeri complessi della funzione zeta di Riemann: nonostante il suo legame con i numeri primi non sia immediatamente chiaro, \u00e8 stato provato che la sua dimostrazione avrebbe come conseguenza un notevole miglioramento della comprensione dei numeri primi. In particolare, se l'ipotesi di Riemann fosse vera, i primi sarebbero distribuiti nel modo pi\u00f9 regolare possibile.\nAltri problemi aperti molto famosi sono le gi\u00e0 citate congetture di Goldbach, dei primi gemelli e di Legendre.\nAltre congetture riguardano l'esistenza o meno di infiniti numeri primi in una certa forma. Ad esempio si pensa che esistano infiniti numeri primi nelle sequenze \"n2\" + 1, 2\"n\" - 1 (primi di Mersenne, ), \"n\"! + 1 e \"n\"! - 1 (primi fattoriali, sequenze e ), o che esistano infiniti primi nella successione di Fibonacci. Si congettura invece che vi siano solo un numero finito di primi di Fermat, i numeri primi nella forma 22\"n\" + 1. Al momento, gli unici primi di Fermat noti sono in corrispondenza di \"n\" = 0, 1, 2, 3 e 4.\nFormule per i numeri primi.\nUna formula per i numeri primi \u00e8 un'espressione che genera solamente numeri primi. Non sono note formule chiuse (che cio\u00e8 non fanno ricorso n\u00e9 a limiti n\u00e9 a serie n\u00e9 a sommatorie la cui lunghezza dipenda dal dato iniziale) per trovare tutti i numeri primi fino a \"n\", o anche solo l'\"n\"-esimo primo; sono state invece trovate alcune formule che generano solo numeri primi, seppure fondamentalmente inutili dal punto di vista pratico. Un esempio \u00e8 dato dal teorema di Mills che afferma che esiste una costante \u03b8 tale che\n\u00e8 sempre un numero primo. Tuttavia non si conosce nessuna formula chiusa per calcolare la costante di Mills: le approssimazioni attualmente utilizzate si basano sulla sequenza dei cosiddetti primi di Mills (i numeri primi generati tramite questa formula), che non possono essere ricavati rigorosamente, ma solamente in maniera probabilistica, assumendo per vera l'ipotesi di Riemann.\nA seguito della dimostrazione del teorema di Matiyasevich, sono stati trovati vari polinomi i cui valori positivi sono sempre numeri primi. Matijasevi\u010d dimostr\u00f2 l'esistenza di un polinomio di 37\u00ba grado in 24 incognite, ma senza esplicitarlo; in seguito alcuni di questi sono stati determinati, ma rimangono poco utili per la ricerca di nuovi primi perch\u00e9 hanno diverse variabili e un grado molto elevato, e inoltre assumono spesso valori negativi.\nAltre formule si possono costruire attraverso il teorema di Wilson con l'uso della funzione parte intera, ma anche queste sono sostanzialmente inutilizzabili a causa della loro elevata complessit\u00e0 computazionale.\nAspetti computazionali.\nTest di primalit\u00e0.\nUn \"test di primalit\u00e0\" \u00e8 un algoritmo che permette di stabilire se un dato numero \u00e8 primo oppure no. Nella teoria della complessit\u00e0 computazionale, questo problema \u00e8 a volte denotato come PRIMES, ed \u00e8 stato recentemente dimostrato appartenere alla classe di complessit\u00e0 P.\nIl pi\u00f9 antico e semplice test di primalit\u00e0 \u00e8 quello di \"divisione per tentativi\", che consiste nell'applicare direttamente la definizione di numero primo: si prova a dividere il numero \"N\" per tutti i numeri minori di \"N\": se nessuno di questi lo divide, allora il numero \u00e8 primo. Un semplice miglioramento di questo metodo si ottiene limitando i tentativi di divisione ai numeri primi minori di formula_60. Sebbene molto semplice da descrivere e da implementare su un calcolatore, tale metodo \u00e8 poco usato nella pratica, perch\u00e9 richiede tempi di calcolo che aumentano esponenzialmente rispetto al numero delle cifre di \"N\". Esso tuttavia fornisce anche i suoi fattori primi (ed \u00e8 quindi un algoritmo di fattorizzazione): questo non succede nel caso di algoritmi pi\u00f9 sofisticati, che riescono a stabilire se un numero non \u00e8 primo anche senza determinare alcun divisore non banale.\nAltri algoritmi di primalit\u00e0 piuttosto semplici, ma poco utili dal punto di vista pratico, sono il test che si pu\u00f2 ricavare dal crivello di Eratostene e i test di Fermat e di Wilson, che si basano rispettivamente sul piccolo teorema di Fermat e sul teorema di Wilson.\nDiversi altri algoritmi sono stati sviluppati nel corso del tempo: alcuni di essi si applicano solo a classi particolari di numeri, come ad esempio i test di Lucas-Lehmer e di Proth, che si applicano solo ai numeri di Mersenne e di Proth rispettivamente. Altri, come il test di Miller-Rabin, sono probabilistici, ovvero danno una risposta certa solo se affermano che il numero \"non\" \u00e8 primo, mentre se si ottiene come risultato che il numero \u00e8 primo, allora c'\u00e8 solo un'alta probabilit\u00e0 che il numero effettivamente lo sia. I numeri che passano uno di questi test, pur senza essere primi, sono detti \"pseudoprimi\". La classe pi\u00f9 famosa di pseudoprimi \u00e8 quella dei numeri di Carmichael, che verificano il piccolo teorema di Fermat pur essendo composti.\nTra i test di primalit\u00e0 di uso generale il pi\u00f9 usato attualmente \u00e8 l'ECPP, basato sulle curve ellittiche; sebbene la sua complessit\u00e0 computazionale non sia nota, sperimentalmente si osserva che esso \u00e8 un algoritmo polinomiale nel numero delle cifre di \"n\". Nel 2002, i tre matematici indiani Manindra Agrawal, Neeraj Kayal e Nitin Saxena hanno sviluppato l'algoritmo AKS, il primo test di primalit\u00e0 deterministico con complessit\u00e0 polinomiale, provando dunque che il problema di stabilire se un numero \u00e8 primo o no sta nella classe di complessit\u00e0 P.\nAlgoritmi di fattorizzazione.\nUn programma che ha lo scopo di individuare i fattori primi di un numero \u00e8 detto \"algoritmo di fattorizzazione\"; gli algoritmi di questo tipo possono funzionare anche da test di primalit\u00e0, ma sono quasi sempre pi\u00f9 lenti da eseguire rispetto a programmi ideati solo per quest'ultimo scopo. Dopo il metodo di divisione per tentativi, i pi\u00f9 antichi algoritmi di questo tipo sono il metodo di Fermat, che si basa sulle differenze tra il numero da fattorizzare \"N\" e alcuni quadrati, efficace in particolare quando \"N\" \u00e8 il prodotto di due numeri primi vicini tra loro, e il metodo di Eulero, che si basa invece sulla rappresentazione di \"N\" come somma di due quadrati in due modi diversi.\nPi\u00f9 recentemente, gli algoritmi per la fattorizzazione sono stati basati su una gran variet\u00e0 di tecniche diverse, come le frazioni continue o le curve ellittiche, mentre altri, come ad esempio il crivello quadratico, sono basati su miglioramenti del metodo di Fermat. Altri ancora, come il metodo rho di Pollard, sono probabilistici, e non offrono la garanzia che, dato un numero non primo, ne trovino i divisori.\nA oggi il pi\u00f9 veloce algoritmo deterministico di impiego generale, ovvero senza necessit\u00e0 di numeri in forma particolare, \u00e8 il \"general number field sieve\", che ha complessit\u00e0 esponenziale sul numero di cifre di \"N\"; \u00e8 stato proposto un algoritmo che ha tempo di esecuzione polinomiale nel numero di cifre di \"N\" (algoritmo di Shor), ma esso richiede di essere eseguito su un computer quantistico, la cui simulazione su un normale calcolatore richiede un tempo esponenziale.\nImpiego nella crittografia.\nProprio la difficolt\u00e0 di fattorizzare grandi numeri ha portato allo sviluppo del primo metodo efficace di crittografia a chiave pubblica, l'RSA. In questo sistema crittografico, la persona che deve ricevere un messaggio cifrato genera una chiave formata da tre numeri: uno (\"n\") \u00e8 il prodotto di due numeri primi di grandi dimensioni (generalmente si usano numeri di 1024 o 2048 bit), mentre gli altri due (\"e\" ed \"f\") sono l'uno l'inverso dell'altro modulo \u03c6(\"n\") (dove \u03c6 indica la funzione di Eulero). Uno tra questi ultimi due numeri deve essere tenuto segreto (e dunque prende il nome di \"chiave privata\"), mentre l'altro deve essere reso noto insieme al numero \"n\" (andando a formare la \"chiave pubblica\").\nDopo aver trasformato il messaggio in un numero \"m\" (secondo un codice stabilito in precedenza), la procedura di criptazione e decriptazione consiste nell'elevamento a potenza di \"m\" per il numero tra \"e\" ed \"f\" reso pubblico, prendendone poi il resto nella divisione per \"n\"; il teorema di Eulero garantisce che dopo quest'operazione si possa ritornare allo stesso numero di partenza conoscendo sia \"e\" sia \"f\".\n\u00c8 possibile, in teoria, ricavare la chiave privata dalle informazioni pubbliche: attualmente questo richiede la fattorizzazione del numero \"n\", rendendo quindi la trasmissione del messaggio sicura se i due primi scelti soddisfano alcune condizioni e sono \"sufficientemente\" grandi. Non \u00e8 ancora noto se vi siano metodi efficienti per decriptare il messaggio che non prevedano l'attacco diretto alla fattorizzazione di \"n\", ma \u00e8 stato mostrato che una cattiva scelta della chiave pubblica potrebbe rendere il sistema pi\u00f9 vulnerabile ad attacchi di questo tipo.\nNel 1991 la RSA Security (l'azienda che ha sfruttato commercialmente l'RSA) ha pubblicato una lista di semiprimi, offrendo dei premi in denaro per la fattorizzazione di alcuni di essi, con lo scopo di provare la sicurezza del metodo e di incoraggiare la ricerca in questo ambito: l'iniziativa \u00e8 stata chiamata RSA Factoring Challenge. Nel corso degli anni, diversi di questi numeri sono stati fattorizzati, mentre per altri il problema \u00e8 ancora aperto; il concorso si \u00e8 comunque concluso nel 2007.\nNumeri primi grandi.\nGi\u00e0 da molti secoli la ricerca di numeri primi \"grandi\" ha destato l'interesse dei matematici; tuttavia questa ricerca ha assunto una particolare importanza negli ultimi decenni, a causa del bisogno di tali numeri che caratterizza algoritmi quali l'RSA.\nIl metodo pi\u00f9 efficace per ottenere numeri primi grandi risale al diciassettesimo secolo, quando Marin Mersenne congettur\u00f2 che formula_61 sarebbe stato primo (quando \"n\" \u2264 257) solo per \"n\" uguale a 2, 3, 5, 7, 13, 19, 31, 67, 127 e 257. La verifica della primalit\u00e0 di tali numeri era molto al di sopra delle possibilit\u00e0 dell'epoca, e infatti soltanto nel Novecento si scopr\u00ec che la congettura era falsa e probabilmente fatta \"alla cieca\", in quanto Mersenne tralasci\u00f2 tre casi (per \"n\" = 61, 89 e 107) e non si accorse che i numeri corrispondenti a \"n\" = 67 e \"n\" = 257 erano in realt\u00e0 composti.\n\"M\"127 (un numero di 39 cifre) fu dimostrato essere primo da \u00c9douard Lucas nel 1876, e rimase il numero primo pi\u00f9 grande conosciuto fino al 1951, quando vennero trovati (2148+1)/17 (di 44 cifre) e, poco pi\u00f9 tardi, 180 \u00b7 (2127 \u2212 1)2 + 1 (di 79 cifre), quest'ultimo tramite un calcolatore elettronico. Da allora tutti i successivi primi pi\u00f9 grandi sono stati scoperti con l'aiuto del computer: dal 1952 (quando lo SWAC dimostr\u00f2 che \"M\"521 \u00e8 primo) al 1996 essi sono stati trovati da supercomputer, e furono tutti primi di Mersenne (trovati usando il test di Lucas-Lehmer, un algoritmo specifico per questi numeri) con l'eccezione di 391581 \u00b7 2216193 \u2212 1, che detenne il record tra il 1989 e il 1992.\nIn seguito, i quattordici nuovi numeri primi pi\u00f9 grandi sono stati scoperti attraverso il GIMPS, un progetto di calcolo distribuito basato anch'esso sul test di Lucas-Lehmer. A oggi (dicembre 2018) il pi\u00f9 grande numero primo, scoperto nel dicembre del 2018, \u00e8 2 \u2212 1, composto da oltre 24 milioni di cifre decimali. I numeri primi noti pi\u00f9 grandi sono numeri primi di Mersenne o altri numeri primi particolari, per i quali si dispone di un test molto efficiente in termini computazionali.\nLa Electronic Frontier Foundation ha offerto dei premi in denaro ai primi che riusciranno a trovare numeri primi di oltre un certo numero di cifre. I primi due di questi premi, di e dollari, sono stati assegnati nel 2000 e nel 2008 per il raggiungimento, rispettivamente, di un milione e di dieci milioni di cifre; il pi\u00f9 alto premio attualmente in palio \u00e8 di dollari, per l'arrivo al miliardo di cifre.\nGeneralizzazioni.\nIl concetto di numero primo viene esteso anche in altri campi della matematica.\nTeoria degli anelli.\nLa definizione di numero primo pu\u00f2 essere estesa a qualunque dominio d'integrit\u00e0; vi sono due modi di estendere la definizione, in generale non equivalenti fra loro:\nUn elemento primo \u00e8 sempre irriducibile, ma non viceversa: tuttavia nell'anello degli interi le due definizioni sono equivalenti (come garantito dal lemma di Euclide), e pi\u00f9 in generale sono equivalenti in tutti gli anelli a fattorizzazione unica.\nInoltre, dato un anello \"A\", un ideale \"I\" di \"A\" \u00e8 detto \"primo\" se per ogni coppia \"a\",\"b\" di elementi di A tali che \"a\"\u00b7\"b\" \u2208 \"I\" almeno uno tra \"a\" e \"b\" appartiene a \"I\".\nQuesta definizione \u00e8 molto vicina a quella degli ordinari numeri primi, tanto che nell'anello formula_62 gli ideali primi non nulli sono esattamente (2), (3), (5), ..., ovvero quelli generati dai numeri primi (pi\u00f9 in generale, ci\u00f2 avviene in ogni dominio ad ideali principali). Lo studio degli ideali primi \u00e8 un punto centrale nella geometria algebrica e nella teoria algebrica dei numeri. Un'importante analogia tra numeri primi e ideali primi \u00e8 dato dal fatto che nei domini di Dedekind per gli ideali vale l'analogo del teorema fondamentale dell'aritmetica.\nTeoria dei gruppi.\nNella teoria dei gruppi, un ruolo simile a quello dei numeri primi \u00e8 rivestito dai gruppi semplici. Si pu\u00f2 dimostrare infatti che ogni gruppo finito \"G\" ammette una serie di composizione, cio\u00e8 una serie del tipo\nove ogni \"H\"\"i\" \u00e8 un sottogruppo normale di \"H\"\"i\"+1 tale che il gruppo \"H\"\"i\"+1 / \"H\"\"i\" (detto gruppo fattore della serie) sia un gruppo semplice. Il teorema di Jordan-H\u00f6lder assicura che tutte le serie di composizione per \"G\" hanno la stessa lunghezza \"m\" e gli stessi fattori di composizione, a meno di permutazioni e isomorfismi. \u00c8 tuttavia da notare che gruppi diversi possono avere la stessa serie di composizione: ad esempio il gruppo ciclico formula_64 e il gruppo diedrale \"Dp\", per ogni primo \"p\", hanno entrambi la serie di composizione\ncorrispondente ai fattori formula_66 e formula_67.\nTeoria dei nodi.\nIn teoria dei nodi, un nodo primo \u00e8 un nodo non banale che non pu\u00f2 essere \"scomposto\" in due nodi pi\u00f9 piccoli. In maniera pi\u00f9 precisa, \u00e8 un nodo che non pu\u00f2 essere scritto come somma connessa di due nodi non banali.\nNel 1949 Horst Schubert dimostr\u00f2 un teorema di fattorizzazione analogo al teorema fondamentale dell'aritmetica, che asserisce che ogni nodo \u00e8 ottenibile in modo unico come somma connessa di alcuni nodi primi. Per questo motivo, i nodi primi hanno un ruolo centrale nella teoria dei nodi: una loro classificazione \u00e8 stato da sempre il tema centrale della teoria fin dalla fine del XIX secolo.\nNumeri primi in natura.\nIn natura compaiono molti numeri, ed \u00e8 quindi inevitabile che alcuni di essi siano primi. Sono tuttavia relativamente pochi gli esempi di numeri la cui presenza in natura si spieghi con la loro primalit\u00e0.\nPer la maggior parte, le stelle marine hanno 5 braccia, e 5 \u00e8 un numero primo; tuttavia non \u00e8 nota alcuna connessione tra questo numero di braccia e la primalit\u00e0 di 5. Il motivo della simmetria a 5 braccia che caratterizza la maggior parte delle stelle marine e molti altri echinodermi rimane un mistero.\nIn entomologia si trova uno dei casi in cui si suppone che un numero compaia proprio in quanto primo. Si \u00e8 infatti notato che alcune specie di cicale del genere \"Magicicada\", che trascorrono la maggior parte delle loro vite come larve, emergono come pupe solo a intervalli di 13 o 17 anni, dopo di che si riproducono e infine muoiono dopo poche settimane. Si pensa che il motivo per cui l'intervallo di tempo \u00e8 un numero primo di anni sia la difficolt\u00e0 per un predatore di evolversi specializzandosi nella predazione delle \"Magicicada\": se infatti questi insetti apparissero dopo un numero non primo di anni, allora tutti i predatori il cui ciclo vitale fosse un divisore di quel numero avrebbero una elevata probabilit\u00e0 di trovare le \"Magicicada\". Sebbene esile, questo vantaggio evolutivo sembra essere stato sufficiente a selezionare cicale il cui periodo \u00e8 di 13 o 17 anni.\nNumeri primi nell'arte e nella letteratura.\nI numeri primi hanno influenzato molti artisti e scrittori. Il compositore francese Olivier Messiaen era ossessionato da tali numeri e li utilizz\u00f2 per creare musica non metrica: in opere come \"La Nativit\u00e9 du Seigneur\" (1935) o \"Quatre \u00e9tudes de rythme\" (1949-50) impieg\u00f2 simultaneamente motivi la cui lunghezza \u00e8 un numero primo per creare ritmi imprevedibili. Secondo Messiaen questo modo di comporre era \"ispirato dai movimenti dalla natura, movimenti di durate libere e disuguali\". Anche nel movimento di apertura di un'altra composizione, \"Quatuor pour la fin du temps\", Messiaen utilizz\u00f2 i numeri primi. Con l'obiettivo di dare l'idea dell'eternit\u00e0, accost\u00f2 infatti un tema di 17 note a un tema di 29 note. Essendo primi entrambi i numeri, i temi si ripetono insieme solo dopo 17 \u00b7 29 = 493 note. La stessa idea \u00e8 stata utilizzata da Jem Finer che ha ideato un'installazione sonora che sino al 31 dicembre 2999 suoner\u00e0 motivi sempre diversi.\nI numeri primi svolgono un ruolo anche in alcuni libri. Ad esempio, nel romanzo di fantascienza \"Contact\" di Carl Sagan (cos\u00ec come nella sua versione cinematografica), i numeri primi vengono utilizzati dagli alieni per comunicare; un caso reale di uso dei primi come mezzo di comunicazione \u00e8 presente nel saggio \"L'uomo che scambi\u00f2 sua moglie per un cappello\", del neurologo Oliver Sacks, dove sono descritti due gemelli autistici che per parlarsi si scambiano primi molto elevati. Vi sono riferimenti ai numeri primi anche nel romanzo di Mark Haddon \"Lo strano caso del cane ucciso a mezzanotte\", in cui la numerazione dei capitoli segue la successione dei primi, e nel romanzo di Paolo Giordano \"La solitudine dei numeri primi\", vincitore del premio Strega nel 2008. Il romanzo \"Lo zio Petros e la congettura di Goldbach\" di Apostolos Doxiadis (pubblicato in italiano nel 2001) \u00e8 stato trasposto per le scene da Angelo Savelli.\nMolti film riflettono la fascinazione popolare verso i misteri dei numeri primi e della crittografia, come ad esempio \"Cube - Il cubo\", \"I signori della truffa\", \"L'amore ha due facce\", \"A Beautiful Mind\" e \"La solitudine dei numeri primi\"."}
{"id": "1369297", "revid": "121837", "url": "https://it.wikipedia.org/wiki?curid=1369297", "title": "Laus creaturarum", "text": ""}
{"id": "1369307", "revid": "71155", "url": "https://it.wikipedia.org/wiki?curid=1369307", "title": "In Lust We Trust", "text": "In Lust We Trust, pubblicato nel 2002, \u00e8 un album del gruppo musicale The Ark.\nPubblicato il 26 agosto 2002, \u00e8 il secondo album del gruppo svedese The Ark.\nL'album segue la scia di successo del primo, riprendendone persino lo stile.\nSono stati estratti quattro singoli: \"Calleth You, Cometh I\", \"Father Of A Son\", \"Tell Me This Night Is Over\" e \"Disease\"."}
{"id": "1369308", "revid": "287204", "url": "https://it.wikipedia.org/wiki?curid=1369308", "title": "Duca di Argyll", "text": "Il titolo di Signori di Argyll viene insignito ai membri del clan Campbell, nota in quanto fu per secoli una delle pi\u00f9 potenti di Scozia.\nTitoli nobiliari.\nGli attuali eredi sono indicati come Duchi di Argyll, titolo registrato nell'Almanacco dei Pari di Scozia nel 1701 e in quello del Regno Unito nel 1892. \u00c8 affiancato ai titoli di Conte e Marchese di Argyll.\nOltre ai due gi\u00e0 menzionati (che risalgono, rispettivamente, al 1457 e al 1641) il Duca di Argyll porta diversi altri titoli, quali: \"Conte Campbell e Cowall\" (dal 1701), \"Visconte Lochow e Glenyla\" (1701), \"Lord Campbell\" (1445), \"Lord Lorne\" (1470), \"Lord Kintyre\" (1626), \"Lord Inverary, Mull, Mover and Tiry\" (1704), \"Barone Sundrige\" (1776) e \"Barone Hamilton di Hameldon\" (1776). Sono tutti registrati nell'Almanacco dei Pari di Scozia, eccetto gli ultimi due che sono registrati nell'Almanacco dei Pari di Gran Bretagna. Il duca \u00e8 pure nobile di Nuova Scozia con il titolo di \"Baronetto di Lundie\" (1627). Il figlio maggiore del duca \u00e8 indicato come \"Marchese di Kintyre e Lorne\" (1701).\nI primi signori di Argyll.\nIl duca di Argyll \u00e8 capo del clan Campbell e come tale \u00e8 anche conosciuto come \"MacCailean M\u00f3r\", in riferimento al capostipite \"Cailean M\u00f3r\" di Lochawe (in inglese Colin di Lochow). Costui divenne cavaliere nel 1280 e il suo discendente \"Duncan\" fu nobilitato nel 1445 da Giacomo II di Scozia: divenne allora \"Duncan Campbell di Lochow, Signore di Argyll, Cavaliere, I Lord Campbell\". Il figlio \"Colin\" fu creato \"Conte di Argyll\" nel 1457.\nI Marchesi.\nIl primo \"Marchese di Argyll\" (e VIII Conte di Argyll) fu Archibald Campbell. Fu Carlo I a renderlo tale, poich\u00e9 sembrava ormai palese che, in piena guerra civile inglese, Archibald era l'effettivo sovrano di Scozia. Con Carlo II il Marchese fu giustiziato e i possedimenti confiscati. Tuttavia, nel 1663, il titolo fu riabilitato con il figlio Archibald II Marchese e IX Conte di Argyll. Costui, tra l'altro, fu mandato a morte nel 1685 per aver preso parte alla rivolta di Monmouth.\nI Duchi.\nIl 21 giugno 1701 il figlio del IX conte di Argyll assunse il titolo di \"Duca d'Argyll\" e una serie di titoli secondari (vedi sopra) per i servigi offerti a Guglielmo III d'Orange. Nel 1705 il figlio di questi, II Duca, divenne inoltre \"Barone di Chatham\" e \"Conte di Greenwich\" (pi\u00f9 tardi \"Barone\") per aver supportato l'Act of Union. Dopo la sua morte i titoli scozzesi passarono al fratello, mentre quelli inglesi furono dichiarati estinti.\nNel 1761 il V Duca d'Argyll divenne membro del parlamento per Glasgow. In seguito divenne membro per Dover, essendo divenuto \"Barone Sundridge\", e ottenne il diritto di sedere alla Camera dei lord.\nIl 17 aprile 1892, con George Douglas Campbell, VIII duca di Argyll, il titolo fu registrato nell'Almanacco dei Pari del Regno Unito. Divenne quindi una delle uniche cinque persone del Regno a portare due titoli ducali (nel suo caso, uno scozzese e uno del Regno Unito).\nAttualmente, la famiglia risiede presso il castello di Inveraray nella citt\u00e0 omonima dell'Argyll.\nDuchi di Argyll (1701).\nErede legittimo \u00e8 il maggiore dei figli maschi dell'attuale detentore, Archibald Frederick Campbell, Marchese di Lorne (nato nel 2004)\nCollegamenti esterni.\nDuke of Argyll's Own Scout Group"}
{"id": "1369320", "revid": "339392", "url": "https://it.wikipedia.org/wiki?curid=1369320", "title": "Under-15", "text": ""}
{"id": "1369321", "revid": "108982510", "url": "https://it.wikipedia.org/wiki?curid=1369321", "title": "Alaimo da Lentini", "text": "Il re di Napoli Carlo I d'Angi\u00f2 lo nomin\u00f2 nel 1271 consigliere e familiare regio, e nel 1274 giustiziere del principato di Benevento; prest\u00f2 i propri servizi, poi, alla Corona d'Aragona e fu gran giustiziere del regno di Sicilia (1282-1284).\nLa baronia di Ficarra gli fu conferita in qualit\u00e0 di marito di Macalda di Scaletta, gi\u00e0 posseduta dal primo consorte Guglielmo Amico.\nBiografia.\nAlaimo discendeva da una nobile famiglia di origine normanna che aveva come capostipite, secondo lo storico secentesco Filadelfo Mugnos, il cavaliere Lanfranco che, nell'813, aveva risolutamente difeso la citt\u00e0 di Lentini e, come perenne ricordo dell'episodio, da essa assunse il cognome. Due suoi discendenti, Alaimo e Lanfranco, ottennero nel 1101 le terre di Militello. L'Alaimo, di cui si parla, era figlio di un altro Alanfranco e fratello di Simone, vescovo di Siracusa nel 1269.\nNacque, probabilmente, a Messina, intorno al 1210. La sua prima comparsa nella vita politica siciliana \u00e8 fissata al 1254, quando partecip\u00f2 alla congiura contro Manfredi. Come conseguenza venne esiliato, e si distinse, nel 1268, quale fautore degli Angioini, nella repressione dei seguaci di Corradino. Nel 1271/1274 il re Carlo I, gli attribu\u00ec i menzionati privilegi.. Sempre per volere del sovrano napoletano, gli fu data in sposa una donna molto pi\u00f9 giovane di lui, ambiziosa e imperiosa, Macalda di Scaletta, dopo un primo matrimonio con un'altra donna, anch'ella di nome Macalda. Dalla vedova baronessa di Ficarra ebbe almeno due figli: Tommaso, barone di Castelvetrano (la cui posterit\u00e0 \u00e8 ancora esistente) e Alanfranco, barone di San Basilio (in virt\u00f9 di un legame matrimoniale con questa casata).\nAlaimo nella guerra del Vespro.\nQuando inizi\u00f2 la rivolta del Vespro Alaimo si schier\u00f2 con i sostenitori dell'indipendenza dell'isola, contando sulla protezione del papa Martino IV. Il 24 giugno 1282 Baldovino Mussone, primo capitano di Messina, fu sconfitto presso Milazzo. Alaimo prese il suo posto, organizz\u00f2 validamente la difesa contro Carlo I d'Angi\u00f2 e la citt\u00e0 non fu espugnata. L'appoggio pontificio, per\u00f2, venne meno e Alaimo, insieme ai palermitani, si rivolse al re d'Aragona Pietro III, consorte di Costanza di Svevia, figlia di Manfredi e legittima erede del trono di Sicilia. Il monarca sbarc\u00f2 nell'isola, fu incoronato re e ricopr\u00ec di onori Alaimo, tra cui la carica di gran giustiziere del regno, di stratigoto di Messina (funzionario giudiziario), la titolarit\u00e0 di alcuni importanti e redditizi feudi, della Segrezia di Sicilia (riscossione dei tributi).L'influenza e l'agiatezza di Alaimo, anche grazie agli intrighi dell'ambiziosa moglie, aumentarono considerevolmente. Accompagn\u00f2, pi\u00f9 tardi, Pietro III in Calabria e appian\u00f2 la sommossa anti-aragonese di Gualtiero di Caltagirone. Il re dovette ritornare a Barcellona e gli affid\u00f2 la custodia dei figli e della consorte, invisa a Macalda. La grande popolarit\u00e0 goduta da Alaimo nell'isola, il suo contradditorio passato, i continui maneggi della sposa, la grazia concessa a Carlo lo Zoppo gli nocquero notevolmente suscitando la ferma disapprovazione di Giacomo II, figlio di Pietro III cui succedette come re di Sicilia.\nL'accusa di tradimento e la prigionia.\nIl 19 novembre 1284, sotto accusa di tradimento, il conte fu convocato a Barcellona e imprigionato fino al 2 giugno del 1287 nel castello della Suda di Lleida, a 160 chilometri dalla capitale. Finch\u00e9 regn\u00f2 Pietro III, lealmente legato al barone siciliano, l'accusa pot\u00e9 essere respinta. Quando per\u00f2, nel novembre del 1285, Pietro mor\u00ec, Giacomo ottenne dal fratello Alfonso III credito alle presunte prove di colpevolezza di Alaimo, che chiese inutilmente di essere sottoposto a regolare giudizio. Il 4 agosto del 1287, Alaimo e i nipoti Adinolfo da Mineo e Giovanni da Mazzarino furono consegnati agli inviati di Giacomo, Gilberto de Castelletto e Bertrando de Cannellis.\nLa condanna a morte.\nSulla nave che, salpata dalla Catalogna, avrebbe dovuto ricondurli in Sicilia, venne letta ai due prigionieri la sentenza di morte e, in vista delle coste, presso l'isola di Marettimo (la pi\u00f9 occidentale delle Egadi), entrambi vennero gettati in mare, avvolti in lenzuoli e zavorrati, secondo il rito della mazzeratura.\nI continui voltafaccia del vecchio Alaimo e il nefasto ascendente della contessa Macalda gli furono letali. La spregiudicata donna fu rinchiusa nel castello di Matagrifone, nei dintorni di Messina, dove diventarono famose le sue partite a scacchi con il bey di Tunisi. Non si conosce la precisa data della sua morte e come questa avvenne."}
{"id": "1369328", "revid": "767487", "url": "https://it.wikipedia.org/wiki?curid=1369328", "title": "Dumfries e Galloway", "text": "Dumfries e Galloway (gaelico scozzese \"D\u00f9n Phris agus an Gall-Ghaidhealaibh\") \u00e8 un'area amministrativa della Scozia. \nStoria.\nLa contea fu creata nell'anno 1975 della fusione di tre contee storiche: Dumfriesshire, Kirkcudbrightshire e Wigtownshire.\nInfrastrutture e trasporti.\nI trasporti nella regione sono gestiti dalle compagnie di autobus Huston's, McEwan's, Stagecoach Western e McCall's coaches e gli operatori ferroviari Abellio ScotRail, First TransPennine Express e Virgin Trains.\nFerrovie.\nLa regione dispone di 7 stazioni ferroviarie; tutte sono sulla Glasgow South Western Line, tranne Lockerbie che fa parte della West Coast Main Line.\nBus e pullman.\nLa zona \u00e8 servita da autobus che collegano i principali centri abitati. Servizi di autobus espressi collegano le principali citt\u00e0 con Glasgow, Ayr, Edimburgo e Carlisle. Servizi di autobus locali sono gestiti anche in tutta la regione.\nMare.\nDumfries e Galloway \u00e8 sede di due porti marrittimi entrambi in servizio con l'Irlanda del Nord, entrambi sono nella parte occidentale della regione. Stena Line e P&amp;O Irish Sea entrambi hanno una porta nel villaggio di Cairnryan.\nAeroporti.\nLa regione \u00e8 sprovvista anche di aeroporti commerciali; i pi\u00f9 vicin\u00ec sono l'aeroporto di Glasgow Prestwick e il Carlisle Lake Airport District. La regione ospita un certo numero di aeroporti privati. Nei cieli della citt\u00e0 di Lockerbie \u00e8 esploso l'aereo Pan Am 103 nell'attacco terroristico del 21 dicembre 1988.\nStrade.\nLe strade principali da e verso la regione sono:"}
{"id": "1369329", "revid": "11378516", "url": "https://it.wikipedia.org/wiki?curid=1369329", "title": "Dumfries and Galloway", "text": ""}
{"id": "1369330", "revid": "767487", "url": "https://it.wikipedia.org/wiki?curid=1369330", "title": "The Dictators", "text": "The Dictators sono un gruppo proto-punk statunitense originario di New York che ha cambiato nome in Manitoba NYC.\nDue membri di questa band fecero strada con note heavy metal band degli anni 80. Ross Friedman (meglio conosciuto come \"Ross the Boss\") fu poi il cofondatore insieme a Joey DeMaio dei Manowar. Dal 1988 ritorn\u00f2 nel suo gruppo originale. Il bassista Mark Mendoza invece entrer\u00e0 a far parte dei Twisted Sister dal 1978.\nIl cantante, Richard Manitoba \u00e8 attualmente il cantante degli MC5.\nStoria.\nIl nucleo originario della prima formazione della band era composto dal cantautore/bassista Andy \"Adny\" Shernoff, dai chitarristi Ross \"The Boss\" Friedman (alias Ross Funicello) e Scott \"Top Ten\" Kempner, e dal batterista Stu Boy King. Fu con questa line-up (insieme al roadie e occasionale cantante Handsome Dick Manitoba) che il gruppo nel 1975 incise il proprio album di debutto, \"The Dictators Go Girl Crazy!\" su etichetta Epic Records, con produzione di Sandy Pearlman e Murray Krugman (meglio conosciuti per il lavoro svolto con i Blue \u00d6yster Cult). L'album riscosse scarso successo e vendette pochissime copie all'epoca, ma ad oggi \u00e8 considerato come il punto di partenza del punk rock statunitense.\nFrustrati dalle vendite scarse, i membri del gruppo si divisero per qualche mese alla fine del 1975, ma la band si ricostitu\u00ec nei primi mesi del 1976, con il bassista Mark \"The Animal\" Mendoza al posto di Shernoff e Ritchie Teeter al posto di King. Dopo pochi mesi, Shernoff fu persuaso a rientrare nella band come tastierista. Questa formazione si assicur\u00f2 un contratto discografico con la Asylum Records (in parte anche grazie alla pubblicizzata rissa tra Manitoba e Wayne County) e pubblic\u00f2 il secondo album, \"Manifest Destiny\" (1977). Il disco fu prodotto da Pearlman e Krugman e contiene brani composti da Shernoff.\nNel 1978 Mendoza usc\u00ec dal gruppo (e si un\u00ec ai Twisted Sister), e Shernoff si spost\u00f2 nuovamente al basso. La formazione Manitoba, Shernoff, Friedman, Kempner, e Teeter incise l'album \"Bloodbrothers\" (prodotto ancora da Pearlman e Krugman). Questo fu il primo album dei Dictators ad avere Manitoba come voce solista in ogni traccia, sebbene Bruce Springsteen - grande fan della band - possa essere sentito sul disco effettuare il conteggio \"1-2-1-2-3-4\" durante la traccia d'apertura \"Faster and Louder\". \"Baby, Let's Twist\" fu un successo minore sulla east-coast, ma la mancanza di riscontro su larga scala caus\u00f2 lo scioglimento della band. Poco tempo prima, il batterista Mel Anderson (ex Twisted Sister) si era unito ai Dictators, in sostituzione di Teeter. Dopo lo scioglimento, Manitoba and\u00f2 a fare il tassista, mentre Shernoff lavor\u00f2 come produttore discografico, e Friedman collabor\u00f2 prima con i francesi Shakin' Street, per poi diventare uno dei membri fondatori dei Manowar nel 1982, e produrre il primo nastro demo degli Anthrax.\nI membri della band si riunirono occasionalmente nel 1981, la ROIR pubblic\u00f2 l'audiocassetta \"Fuck 'Em If They Can't Take a Joke\" prodotta da Andy Shernoff, contenente brani dal vivo tratti da tutti e tre i precedenti album dei Dictators, la cover dei Velvet Underground \"What Goes On\" e \"Moon Upstairs\" dei Mott the Hoople, pi\u00f9 due nuove composizioni di Shernoff: \"Loyola\" e \"New York New York\".\nOltre a pochi altri sporadici concerti, si parl\u00f2 molto poco dei Dictators nei successivi cinque anni. Tuttavia, alla fine del 1986, Shernoff e Manitoba (insieme al chitarrista Daniel Rey) formarono i Wild Kingdom, pubblicando nel 1988 una reinterpretazione di \"New York New York\" nell'album della colonna sonora del film \"Mondo New York\".\nNel 1990, la MCA Records pubblic\u00f2 l'album di debutto dei Wild Kingdom, \"...And You?\" scritto e prodotto da Andy Shernoff, sebbene a nome \"Manitoba's Wild Kingdom\" per evitare problemi legali dall'omonimo programma televisivo \"Wild Kingdom\". All'epoca Rey era uscito dal gruppo ed era stato rimpiazzato da Friedman. \"...And You?\" - della durata di appena 25 minuti - riscosse ottime critiche, e la rivista \"Rolling Stone\" lo defin\u00ec \"il primo grande disco punk rock degli anni novanta\".\nLa copertina di \"...And You?\" fu causa di alcune controversie, in quanto impostata su un manifesto della seconda guerra mondiale circa il reclutamento nelle truppe naziste. Non era la prima volta che uno dei membri della band (la maggior parte dei quali, ironicamente, erano ebrei) veniva associato con simpatie filo-naziste, in quanto anche \"Go Girl Crazy\" includeva i brani \"Master Race Rock\" e \"Back to Africa\", entrambi tacciati di razzismo.\nShernoff incise ed and\u00f2 in tour con i The Fleshtones nel 1989 e 1990, scrisse e registr\u00f2 con i The Ramones, diventando un produttore discografico di successo e lavorando anche come sommelier.\nNel 1999 Manitoba apr\u00ec un bar nell'East Village a Manhattan, il \"Manitoba's\".\nKempner lavor\u00f2 con i The Del-Lords e nel 1992 pubblic\u00f2 l'album solista \"Tenement Angels\" e si un\u00ec ai The Brandos nel 1993.\nSul finire degli anni novanta, il gruppo, con il batterista Frank Funaro in formazione, e poi ancora con Patterson, inizi\u00f2 la registrazione di un nuovo album dei Dictators scritto e prodotto da Andy Shernoff, che alla fine usc\u00ec nel 2001 con il titolo \"D.F.F.D.\".\nNegli anni duemila, i Dictators continuarono ad esibirsi dal vivo e nel 2005 pubblicarono l'album dal vivo \"Viva Dictators\", prodotto da Shernoff. Nel 2007, fu pubblicato su etichetta Norton Records l'album raccolta \"Every Day Is Saturday\" contenente demo, rarit\u00e0, e brani inediti incisi in un trentennio di carriera. Il titolo \u00e8 tratto da una strofa della canzone \"Weekend\" inclusa in \"The Dictators Go Girl Crazy\".\nNel 2003 Shernoff form\u00f2 i The Master Plan che pubblicarono l'album \"Colossus Of Destiny\" su etichetta Alive-Total Energy Records, e nel 2011 \"Maximum Respect\" per la Green Mist Records.\nManitoba cant\u00f2 con i membri sopravvissuti degli MC5, e lavor\u00f2 come DJ sulla Sirius XM Satellite Radio di Little Steven.\nNell'ottobre 2006, la band (Manitoba, Shernoff, Friedman, Patterson, Kempner) si esib\u00ec nello show di chiusura dello storico locale \"CBGB's\" di New York, e per l'ultimo brano in scaletta i Dictators furono raggiunti sul palco da Tommy Ramone, ultimo membro superstite della formazione originaria dei Ramones, per una versione di \"Blitzkrieg Bop\" dei Ramones.\nNel novembre 2007, Manitoba, insieme alla scrittrice Amy Wallace, pubblic\u00f2 il libro \"The Official Punk Rock Book of Lists\"."}
{"id": "1369331", "revid": "709565", "url": "https://it.wikipedia.org/wiki?curid=1369331", "title": "George Douglas Campbell, VIII duca di Argyll", "text": "Biografia.\nEra il secondogenito, ma unico figlio maschio superstite, di John Campbell, VII duca di Argyll, e della sua seconda moglie, Joan Glassel.\nNel 1847 successe al padre al ducato.\nCarriera politica.\nStretto collaboratore del principe Alberto, serv\u00ec come Lord del Sigillo privato (1852-1855) nel governo di Lord Aberdeen, e poi come Postmaster General (1855-1858) nel governo di Lord Palmerston. Era di nuovo Lord del Sigillo privato (1859-1866) nel secondo governo Palmerston, e poi durante il secondo governo di Lord Russell, in quella occasione era un forte sostenitore della causa del Nord nella Guerra civile americana.\nDurante il primo governo di William Ewart Gladstone, ricopr\u00ec la carica di Segretario di Stato per l'India (1868-1874). In quel momento rifiut\u00f2 di promettere sostegno contro i russi per l'emiro dell'Afghanistan, ci\u00f2 contribu\u00ec allo scoppio della seconda guerra anglo-afgana.\nNel 1880 serv\u00ec sotto Gladstone, come Lord del Sigillo Privato, ma si dimise il 31 marzo 1881. Nel 1886, ruppe completamente con Gladstone sulla questione del sostegno del Primo Ministro irlandese Home rule.\nEssendo stato gi\u00e0 Vice Lord Luogotenente (1847), ricopr\u00ec la carica onoraria di Lord Luogotenente di Argyllshire (1862-1900). Egli \u00e8 stato membro del consiglio privato nel 1853.\nNel 1892 fu creato Duca di Argyll nel Pari del Regno Unito.\nIn quanto scienziato, contribu\u00ec utilmente alla geologia e intervenne nel dibattito sull'evoluzione, opponendosi a Darwin e polemizzando con Spencer e Huxley.\nMatrimoni.\nPrimo matrimonio.\nSpos\u00f2, il 31 luglio 1844 a Trentham, Lady Elizabeth Georgiana Leveson-Gower (1824-1878), figlia di George Sutherland-Leveson-Gower, II duca di Sutherland. Ebbero dodici figli:\nSecondo matrimonio.\nSpos\u00f2, il 13 agosto 1881 a Danbury Palace, Amelia Mary Claughton (12 aprile 1843-4 gennaio 1894), figlia di Thomas Claughton. Non ebbero figli.\nTerzo matrimonio.\nSpos\u00f2, il 30 luglio 1895, Ina McNeill (?-24 dicembre 1925), figlia di Archibald McNeill. Non ebbero figli.\nMorte.\nMor\u00ec il 24 aprile 1900, al Castello di Inveraray."}
{"id": "1369332", "revid": "298229", "url": "https://it.wikipedia.org/wiki?curid=1369332", "title": "PostFinance-Arena", "text": "La PostFinance Arena di Berna (conosciuta anche come Allmend o Bern Arena) \u00e8 la pi\u00f9 capiente pista d'hockey su ghiaccio della Svizzera ed una delle pi\u00f9 grandi d'Europa. Anche per questo motivo l'SC Berna \u00e8 da diversi anni il club hockeystico con la media di spettatori pi\u00f9 alta del continente.\nCostruita nel 1967 pu\u00f2 contenere spettatori ed \u00e8 stato anche lo scenario principale del campionato mondiale di hockey su ghiaccio 2009. Nel giugno 2016 ha anche ospitato i campionati europei di ginnastica artistica."}
{"id": "1369336", "revid": "63756", "url": "https://it.wikipedia.org/wiki?curid=1369336", "title": "Dunbartonshire Occidentale", "text": "Il Dunbartonshire Occidentale (gaelico scozzese \"Siorrachd Dh\u00f9n Bhreatainn an Iar\") \u00e8 un'area amministrativa della Scozia."}
{"id": "1369339", "revid": "11378672", "url": "https://it.wikipedia.org/wiki?curid=1369339", "title": "West Dunbartonshire", "text": ""}
{"id": "1369341", "revid": "11378684", "url": "https://it.wikipedia.org/wiki?curid=1369341", "title": "Dunbartonshire dell'ovest", "text": ""}
{"id": "1369343", "revid": "11378743", "url": "https://it.wikipedia.org/wiki?curid=1369343", "title": "Baruc", "text": ""}
{"id": "1369345", "revid": "2056951", "url": "https://it.wikipedia.org/wiki?curid=1369345", "title": "Dunbartonshire Orientale", "text": "Il Dunbartonshire Orientale (gaelico scozzese \"Siorrachd Dh\u00f9n Bhreatainn an Ear\") \u00e8 un'area amministrativa della Scozia."}
{"id": "1369346", "revid": "11378781", "url": "https://it.wikipedia.org/wiki?curid=1369346", "title": "East Dunbartonshire", "text": ""}
{"id": "1369347", "revid": "11378795", "url": "https://it.wikipedia.org/wiki?curid=1369347", "title": "Dunbartonshire dell'est", "text": ""}
{"id": "1369348", "revid": "729019", "url": "https://it.wikipedia.org/wiki?curid=1369348", "title": "Vojska Republike Srpske", "text": "L'Esercito della Repubblica Serba di Bosnia ed Erzegovina (in serbo: \"\u0412\u043e\u0458\u0441\u043a\u0430 \u0420\u0435\u043f\u0443\u0431\u043b\u0438\u043a\u0435 \u0421\u0440\u043f\u0441\u043a\u0435 (\u0412\u0420\u0421)\"; in bosniaco e croato, \"Vojska Republike Srpske (VRS)\"), anche definito Esercito Serbo-Bosniaco, era l'esercito della Repubblica Serba di Bosnia ed Erzegovina.\nA partire dal 2003, quest'arma inizi\u00f2 ad integrarsi con l'Armata della Repubblica di Bosnia ed Erzegovina (controllata dal Ministero della Difesa della Bosnia ed Erzegovina) e nel 2005 fu stanziato un contingente unico comprendente serbi, bosgnacchi e croati per aiutare le forze armate statunitensi in Iraq.\nIl processo di inserimento nelle forze armate \u00e8 stato completato il 6 giugno 2006.\nStoria.\nL'esercito venne fondato il 12 maggio 1992 dalle forze armate della vecchia Armata Popolare Jugoslava, l'esercito dell'ex Repubblica Federale Socialista di Jugoslavia dal quale la Bosnia e l'Erzegovina si erano separate lo stesso anno. L'esercito contava circa 80.000 soldati durante la Guerra in Bosnia (1992-1995).\nIl VRS era composto quasi interamente da ufficiali serbi ortodossi e da reclute provenienti dalla Bosnia ed Erzegovina. Le formazioni militari che combatterono per la Repubblica Serba di Bosnia ed Erzegovina comprendevano inoltre diverse unit\u00e0 paramilitari serbe, cos\u00ec come russi, greci e altri volontari pronti a combattere per la causa serba. Erano inoltre presenti pochi bosniaci musulmani, per la maggior parte provenienti dalle aree di Tesli\u0107 e Derventa (il maggiore Ismet \u0110uheri\u0107 e la sua compagnia consisteva di 120 uomini, composti da serbi e croati) nel nord del Paese.\nIl VRS \u00e8 uno di alcuni dei gruppi che sono stati accusati di crimini di guerra in Bosnia contro i bosniaci e i croati. Il leader del VRS era il generale Ratko Mladi\u0107, che venne accusato davanti al Tribunale penale internazionale per l'ex-Jugoslavia di genocidio (cos\u00ec come altri ufficiali serbi di alto grado) e venne arrestato il 26 maggio 2011.\nIl 6 giugno 2006 l'Esercito della Repubblica Serba di Bosnia ed Erzegovina \u00e8 stato abolito ed integrato nelle Forze Armate della Bosnia Erzegovina.\nInventario dei velivoli della Forza Aerea della Repubblica Serba di Bosnia ed Erzegovina.\n\u00c8 nota comunemente con la sua prima denominazione, \"Ratno Vazduhoplovstva i protivvazdu\u0161na odbrana Vojske Republike Srpske\", o con la sua versione abbreviata RV i PVO RS. Dal 1\u00ba giugno 2004 le Forze aeree della Repubblica Serba di Bosnia ed Erzegovina vengono ufficialmente chiamate:\n1 Puk Vazduhoplovstva i protivvazdu\u0161na odbrana Vojske Republike Srpske o V i PVO VRS\n1\u00ba Reggimento Aeronautico e Forza di Difesa Aerea dell'Esercito della Repubblica di Srpska."}
{"id": "1369349", "revid": "339392", "url": "https://it.wikipedia.org/wiki?curid=1369349", "title": "Mew Mew", "text": ""}
{"id": "1369351", "revid": "486946", "url": "https://it.wikipedia.org/wiki?curid=1369351", "title": "Esercito della Repubblica Serba", "text": ""}
{"id": "1369356", "revid": "1602064", "url": "https://it.wikipedia.org/wiki?curid=1369356", "title": "Sirinata a 'na dispittusa/Scarcagnulu", "text": "Sirinata a 'na dispittusa/Scarcagnulu \u00e8 il 6\u00b0 singolo di Domenico Modugno, pubblicato nel 1954.\nIl disco.\nModugno \u00e8 l'autore sia del testo che della musica.\n mentre la seconda fu spesso reincisa da Modugno, ed \u00e8 presente anche nell'antologia \"Tutto Modugno\" del 1972.\nI brani.\nSirinata a 'na dispittusa\nIl primo brano \u00e8 una canzone d'amore in sanpietrano (San Pietro Vernotico), una serenata ad una ragazza dispettosa.\nScarcagnulu\n\"Scarcagnulu\" \u00e8 invece, nella tradizione popolare del Salento e del Brindisino, un folletto dispettoso, che disturba i sonni dei contadini e specialmente dei bambini (in alcune zone della Puglia viene anche chiamato \"Scazzamurrieddhru\" o \"Lu lauru\"); la canzone racconta le imprese di uno di questi folletti.\nSempre nel 1954 entrambi i brani furono ripubblicati insieme a quelli del 78 giri precedente, \"Lu magu delle rose/Cavaddruzzu\", nell'EP A72V 0037."}
{"id": "1369357", "revid": "119203502", "url": "https://it.wikipedia.org/wiki?curid=1369357", "title": "Leonid Krav\u010duk", "text": "\u00c8 stato il primo Presidente dell'Ucraina indipendente, dal 1991 al 1994."}
{"id": "1369359", "revid": "104458", "url": "https://it.wikipedia.org/wiki?curid=1369359", "title": "Leonid Kravchuk", "text": ""}
{"id": "1369360", "revid": "287204", "url": "https://it.wikipedia.org/wiki?curid=1369360", "title": "O (singolo Omarion)", "text": "O \u00e8 il singolo di debutto dell'artista R&amp;B Omarion.\nSi \u00e8 piazzato alla posizione n.27 delle charts statunitensi, mentre in Regno Unito non \u00e8 arrivato oltre la 47\u00aa posizione."}
{"id": "1369362", "revid": "153409", "url": "https://it.wikipedia.org/wiki?curid=1369362", "title": "San Giuliano (Corsica)", "text": ""}
{"id": "1369364", "revid": "44876", "url": "https://it.wikipedia.org/wiki?curid=1369364", "title": "Virtus CiseranoBergamo 1909", "text": "La S.S.D. Virtus CiseranoBergamo 1909 S.r.l., meglio nota come Virtus CiseranoBergamo, \u00e8 una societ\u00e0 calcistica italiana con sede nei comuni di Alzano Lombardo e Ciserano. Milita in Serie D, la quarta divisione del campionato italiano.\nLa societ\u00e0, ricostituita nel 2004, ha assunto l'attuale denominazione nel 2019 ed \u00e8 erede della tradizione sportiva iniziata nel 1909 con la fondazione del \"Foot-Ball Club Alzano\", che nel corso della sua storia ha assunto diverse denominazioni.\nIn qualit\u00e0 di \"Alzano Virescit\", la societ\u00e0 partecip\u00f2 ad un campionato di Serie B, a sei di Serie C1, a uno di Serie C2 e a due del Campionato Nazionale Dilettanti prima di cessare l'attivit\u00e0.\nI colori sociali sono il rosso e il blu. La sede degli incontri interni \u00e8 lo stadio Carlo Rossoni.\nStoria.\nDalle origini al secondo dopoguerra.\nIl calcio, nella citt\u00e0 di Alzano Lombardo, arriv\u00f2 il 25 luglio 1909 con la formazione della prima rappresentativa calcistica all'interno della Societ\u00e0 Ginnica locale. L\u2019affiliazione alla F.I.G.C., venne perfezionata un anno dopo, il 12 aprile 1910, con il \"Foot-Ball Club Alzano\" che per\u00f2 non prese parte ad alcun campionato ufficiale ma solo ai tornei approvati dal comitato regionale lombardo F.I.G.C., in quanto non possedeva ancora un campo di gioco dalle dimensioni minime di 90 metri per 50.\nL'attivit\u00e0 agonistica a livello locale e provinciale, prosegu\u00ec fino all'inizio della Prima Guerra Mondiale, poi, dal dopoguerra con l'arrivo di Carillo Pesenti Pigna alla presidenza nel 1936, la societ\u00e0 si dot\u00f2 di un impianto sportivo valido, e l\u2019Alzano disput\u00f2 i campionati regionali vincendo da subito la Seconda Categoria. Nel successivo ventennio, la squadra consegu\u00ec vari salti di categoria fino ad arrivare alla Prima Categoria Lombardia che era la massima divisione regionale. Dopo la pausa bellica, dovuta all'inizio della Seconda Guerra Mondiale, alla ripresa delle attivit\u00e0 agonistiche, l\u2019Alzano nella stagione di Prima Divisione 1947-1948 si rese subito protagonista, dapprima arrivando secondo nel girone C, grazie alle vittorie maturate con il lancio della monetina contro Castro e Vertovese e poi arrivando secondo nel girone finale B vincendo anche qui alla monetina lo spareggio contro la Farese conquistando per la prima volta nella sua storia la promozione in Serie C.\nL\u2019esperienza in Serie C per\u00f2, dur\u00f2 appena un anno e con un ultimo posto maturato nel girone F, i bianconeri retrocessero in Prima Categoria rimanendoci per parecchi anni.\nDagli anni 1950 agli anni 1990.\nTra gli anni 1950 e 1960, la squadra alzanese vide una continua militanza nella Prima Divisione Lombarda, con una retrocessione in Seconda Categoria maturata al termine della stagione 1963-1964, poi, dopo un lustro di incertezze i bianconeri proseguirono la propria discesa agli inferi della Terza Categoria nel 1966.\nCon l'inizio degli anni 1970, l'Alzano arriv\u00f2 a una svolta che in due anni la port\u00f2 fino in Prima Categoria, ma nel 1978 dopo cinque anni, per la societ\u00e0 alzanese inizi\u00f2 una nuova crisi che porter\u00e0 i bianconeri alla Terza Categoria nel 1982.\nUn anno dopo, nell\u2019estate del 1983, il sindaco della citt\u00e0 di Alzano Lombardo e alcuni imprenditori locali lanciarono il \u201cProgetto Alzano\u201d dove, sotto la guida del presidente Lino Scarpellini, nello spazio di un triennio arriv\u00f2 il ritorno dei bianconeri in Prima Categoria. Nel 1986, con l'inaugurazione del nuovo stadio comunale la presidenza pass\u00f2 a Franco Morotti che port\u00f2 gli alzanesi in Promozione Lombardia nel 1991 e in Eccellenza un anno dopo.\nL'epoca dell'Alzano Virescit.\nNell\u2019estate del 1993 il sodalizio, partecipante al campionato di Eccellenza, si fuse con la Virescit Bergamo, squadra del quartiere Boccaleone di Bergamo che aveva disputato diverse stagioni in Serie C, rilevando il titolo sportivo e cambiando la denominazione in \"Alzano Virescit Football Club 1909\".\nLa nuova societ\u00e0, ripart\u00ec dal Campionato Nazionale Dilettanti e nel giro di due stagioni, dal 1994 al 1996, conquist\u00f2 due promozioni in fila, dapprima vincendo lo spareggio con l'Imolese e poi vincendo la finale dei play-off, nel derby contro i bresciani del . Dopo un triennio in Serie C1, condito anche dalla vittoria della Coppa Italia Serie C nella stagione 1997-1998, i bianconeri, si guadagnarono una storica promozione in Serie B nel 1999 vincendo il girone A con un margine di quattro punti di vantaggio sul .\nLa squadra bergamasca, per\u00f2, in cadetteria con Claudio Foscarini in panchina dur\u00f2 appena un anno e retrocedette anche dalla Serie C1 l'anno dopo, mantenendo per\u00f2 la categoria grazie a un ripescaggio. La stessa cosa successe anche al termine della stagione successiva, nel 2002, fino al 2003 quando a causa di problemi finanziari la societ\u00e0 dopo aver perso i play-out contro la Lucchese rinunci\u00f2 all'iscrizione al campionato di Serie C2 2003-2004 e spar\u00ec dal calcio professionistico venendo radiata.\nDall'AlzanoCene alla Virtus Bergamo.\nNell'estate successiva, un gruppo formato da ex dirigenti dell'Alzano Virescit rifond\u00f2 l\"'Associazione Sportiva Dilettantistica Football Club Alzano 1909\", che ripart\u00ec dal campionato di Prima Categoria Lombardia rimanendoci per due anni, poi, durante l'estate 2007, il club si fuse con l'Ardens Cene, costituendo il \"Football Club AlzanoCene 1909\", militante nel girone B dell'Eccellenza Lombardia. Il 13 aprile 2008, con la conquista della promozione in Serie D con tre giornate d'anticipo, i bianconeri vinsero anche il Trofeo Regionale Lombardo il successivo 9 maggio a Verolanuova.\nDal 2008 al 2014, i bianconeri rimasero in Serie D, navigando in posizioni di met\u00e0 classifica, fino alla retrocessione in Eccellenza dopo i play-out persi contro il Borgomanero. Dall'estate del 2015, dopo aver vinto il proprio girone di Eccellenza, la societ\u00e0 si fuse con l'Aurora Seriate diventando \"Virtus Bergamo 1909\".\nAl primo anno la nuova compagine bergamasca termina il campionato al sedicesimo posto, evitando i play-out grazie ad un distacco di undici punti dalla diciassettesima classificata. Nel campionato seguente la Virtus Bergamo si classifica al quarto posto e perde la finale play-off del girone. Le due stagioni successive sono concluse al sesto posto.\nLa Virtus CiseranoBergamo.\nNell'estate del 2019 la societ\u00e0 decide di fondersi con il Ciserano, appena retrocesso dalla Serie D. Nasce dunque una nuova squadra denominata \"Societ\u00e0 Sportiva Dilettantistica Virtus CiseranoBergamo 1909\". Ci\u00f2 comporta anche il cambio dei colori che dal bianco e dal nero passano al rosso e al blu (gi\u00e0 utilizzati dalla squadra ciseranese). Inoltre le partite di casa vengono disputate allo stadio Carlo Rossoni di Ciserano.\nColori e simboli.\nColori.\nI colori della societ\u00e0, fino al 2019, sono stati il bianco e il nero, gi\u00e0 utilizzati dai precedenti sodalizi alzanesi. Dopo la fusione con il Ciserano i colori vengono sostituiti dal rosso e il blu, in precedenza usati dalla squadra ciseranese.\nEvoluzione prima divisa\nEvoluzione seconda divisa\nEvoluzione terza divisa\nDivisa speciale\nSimboli ufficiali.\nStemma.\nLo stemma della Virtus Bergamo era uno scudo a pentola che reca nella parte superiore il disegno di un giglio, presente nello stemma comunale di Alzano Lombardo, e l'anno di fondazione del club su una fascia tricolore italiana. Pi\u00f9 in basso si trova una fascia contenente il nome della squadra e nella parte inferiore i nomi delle citt\u00e0 rappresentate dalla squadra. Nel 2019 la neocostituita Virtus CiseranoBergamo adotta come stemma sempre uno scudo a pentola ma vengono cambiati i colori ed eliminati i simboli al suo interno.\nInno.\nL'inno della squadra \u00e8 stato l\"'Inno al Foot-Ball Club Alzano\" composto da Sala e Petronico all'inizio del Novecento.\nStrutture.\nStadio.\nL'Alzano ha giocato le partite di casa dal 1909 al 1986 nei campi sportivi presenti nell'area della Cartiera Pigna, divenuti ormai inagibili a causa della scalata alle categorie superiori. Dal 1986 al 2019 la squadra ha utilizzato come campo da gioco lo stadio Carillo Pesenti Pigna di Alzano. Lo stadio venne costruito nel 1984 e inaugurato due anni pi\u00f9 tardi, nell'area della Cartiera Pigna. L'impianto venne intitolato a Carillo Pesenti Pigna, presidente del club dal 1936 al 1944. Esso dispone di 1900 posti a sedere, di una copertura, una pista d'atletica e un terreno in erba naturale. Nella stagione 1999-2000 l'Alzano Virescit si trov\u00f2 a dover disputare il campionato di Serie B e vista l'inadeguatezza del proprio impianto fu costretto a traslocare al pi\u00f9 capiente stadio Atleti Azzurri d'Italia di Bergamo.\nDalla stagione 2019-2020, dopo la fusione con il Ciserano viene utilizzato come campo da gioco lo stadio Carlo Rossoni di Ciserano, dotato di posti.\nCentro di allenamento.\nLa Virtus CiseranoBergamo svolge i propri allenamenti allo stadio Carlo Rossoni di Ciserano.\nSociet\u00e0.\nOrganigramma societario.\nDi seguito l'organigramma societario:\nSettore giovanile.\nLa Virtus CiseranoBergamo dispone di un proprio settore giovanile con squadre che comprendono gli juniores nazionali, gli allievi, i giovanissimi, gli esordienti, i pulcini e i primi calci.\nI migliori risultati conseguiti sono stati la vittoria del Campionato Italiano Juniores Dilettanti nel 2016-2017, quella del Campionato Italiano Allievi Dilettanti nel 2014-2015 e la vittoria del Campionato Italiano Allievi Professionisti nel 1996-1997.\nAllenatori e presidenti.\nDi seguito la cronologia degli allenatori e dei presidenti:\nStatistiche e record.\nStatistiche di squadra.\nLa squadra ha preso parte complessivamente a 84 stagioni sportive. 24 in campionati nazionali ed interregionali; e 60 in campionati regionali. Il livello pi\u00f9 alto raggiunto dall'Alzano \u00e8 stata la Serie B, nella quale conta una sola partecipazione.\nTifoseria.\nI Lost Boys nascono nel 2000 da una scissione dal gruppo storico del tifo alzanese. Seguono per due anni l'Alzano Virescit in tutte le trasferte e si confrontano con tifoserie ben pi\u00f9 blasonate e importanti.\nDopo la cessata attivit\u00e0 il gruppo non si scioglie e una parte, per motivi personali, si presta per una stagione a seguire il Lecco.\nQuando Alzano, nel 2003, ritrova la propria squadra di calcio, i Lost Boys sono l'unico gruppo ultras alzanese a ritornare per sostenere i bianconeri, ripartiti dalla Prima Categoria.\nSeguono dapprima l'Alzano e poi l'AlzanoCene fino al 2015, anno della fusione con l'Aurora Seriate, per poi cessare la propria presenza.\nNote.\nFonti ufficiali"}
{"id": "1369365", "revid": "1598666", "url": "https://it.wikipedia.org/wiki?curid=1369365", "title": "Lothian Occidentale", "text": "Il Lothian Occidentale (in lingua scots: \"Wast Lowden\", in lingua gaelica scozzese \"Lodainn an Iar\") \u00e8 una delle 32 aree amministrative della Scozia, ed \u00e8 una contea storica, che fu anche conosciuta con il nome di Linlithgowshire. Confina con la citt\u00e0 di Edimburgo, con Falkirk, con il Lanarkshire Settentrionale, con il Lanarkshire Meridionale e con gli Scottish Borders.\nL'area amministrativa fu creata nel 1996 con la Legge sul Governo Locale della Scozia del 1994; ebbe i confini del distretto del Lothian Occidentale nella regione del Lothian."}
{"id": "1369366", "revid": "196390", "url": "https://it.wikipedia.org/wiki?curid=1369366", "title": "West Lothian", "text": ""}
{"id": "1369373", "revid": "117698634", "url": "https://it.wikipedia.org/wiki?curid=1369373", "title": "Medusa (Marvel Comics)", "text": "Medusa, il cui vero nome \u00e8 Medusalith Amaquelin-Boltagon, \u00e8 un personaggio dei fumetti creato da Stan Lee (testi) e Jack Kirby (disegni), pubblicato dalla Marvel Comics. La sua prima apparizione avviene in \"The Fantastic Four\" (vol. 1) n. 36 (marzo 1965).\nRegina degli Inumani e moglie, nonch\u00e9 principale interprete, di Freccia Nera, Medusa \u00e8 dotata della capacit\u00e0 di manipolare mentalmente la sua folta chioma rossa servendosi dei suoi capelli come di innumerevoli appendici supplementari.\nStoria editoriale.\nEsordita su \"The Fantastic Four\" n. 36, nel marzo 1965, ad opera di Stan Lee e Jack Kirby, Medusa \u00e8 il primo inumano apparso in un fumetto Marvel Comics, sebbene la sua appartenenza a tale razza venga rivelata solo nel numero 45 della testata. In quanto membro di spicco della Famiglia Reale Inumana, il personaggio compare in tutte le testate e miniserie loro dedicate nonch\u00e9 come ospite in numerose storie di altri eroi Marvel, in particolare i Fantastici Quattro.\nDa gennaio 2013 a marzo 2014 Medusa \u00e8 stata comprimaria del secondo volume della serie \"FF\" di Matt Fraction e Mike Allred mentre da maggio 2015 \u00e8 una delle protagoniste di \"A-Force\".\nBiografia del personaggio.\nOrigini.\nNata sull'isola di Attilan, nell'Oceano Atlantico, dal filosofo-nutrizionista Quelin e da sua moglie Ambur, Medusalith (comunemente detta Medusa) e sua sorella minore Crystalia (Crystal), per volere dei genitori ed in qualit\u00e0 di esponenti della Famiglia Reale Inumana, vengono esposte alle Nebbie Terrigene pochi giorni dopo la nascita anzich\u00e9 raggiunta l'adolescenza come da norma.\nDurante l'infanzia Medusa fa spesso visita al cugino Blackagar Boltagon (Freccia Nera), principe di Attilan imprigionato per motivi di sicurezza in una camera insonorizzata al fine di proteggere la citt\u00e0 dalla potenza delle sue corde vocali. I due, per gioco, inventano uno speciale linguaggio dei segni che consenta loro di comunicare finendo per innamorarsi l'uno dell'altra e fidanzarsi; quando, compiuti i diciotto anni, Freccia Nera viene reintegrato nella societ\u00e0 inumana in seguito al giuramento di non parlare mai, trova per\u00f2 l'ostilit\u00e0 di suo fratello minore Maximus, desideroso di usurparne il diritto al trono e la futura moglie, della quale \u00e8 a sua volta innamorato.\nDiverso tempo dopo, nel tentativo di sedare una rivolta degli Alfa Primitivi, il suo velivolo viene abbattuto e, pur sopravvivendo, Medusa perde la memoria e inizia a vagabondare per l'Europa sopravvivendo solo grazie a numerosi furti.\nTerribili Quattro.\nDiverso tempo dopo viene trovata da Wizard che, dopo averla salvata da alcuni soldati francesi la recluta nei Terribili Quattro assieme all'Uomo Sabbia e a Pete l'uomo colla. Col nome in codice di Madame Medusa, la donna affronta dunque i Fantastici Quattro in diverse occasioni finch\u00e9 Gorgon non si mette sulle sue tracce per ordine di Maximus ed essa, spaventata, chiede inizialmente aiuto alla Torcia Umana per poi recuperare la memoria, tornare su Attilan e riunirsi a Freccia Nera e alla sua famiglia.\nAppianate le divergenze con i Fantastici Quattro, diverso tempo dopo Medusa ne entra addirittura a far parte in qualit\u00e0 di sostituta momentanea della Donna invisibile e proprio la sua amicizia col gruppo di supereroi porta alla stipulazione di un trattato di pace tra la Terra e Attilan; sebbene a prescindere da ci\u00f2, tempo dopo gli Inumani abbandonino comunque il pianeta a causa dell'elevato inquinamento e si trasferiscano su un'area della Luna denominata \"Lato Blu\".\nRegina degli inumani.\nNon appena Freccia Nera viene nominato re degli Inumani, lui e Medusa convolano a giuste nozze e, oltre che regina, essa diviene anche l'interprete, l'ambasciatrice e la portavoce ufficiale del marito inoltre, non molto tempo dopo, la coppia ha un figlio: Ahura.\nSovrana amata e al contempo temuta, Medusa viene trasportata su Battleworld dall'Arcano per prendere parte ad un enorme confronto tra supereroi e supercriminali terrestri e, assieme al marito e al resto degli Inumani assiste X-Factor contro Apocalisse. In seguito, quando Quicksilver, marito di sua sorella Crystal, ruba le Nebbie Terrigene agli Inumani al fine di recuperare i poteri perduti a seguito dell'M-Day e queste finiscono in mano al governo degli Stati Uniti, il matrimonio tra Quicksilver e Crystal viene annullato e Freccia Nera dichiara guerra al governo statunitense, cosa che provoca non pochi attriti tra lui e Medusa, tanto che Maximus riesce a manipolarla mentalmente ed usurpare brevemente il trono.\nMedusa torna poi al fianco del marito e del figlio Ahura durante l'attacco di Hulk a Manhattan e l'invasione segreta degli Skrull, nonch\u00e9 per assolvere Quicksilver dai suoi crimini quando questi spergiura li abbia compiuti uno degli alieni mutaforma al posto suo. Lei e Freccia Nera stringono poi un'alleanza coi Kree al fine di scongiurare una guerra con gli Shi'ar sancita dal matrimonio tra Crystal e Ronan l'accusatore. Alla fine del conflitto tuttavia, Freccia Nera \u00e8 dato per morto e Medusa assume dunque il ruolo di leader suprema degli inumani agendo in sua vece anche dopo che questi fa ritorno.\nPoteri e abilit\u00e0.\nCome conseguenza dell'esposizione alle Nebbie Terrigene, Medusa \u00e8 dotata del potere di manipolare psicocineticamente la sua folta chioma di capelli rossi e servirsene di modo da afferrare oggetti e sollevare pesi anche maggiori di una tonnellata. I capelli di Medusa sono lunghi circa 6 ft (1.80 cm) ed hanno una resistenza di gran lunga superiore a un cavo d'acciaio; inoltre il peso dei suoi capelli e quello degli oggetti che solleva non ricade n\u00e9 sul cranio n\u00e9 sul cuoio capelluto poich\u00e9 a far loro da supporto \u00e8 la stessa forza psionica che ne alimenta il movimento. Non vi \u00e8 alcun limite conosciuto al controllo di Medusa sul suo potere: pu\u00f2 servirsi dei suoi capelli come una frusta e colpire alla velocit\u00e0 del suono, usarli come una corda per immobilizzare o legare il nemico, fargli assumere qualunque forma immaginabile, infilarne la punta in un ago e perfino mescolarci un mazzo di carte. Nonostante non abbiano alcun nervo al loro interno, Medusa \u00e8 inoltre in grado di \"sentire\" ci\u00f2 che essi stanno afferrando in maniera quasi tattile ed \u00e8 capace di controllarli per un certo periodo di tempo anche dopo che le vengono tagliati.\nCome molti Inumani, Medusa possiede infine caratteristiche fisiche quali forza, agilit\u00e0, resistenza e guarigione dalle ferite parecchio pi\u00f9 sviluppate di quelle di un comune essere umano, nonch\u00e9 di un'aspettativa vitale media di circa 150 anni; a differenza del resto dei suoi simili, il suo sistema immunitario sembra inoltre essere in grado di sostenere senza troppi problemi le condizioni atmosferiche terrestri, dato che vi ha passato un considerevole quantitativo di tempo sia come membro dei Terribili Quattro che, in seguito, dei Fantastici Quattro.\nAltre versioni.\n1602.\nNella miniserie \"1602\", Madame Medusa \u00e8 una donna francese membro dei Quattro Terribili; descritta come \"inumana\" (sebbene la sua origine non venga precisata) ha le fattezze di una vera e propria gorgone con serpenti al posto dei capelli e sguardo pietrificante, motivo per il quale indossa un velo che le copre gli occhi.\nMutant X.\nNella miniserie \"Mutant X\", dopo che l'Arcana/Regina dei Goblin e Dracula attaccano la Terra nel tentativo di conquistare il multiverso, un gruppo di Inumani (inclusa Medusa) e di Eterni li combattono a Washington venendo tuttavia uccisi con facilit\u00e0 dal vampiro.\nMarvel Zombi.\nNell'universo \"Marvel Zombi\", Medusa, cos\u00ec come l'intera Famiglia Reale Inumana, sono mutati in zombie e uccisi da Machine Man.\nRinascita degli Eroi.\nNell'universo alternativo de \"La Rinascita degli Eroi\", Attilan ospita i Fantastici Quattro perch\u00e9 questi aiutino Medusa e Freccia Nera contro Maximus il Folle. Differenza sostanziale di tale realt\u00e0 \u00e8 che gli Inumani venerano Galactus.\nTerra X.\nNella realt\u00e0 di \"Terra X\" Medusa, regina reggente degli Inumani rimasta vedova di Freccia Nera e sempre pi\u00f9 distante a livello emotivo dal figlio Ahura, combina un matrimonio di interesse con Capitan Bretagna per stipulare la pace con la Terra. Successivamente i due sviluppano davvero dell'affetto l'uno per l'altra nonostante il ritorno in vita della moglie dell'uomo, Meggan.\nUltimate.\nNell'universo Ultimate, Medusa compare nell'usuale veste di regina degli Inumani e moglie di Freccia Nera. Come la creatura mitologica omonima, ha dei serpenti al posto dei capelli e la pelle verde, ma i suoi poteri non sono noti. Inoltre non ha una sola sorella minore ma due: Crystal e Gorgon (che oltre a non esserne il cugino nell'universo Ultimate \u00e8 una donna) mentre Maximus non prova alcun sentimento per lei. Contrariamente alla sua controparte canonica, Ultimate Medusa si presenta infine come leale solo al suo popolo, diffidente dei Fantastici Quattro e convinta che umani e inumani non potranno mai convivere pacificamente."}
{"id": "1369374", "revid": "2043609", "url": "https://it.wikipedia.org/wiki?curid=1369374", "title": "Maria Giuseppina di Sassonia (1731-1767)", "text": "Biografia.\nInfanzia.\nMaria Giuseppina nacque il 4 novembre 1731 nel castello di Dresda da Federico Augusto II, principe elettore di Sassonia e re di Polonia, e Maria Giuseppa d'Austria, figlia di Giuseppe I, Imperatore del Sacro Romano Impero. Come figlia del principe elettore, era una duchessa in Sassonia. Sua madre era cugina di primo grado di Maria Teresa d'Austria, che a sua volta era la madre di Maria Antonietta, la futura nuora di Maria Giuseppina.\nMaria Giuseppina era l'ottava di quindici figli e la quarta femmina. La maggiore delle sue sorelle, Maria Amalia, spos\u00f2 il futuro Carlo III di Spagna nel 1738 ed ebbe una famiglia numerosa. La sua seconda sorella, Maria Margherita, mor\u00ec nell'infanzia. Maria Anna Sofia divent\u00f2 elettrice di Baviera nel 1747. Il maggiore dei suoi fratelli maschi sopravvissuti, Federico Cristiano, divenne elettore di Sassonia nel 1763 e regn\u00f2 per soli 74 giorni.\nLe sue sorelle minori Maria Cristina e Maria Cunegonda furono principesse-badesse di prestigiose istituzioni religiose.\nTrattative di matrimonio.\nCome noto, sua sorella maggiore Maria Amalia aveva sposato un principe spagnolo, l'Infante Carlos, nel 1738. Egli era un membro del Casato di Borbone. Il Delfino di Francia era sposato con l'infanta Maria Teresa Raffaella di Spagna dal febbraio 1745. La coppia era stata molto felice insieme e profondamente innamorata. L'infanta, nota come \"Marie-Th\u00e9r\u00e8se-Rapha\u00eblle\" in Francia, mor\u00ec il 22 luglio 1746 dopo aver partorito una bambina, l'unico figlio della coppia, la principessa Maria Teresa di Francia. Ferdinando VI di Spagna, fratellastro della defunta Marie-Th\u00e9r\u00e8se-Rapha\u00eblle, aveva offerto al delfino un'altra principessa Borbone, l'infanta Maria Antonietta. Invece Luigi XV e la sua onnipotente amante Madame de Pompadour vollero aprire dei canali diplomatici.\nIl matrimonio tra Maria Giuseppina e il delfino di Francia fu suggerito per prima dallo zio di Maria Giuseppina, Maurizio di Sassonia, un figlio illegittimo del nonno di Maria Giuseppina Augusto II. Luigi XV e Madame de Pompadour erano convinti che il matrimonio sarebbe stato vantaggioso per gli affari esteri francesi. Francia e Sassonia erano state su fronti opposti nella recente guerra di successione austriaca e quindi il matrimonio tra la principessa sassone e il delfino di Francia avrebbe formato una nuova alleanza tra le due nazioni.\nC'era un solo problema con la sposa indicata: Augusto II, nonno di Maria Giuseppina, aveva detronizzato Stanislao Leszczy\u0144ski, al tempo duca di Lorena. Stanislao era padre dell'allora regina di Francia. Il matrimonio si diceva avesse umiliato la regina dalla vita semplice, anche se la regina e la delfina sarebbero poi andate d'accordo.\nAltre proposte provenivano dalla Savoia nella figura della principessa Eleonora di Savoia o di sua sorella, la principessa Maria Luisa di Savoia, nipote della regina di Spagna sua omonima. Entrambe furono rifiutate.\nNonostante la disapprovazione della regina, i due furono uniti in matrimonio il 9 febbraio 1747, Maria Giuseppina di Sassonia spos\u00f2 Luigi di Francia, \"Delfino di Francia\" e \"Fils de France\". Il suo matrimonio con un Fils de France (\"Figlio di Francia\") diede a Maria Giuseppina l'appellativo di \"altezza reale\", il diritto di viaggiare e alloggiare ovunque lo faceva il re, nonch\u00e9 l'agognato diritto di cenare con lui in una poltrona in sua presenza. Tuttavia, in pratica, la delfina veniva chiamata \"Madame la Dauphine\", il pi\u00f9 tradizionale stile francese prevalente a Versailles fino alla rivoluzione.\n\"Marie-Jos\u00e8phe de Saxe\".\nIn Francia la principessa sassone era nota come Marie-Jos\u00e8phe de Saxe.\nPrima del matrimonio, la tradizione esigeva che la sposa indossasse un braccialetto con un'immagine del proprio padre. La regina, incontrando la delfina, chiese di vedere il braccialetto. La spiritosa Maria Giuseppina, rivelando il braccialetto alla regina, mostr\u00f2 un ritratto del padre della regina. La delfina disse che il ritratto rappresentava il fatto che il duca di Lorena era suo nonno per matrimonio. La regina e la corte furono fortemente colpiti dal tatto di questa ragazza di 15 anni. La delfina fu anche molto legata a suo suocero Luigi XV.\nAl momento del matrimonio, il delfino era ancora in lutto per la moglie spagnola. Questo dolore era molto manifesto da parte del delfino, ma Maria Giuseppina fu elogiata notevolmente per aver conquistato il cuore del delfino \"a poco a poco a poco\". Nonostante Maria Giuseppina fosse una moglie paziente, il dolore del delfino si aggrav\u00f2 nell'aprile 1748, quando l'unica figlia avuta dall'infanta mor\u00ec all'et\u00e0 di due anni.\nIl delfino fu profondamente addolorato dalla morte di Maria Teresa, nota come Madame Royale, poich\u00e9 ella era l'unico legame con la sua defunta madre. Maria Giuseppina, sua matrigna, commission\u00f2 successivamente un ritratto, ormai perduto, della piccola, da posizionarsi sopra la sua culla.\nLa nuova \"Delfina\" fu molto grata a Madame de Pompadour per aver contribuito a combinare il suo matrimonio, e mantenne sempre un buon rapporto con l'amante reale. Sebbene fosse un matrimonio combinato, Maria Giuseppina si innamor\u00f2 del delfino.\nCome suo marito, Maria Giuseppina era molto devota. Insieme con la regina Maria Leszczy\u0144ska, formava un contrappeso all'atteggiamento libertino di suo suocero e della sua corte. La coppia non amava i vari intrattenimenti tenuti a Versailles ogni settimana, preferendo rimanere nei propri appartamenti che si possono ancora vedere al piano terra di Versailles e che affacciano sull\"'Orangerie\".\nIl primo figlio della coppia fu una femmina, nata nel 1750 il giorno della ricorrenza di San Zefirino, e chiamata per questo Maria Zefirina. La nascita della principessa, nota come Madame Royale, fu accolta con grande gioia dai suoi genitori, bench\u00e9 Luigi XV fosse rimasto deluso dal sesso della neonata. Questa principessa mor\u00ec nel 1755 senza essere compianta: in Francia, una principessa doveva vivere almeno cinque anni per essere formalmente compianta. Al loro secondo figlio, Luigi Giuseppe Saverio di Francia, nato il 15 settembre 1751, fu dato il titolo di \"duc de Bourgogne\", un titolo tradizionalmente dato al maggiore dei figli del delfino di Francia. Borgogna era la luce degli occhi dei suoi genitori. I suoi talenti apparvero presto e ispir\u00f2 speranza per il futuro nei cuori dell'intera corte. Era particolarmente legato alla sorella maggiore.\nSfortunatamente, la coppia reale concentr\u00f2 cos\u00ec tanto tempo ed energie sul figlio maggiore, che gli altri figli subirono le conseguenze di questa trascuratezza. Il bimbo mor\u00ec il 22 marzo 1761 a Versailles dopo essere caduto da un cavallo a dondolo. Cominci\u00f2 a zoppicare e un tumore cominci\u00f2 a svilupparsi nel fianco. Fu operato, ma ciononostante non recuper\u00f2 pi\u00f9 l'uso delle gambe. Fu sepolto nell'abbazia di Saint-Denis.\nIl secondo figlio maschio della coppia, Saverio di Francia, \"duc d'Aquitaine\", nacque nel 1753 e mor\u00ec un anno dopo. Di conseguenza, il loro terzo figlio maschio, Luigi Augusto di Francia, \"duc de Berry\", nato il 23 agosto 1754, divent\u00f2 secondo in linea al trono francese dopo suo padre. Era un ragazzo forte e sano, sebbene molto timido. Eccelleva negli studi e aveva un forte gusto per il latino, la storia, la geografia, e l'astronomia. Parlava correttamente l'italiano e l'inglese. Luigi Augusto successe poi al nonno Luigi XV sul trono di San Luigi.\nGrazie allo stretto rapporto di Maria Giuseppina con il re e il delfino, il rapporto tra padre e figlio fu presto sanato. Il delfino era al centro dei \"D\u00e9vots\", un gruppo di uomini di mentalit\u00e0 religiosa che sperava di ottenere il potere quando egli sarebbe salito al trono, opponendosi apertamente allo stile di vita libertino del re.\nSuo suocero chiamava la sua amorevole nuora \"la triste Pepe\". Nel 1756 Federico II di Prussia invase la sua nativa Sassonia, fatto che diede inizio alla guerra dei sette anni, cui la Francia prese parte successivamente. La Sassonia venne saccheggiata da Federico. Poi, nel 1757, sua madre mor\u00ec a 58 anni a Dresda. Suo padre sarebbe morto nel 1763.\nPoliticamente riservata, si impegn\u00f2 soltanto una volta, nel 1762, invano, per la preservazione della Compagnia di Ges\u00f9 in Francia. La societ\u00e0 fu sciolta per ordine del Parlamento di Parigi, ispirato da magistrati giansenisti, contro la volont\u00e0 del re.\nIl cavaliere Joseph-Gaspard Tascher Seigneur de (signore di) La Pagerie aveva servito presso Maria Giuseppina come paggio a Versailles dal 1751 al 1755, per questo dette il suo nome alla primogenita, Marie-Jos\u00e8phe-Rose, nel 1763.\nVedovanza.\nNel 1765 mor\u00ec inoltre anche Luigi Ferdinando. A Luigi XV sarebbe quindi succeduto direttamente l'impacciato e insicuro nipote Luigi Augusto, il futuro Luigi XVI. In 15 anni di matrimonio Maria Giuseppina, orgogliosa inoltre del proprio ruolo di delfina e madre del futuro re, non manc\u00f2 mai di esternare il suo attaccamento nei confronti della Francia.\nSuocero e nuora ebbero sempre buoni rapporti e spesso trascorrevano del tempo insieme. Gli appartamenti della delfina erano gli stessi che aveva occupato Madame de Pompadour e quindi erano vicini a quelli del re.\nMorte.\nMor\u00ec nel 1767. I suoi gioielli, del valore, stimato all'epoca, di due milioni di \"livres\", furono poi donati alla futura nuora Maria Antonietta.\nDiscendenza.\nMaria Giuseppina ebbe anche un figlio maschio nato morto nel 1748 e un altro nel 1749. Una figlia nata morta nel 1752, e ancora un altro maschio 1756. Abort\u00ec un maschio nel 1762 e una femmina nel 1763.\nTitoli e trattamento.\nIl padre di Maria Giuseppina detenne il titolo di re di Polonia. Tuttavia, ai figli dei re polacchi era esplicitamente proibito l'utilizzo del titolo di principe o principessa di Polonia."}
{"id": "1369375", "revid": "599013", "url": "https://it.wikipedia.org/wiki?curid=1369375", "title": "Touch (Omarion)", "text": "Touch \u00e8 il secondo singolo di Omarion estratto dall'album di debutto \"O\". la canzone \u00e8 stata scritta da Pharrell Williams ed \u00e8 stata prodotta dai Neptunes.\nIn USA ha debuttato alla posizione n.97 della Billboard Hot 100.\nOriginariamente, \"Touch\" doveva essere in Regno Unito il primo singolo estratto dall'album. Si \u00e8 poi deciso rimpiazzare il brano con \"O\"."}
{"id": "1369378", "revid": "287204", "url": "https://it.wikipedia.org/wiki?curid=1369378", "title": "Misteri. I racconti gialli di Isaac Asimov", "text": "Misteri. I racconti gialli di Isaac Asimov (\"Asimov's Mysteries\") \u00e8 un'antologia di racconti gialli fantascientifici di Isaac Asimov, del 1968. Contiene 13 storie scritte fra il 1955 e il 1967, insieme ad alcuni commenti dell'autore, originariamente pubblicati su riviste. \nQuattro racconti della raccolta (\"La campana canora\", \"La pietra parlante\", \"La notte morente\" e \"La chiave\") hanno come protagonista Wendell Urth, un eminente extraterrologo (scienziato esperto di mondi alieni e della vita che si potrebbe essere formata su di essi). Urth \u00e8 eccentrico nella sua fobia per tutte le forme meccanizzate di trasporto (un'esagerazione della paura di volare di Asimov). Come descrizione fisica di Urth somiglia molto a Norbert Wiener.\nEsiste anche un'altra antologia con identica raccolta, commentata da Asimov, con titolo \"La chiave e altri misteri\", pubblicata nel 1975 da Fanucci Editore.\nElenco dei racconti.\nI racconti sono in ordine di pubblicazione, ad eccezione di \"Naufragio al largo di Vesta\", il primo racconto pubblicato da Asimov, che non \u00e8 un giallo ed \u00e8 presente soltanto come introduzione al racconto \"Anniversario\", che si svolge nello stesso contesto."}
{"id": "1369383", "revid": "767487", "url": "https://it.wikipedia.org/wiki?curid=1369383", "title": "Rockers Rollin' - Quo in Time 1972-2000", "text": "Rockers Rollin' \u2013 Quo in Time 1972-2000 \u00e8 un quadruplo album raccolta, pubblicato dalla rock band inglese Status Quo nel novembre del 2001.\nIl disco.\n\u00c8 un vero e proprio cofanetto rigido contenente la storia musicale del gruppo dal fatidico 1972, anno della consacrazione al successo con il genere boogie rock, fino al 2000.\nI 69 brani sono dislocati in ordine cronologico e comprendono non solo molti dei grandi successi ottenuti nel tempo dalla band, ma anche materiale di vario tipo riservato per lo pi\u00f9 ai collezionisti, con molte tracce rare (in precedenza disponibili solo su bootleg), pi\u00f9 una quindicina di tracce del tutto inedite.\nDella confezione fa parte un eccellente booklet illustrativo di 72 pagine, ricco di foto, notizie, brani di interviste e la discografia completa della band incisa nel Regno Unito a partire dal 1972 per le etichette Phonogram/Universal."}
{"id": "1369388", "revid": "775372", "url": "https://it.wikipedia.org/wiki?curid=1369388", "title": "Federazione Sammarinese Rugby", "text": "La Federazione Sammarinese Rugby o FSMR \u00e8 l'organismo di governo del rugby a 15 nella Repubblica di San Marino.\nFondata il 26 maggio 2005, fu accolto da FIRA \u2014 A.E.R. (oggi Rugby Europe) come membro associato nel 2007 e divenne membro effettivo l'anno successivo.\nAncora privo di una rappresentativa a XV, dal 2013 opera tuttavia una propria nazionale a sette e organizza un proprio campionato entro i confini dello Stato, anch'esso di rugby a 7.\nStoria.\nNel 2004, due ragazzi, Giacomo e Michele Rossi, iniziano a giocare a rugby, con altri ragazzi, dopo le giornate scolastiche. I ragazzi sono per\u00f2 sprovvisti di un campo regolare, di pali e altre attrezzature. Incontrano un giorno Marino Albani, quello che sar\u00e0 il \"babbo\" del rugby sammarinese. Alcuni di loro giungono dall'esperienza di club come il Bologna Rugby 1928 e il Rimini Rugby. Parlando con i presidenti di questi due club, rispettivamente Carlo Zaccanti e Sergio Becattini, si decide di creare un club sammarinese.\nIl 4 ottobre 2004 viene costituito davanti al notaio Alberto Vaglio il Rugby Club San Marino. Il problema del campo si risolve grazie all'intervento della Federazione Calcistica sammarinese, che cede il campo del Serravalle C. Il 26 maggio 2005 finalmente alla presenza del Presidente della Federazione Italiana Rugby Giancarlo Dondi, del Presidente del CONS Angelo Vicini, e del Presidente del Panathlon Felice Biglioli viene fondata la Federazione Sammarinese Rugby.\nA giugno del 2006 la Federazione sammarinese sigla un accordo di collaborazione con la Federazione Italiana Rugby. Nel maggio 2007 la Federazione ottiene l'uso del campo di Chiesanuova dove vengono messe le H e a giugno viene ammessa nella FIRA-AER. Nel 2007-08 il Rugby Club San Marino partecipa al suo primo campionato italiano di serie C.(FIR). Il 30 aprile 2008 il Comitato Nazionale Olimpico Sammarinese delibera l'affiliazione della Federazione Sammarinese Rugby.\nDal 2013 esiste, nella Federazione Sammarinese Rugby, una squadra Nazionale di rugby a 7 di San Marino."}
{"id": "1369391", "revid": "131358", "url": "https://it.wikipedia.org/wiki?curid=1369391", "title": "FC Amkar Perm'", "text": ""}
{"id": "1369394", "revid": "131358", "url": "https://it.wikipedia.org/wiki?curid=1369394", "title": "FC Rubin Kazan'", "text": ""}
{"id": "1369398", "revid": "131358", "url": "https://it.wikipedia.org/wiki?curid=1369398", "title": "FC Kryl'ja Sovetov Samara", "text": ""}
{"id": "1369399", "revid": "131358", "url": "https://it.wikipedia.org/wiki?curid=1369399", "title": "FC Kuban' Krasnodar", "text": ""}
{"id": "1369403", "revid": "767487", "url": "https://it.wikipedia.org/wiki?curid=1369403", "title": "Igor' Simutenkov", "text": "Carriera.\nGiocatore.\nClub.\nCominci\u00f2 la carriera nell'ex Unione Sovietica, nelle file della , nel 1990. Nelle successive cinque stagioni, le ultime tre delle quali nel campionato russo, milit\u00f2 nel club moscovita, ottenendo il titolo di capocannoniere della Vys\u0161aja Liga 1994, con 21 gol in 28 partite.\nTrasferitosi alla nel 1994, disput\u00f2 quattro annate con il club tra Serie A e Serie B, segnando 10 gol in massima serie e 10 in serie cadetta. L'ultima stagione italiana la visse nelle file del , con cui realizz\u00f2 3 reti in Serie A. In Italia segn\u00f2 23 gol in totale; si ricorda la sua ultima presenza con il club felsineo, quando ottenne un discusso rigore a 3' dalla fine della partita interna contro la : la realizzazione da parte del compagno di squadra Klas Ingesson decret\u00f2 la vittoria dei rossobl\u00f9 e la retrocessione dei blucerchiati in Serie B dopo 17 anni di militanza in massima serie.\nNel 1999 fu acquistato dal , nella Primera Divisi\u00f3n spagnola, dove trascorse tre stagioni. Nel 2002 firm\u00f2 per i , diventando il primo russo della Major League Soccer. In tre stagioni totalizz\u00f2 15 gol, ma salt\u00f2 la maggior parte della terza annata (in cui fu autore di 1 gol) a causa di un infortunio. Mise a segno il golden gol della finale della Lamar Hunt U.S. Open Cup 2004, ma al termine della stagione i Wizards risolsero il suo contratto. Simutenkov fece cos\u00ec ritorno in Russia, nel .\nIl 12 aprile 2005 la Corte di Giustizia Europea avall\u00f2 la causa n. 265/03 radicata proprio dal calciatore Igor' Simutenkov: non potendo essere schierato regolarmente per il limite sul numero di calciatori extracomunitari, Simutenkov si appell\u00f2 al partenariato tra Comunit\u00e0 Europea e Russia per essere equiparato a un calciatore comunitario.\nAlla fine del campionato 2005, dopo sole tre presenze con il Rubin, annunci\u00f2 il ritiro dal calcio professionistico, affermando di non poter giocare ad alti livelli per via dei suoi permanenti infortuni. Ci\u00f2 nonostante, nel 2006 fu inserito nella prima squadra della Dinamo Vorone\u017e, formazione della terza divisione russa, con cui ha terminato l'attivit\u00e0 agonistica.\nNazionale.\nConta 9 gol in 20 presenze con la nazionale russa, con cui ha disputato il in Inghilterra. L'ultima partita in nazionale \u00e8 del 1998.\nAllenatore.\nL'11 dicembre 2009 con l\u2019arrivo di Luciano Spalletti come tecnico dello Zenit San Pietroburgo diventa vice allenatore, facendo anche da interprete data la sua conoscenza della lingua italiana e spagnola. Il 18 marzo 2014 con l\u2019arrivo di Andr\u00e9 Villas-Boas alla guida del club russo rimane nelle stesse vesti.\nIl 14 novembre viene nominato vice allenatore della Russia di Fabio Capello in sostituzione del dimissionario Christian Panucci. Il 7 agosto 2015 con l\u2019arrivo di Leonid Sluckij alla guida della nazionale lascia il ruolo."}
{"id": "1369413", "revid": "599013", "url": "https://it.wikipedia.org/wiki?curid=1369413", "title": "Ant\u014dn\u012bs F\u014dts\u012bs", "text": "Carriera.\nAla grande di 2,09 metri per circa 113 chili di peso, \u00e8 stato il primo giocatore greco ad aver indossato la maglia di una squadra NBA, disputando la stagione 2001-02 con i Memphis Grizzlies; in un incontro con gli Orlando Magic segn\u00f2 il suo massimo in carriera nell'NBA, realizzando 21 punti.\nProveniente dal Panathinaikos di Atene, dopo l'esperienza negli Stati Uniti Fotsis \u00e8 approdato nel 2003 al Real Madrid per 2 stagioni, aggirandosi attorno ai 10 punti di media a partita.\nNel 2006-07 ha giocato con la Dinamo Mosca segnando 11,2 punti a partita nel campionato russo e ben 13,8 in Eurolega. Proprio in Eurolega, \u00e8 stato protagonista di un'eccezionale performance il 21 marzo 2007: in una partita fra Dinamo Mosca e Benetton Treviso valida per l'accesso ai quarti di finale, Fotsis segn\u00f2 22 punti e cattur\u00f2 la bellezza di 24 rimbalzi, nuovo record per una partita di Eurolega; la Dinamo vinse per 68-65 all'overtime. Nella stagione 2008-09 torna a giocare per il Panathinaikos B.C. con cui vince l'Eurolega.\nCon la nazionale di pallacanestro della Grecia ha vinto la medaglia d'argento ai campionati mondiali del 2006.\nIl 1\u00ba luglio 2011 diventa ufficialmente un giocatore dell'Olimpia Armani Jeans Milano.\nAl termine del contratto biennale che lo legava all'Olimpia Milano, nella stagione 2013-2014 torna al Panathinaikos per concludere la carriera.\nIl 2 agosto 2017 si ritira dal basket professionistico per tornare a vestire la maglia dell', la squadra con cui ha iniziato la sua carriera a livello amatoriale."}
{"id": "1369415", "revid": "45927", "url": "https://it.wikipedia.org/wiki?curid=1369415", "title": "Numeri di Woodall", "text": ""}
{"id": "1369418", "revid": "7969", "url": "https://it.wikipedia.org/wiki?curid=1369418", "title": "Thijs Van Leer", "text": ""}
{"id": "1369421", "revid": "1085974", "url": "https://it.wikipedia.org/wiki?curid=1369421", "title": "Comune di \u00c6r\u00f8", "text": "\u00c6r\u00f8 \u00e8 un comune danese di abitanti situato sull'omonima isola nella regione di Syddanmark.\nIl comune \u00e8 stato costituito in seguito alla riforma amministrativa del 1\u00ba gennaio 2006 accorpando i precedenti comuni di \u00c6r\u00f8sk\u00f8bing e Marstal."}
{"id": "1369424", "revid": "1573940", "url": "https://it.wikipedia.org/wiki?curid=1369424", "title": "Diopsittaca nobilis", "text": "L'ara spallerosse (Diopsittaca nobilis ()) \u00e8 un uccello della famiglia degli Psittacidi. \u00c8 l'unica specie del genere Diopsittaca.\nQuesto pappagallo \u00e8 originario delle pianure tropicali, delle savane e delle zone paludose di Venezuela, Guyana, Bolivia, Brasile e dell'estremit\u00e0 sud-orientale del Per\u00f9.\nDescrizione.\nL'ara spallerosse, lunga 30\u00a0cm, \u00e8 la pi\u00f9 piccola specie di ara. Come tutte le are, ha una lunga coda sottile ed una grossa testa. Il corpo \u00e8 ricoperto da penne di color verde brillante, ma sulla testa, proprio sopra il becco, vi sono delle penne color blu scuro o blu ardesia. Le ali e la coda sono verde brillante sulla faccia superiore e verde oliva su quella inferiore. I margini esterni delle ali, soprattutto quelli della faccia inferiore, sono rossi. (Queste penne rosse compaiono con la pubert\u00e0.) Gli occhi sono arancioni e la pelle attorno ad essi, priva di piume, proprio come quella delle are pi\u00f9 grandi, \u00e8 bianca. Questa zona di pelle nuda, per\u00f2, rispetto a quella della maggior parte delle are pi\u00f9 grandi, \u00e8 pi\u00f9 piccola in proporzione alla testa. L'ara di Hahn e l'ara nobile si possono facilmente identificare dal colore del becco: quella di Hahn ha il ramo superiore nero, mentre quella nobile lo ha pi\u00f9 chiaro, color corno.\nBiologia.\nL'ara spallerosse nidifica nelle cavit\u00e0 degli alberi. Solitamente ogni nidiata \u00e8 composta da tre o quattro uova. La femmina le cova per 24-26 giorni; gli immaturi si involano 54 giorni dopo la schiusa.\nTassonomia.\nIn passato l'ara spallerosse veniva classificata, insieme alle altre are, nel genere \"Ara\".\nSono note tre sottospecie:\nConservazione.\nL'ara spallerosse non \u00e8 considerata una specie a rischio, ma in alcuni luoghi, a causa della deforestazione, il suo numero si \u00e8 ridotto notevolmente. Come la maggior parte dei pappagalli, \u00e8 stata inserita nell'Appendice II della Convenzione sul Commercio Internazionale delle Specie Minacciate di Estinzione e di conseguenza il commercio e la cattura di esemplari selvatici \u00e8 illegale."}
{"id": "1369425", "revid": "1494169", "url": "https://it.wikipedia.org/wiki?curid=1369425", "title": "Gente come noi", "text": ""}
{"id": "1369427", "revid": "125918124", "url": "https://it.wikipedia.org/wiki?curid=1369427", "title": "1\u00aa Brigata aerea &quot;operazioni speciali&quot;", "text": "La 1\u00aa Brigata aerea \"Operazioni speciali\", \u00e8 una grande unit\u00e0 dell'Aeronautica Militare, che integra aviomezzi per il trasporto tattico e truppe aviotrasportate, con il compito di gestire il settore delle forze speciali e delle forze di protezione della forza armata.\nStoria.\nLa 1\u00aa Brigata aerea \"Operazioni speciali\", intitolata al tenente colonnello Vezio Mezzetti, ha origine dal \"1\u00ba Stormo Caccia Terrestre\" creato a Brescia il 7 maggio 1923 dotato di Hanriot HD.1, SPAD S.VII e SPAD S.XIII.\nIl reparto era formato dal 6\u00ba Gruppo di Aviano, dal 13\u00ba Gruppo Caccia di Venaria Reale e dal 23\u00ba Gruppo di Cinisello Balsamo.\nDurante la seconda guerra mondiale fu di stanza dal 1940 al 1942 all'aeroporto militare di Trapani-Milo e venne sciolto in seguito al Proclama Badoglio dell'8 settembre 1943.\nL'Aeronautica Militare il 1\u00ba maggio 1956 ricostitu\u00ec il 1\u00ba Stormo Caccia Ogni Tempo dotato di North American F-86 Sabre che rimase operativa tre anni, fino a quando il 23\u00ba gruppo e tutti i caccia in carico, rimasero inquadrati nella 51\u00aa Aerobrigata C.O.T., mentre il 6\u00ba ed il 17\u00ba Gruppo divennero I.T. \nLa 1\u00aa Aerobrigata Intercettori.\nIl 1\u00ba marzo 1959, fu istituita la 1\u00aa Aerobrigata Intercettori Teleguidati (I.T.), presso l'aeroporto di Padova con il sistema missilistico Nike, dotato inizialmente di missili Nike Ajax, successivamente integrati e sostituiti dai missili Nike Hercules.\nFu attiva fino al 24 novembre 2006, quando fu lanciato l'ultimo missile Nike Hercules e con la cessione delle competenze missilistiche al 2\u00ba Stormo.\nLa brigata \"Operazioni speciali\".\nIl 1\u00ba luglio 2007 con il mutato assetto geopolitico internazionale, il processo di ristrutturazione dell'Aeronautica Militare ha istituito la 1\u00aa Brigata aerea \"operazioni speciali\", e con l'assunzione del 9\u00ba Stormo \"Francesco Baracca\" e del 17\u00ba Stormo incursori, ed \u00e8 stata posta a capo delle unit\u00e0 devolute alla conduzione di operazioni speciali.\nIl suo comando, trasferito a Roma Centocelle il 31 ottobre 2009, a partire dal 22 settembre 2014 \u00e8 stato trasferito all'aeroporto di Cervia-Pisignano (RA) sede del 15\u00ba Stormo.\nIn data 20 gennaio 2021 Si \u00e8 svolta, presso l'aeroporto militare di Furbara, la cerimonia di riorganizzazione, che ha visto la rilocazione della brigata dal sedime di Cervia a quello di Furbara ed il relativo cambio gerarchico della stessa, che \u00e8 transitata alle dirette dipendenze del Comando della Squadra Aerea. A seguire ha avuto luogo la cerimonia di avvicendamento al vertice della 1\u00aa BAOS tra il Generale di Divisione Aerea Achille Cazzaniga ed il Generale di Brigata Riccardo Rinaldi.\nLa brigata garantisce la supervisione dell'addestramento e il coordinamento delle sue unit\u00e0 con il Comando operativo interforze delle forze speciali.\nReparti.\nDalla brigata dipendono i seguenti reparti (dal 2021):\nStemma.\nLa tradizione vuole che sia stato disegnato da Gabriele D'Annunzio, ma non vi \u00e8 nessuna prova al riguardo. Probabilmente \u00e8 di D'Annunzio solo il motto \"Incocca, tende, scaglia\""}
{"id": "1369429", "revid": "110157", "url": "https://it.wikipedia.org/wiki?curid=1369429", "title": "Twickenham", "text": "Twickenham (IPA: ) \u00e8 un sobborgo di Londra, capitale del Regno Unito.\nStoricamente parte dell'ex contea del Middlesex, nel 1965 fu unito a Barnes per formare il borgo di Richmond upon Thames, nel settore sud-occidentale della citt\u00e0, a circa dalla stazione di Charing Cross.\nLa localit\u00e0 \u00e8 famosa perch\u00e9 ivi sorge l'omonimo stadio di Twickenham, sede della Rugby Football Union e impianto degli incontri dell' di rugby a 15, nonch\u00e9 il Twickenham Stoop Stadium, terreno interno degli e spesso anche della nazionale femminile di rugby a 15."}
{"id": "1369431", "revid": "175558", "url": "https://it.wikipedia.org/wiki?curid=1369431", "title": "Butanal deidrogenasi", "text": ""}
{"id": "1369432", "revid": "22414", "url": "https://it.wikipedia.org/wiki?curid=1369432", "title": "Ara nobilis", "text": ""}
{"id": "1369433", "revid": "22414", "url": "https://it.wikipedia.org/wiki?curid=1369433", "title": "Diopsittaca nobilis nobilis", "text": ""}
{"id": "1369435", "revid": "22414", "url": "https://it.wikipedia.org/wiki?curid=1369435", "title": "Diopsittaca nobilis cumanensis", "text": ""}
{"id": "1369436", "revid": "22414", "url": "https://it.wikipedia.org/wiki?curid=1369436", "title": "Diopsittaca nobilis longipennis", "text": ""}
{"id": "1369438", "revid": "1013865", "url": "https://it.wikipedia.org/wiki?curid=1369438", "title": "Comune di Faxe", "text": "Faxe \u00e8 un comune danese situato nella regione della Zelanda.\nIl comune \u00e8 stato riformato in seguito alla riforma amministrativa del 1\u00ba gennaio 2007 accorpando i precedenti comuni di Haslev, Fakse e R\u00f8nnede.\n\u00c8 la sede dell'importante birrificio Faxe (\"Faxe Bryggeri\") che produce birra e bevande distribuite in tutto il mondo."}
{"id": "1369439", "revid": "104458", "url": "https://it.wikipedia.org/wiki?curid=1369439", "title": "Rivoluzione Arancione", "text": ""}
{"id": "1369441", "revid": "104458", "url": "https://it.wikipedia.org/wiki?curid=1369441", "title": "Blocco Elettorale Julija Tymo\u0161enko", "text": ""}
{"id": "1369442", "revid": "22414", "url": "https://it.wikipedia.org/wiki?curid=1369442", "title": "Ara nobile", "text": ""}
{"id": "1369446", "revid": "175558", "url": "https://it.wikipedia.org/wiki?curid=1369446", "title": "Fenilgliossilato deidrogenasi (acilating)", "text": ""}
{"id": "1369454", "revid": "287204", "url": "https://it.wikipedia.org/wiki?curid=1369454", "title": "Jean Lur\u00e7at", "text": "Fratello dell'architetto Andr\u00e9 Lur\u00e7at, \u00e8 conosciuto come rinnovatore dell'arazzeria moderna e produttore di cartoni d'arazzo, per i quali mise a punto un innovativo sistema di cartone cifrato, disegnato in bianco e nero e riportante numeri che corrispondono ai colori.\nBiografia.\nComp\u00ec i suoi studi a \u00c9pinal e si iscrisse alla Facult\u00e9 des Sciences Nancy interruppe gli studi in medicina per rivolgersi a quelli artistici.\nFu membro dell'Acad\u00e9mies de Sciences et des Beaux-Arts di Francia, del Belgio e del Portogallo; fu inoltre presidente del \"Centre d'information de la tapisserie ancienne et moderne\".\nLa prima commissione ufficiale fu un cartone col titolo \"Les Illusions d'Icare\" tessuto dalla Manifattura dei Gobelins nel 1936.\nNel 1939 si stabil\u00ec ad Aubusson nella Creuse, dove cre\u00f2 opere importanti, con la collaborazione del tessitore Fran\u00e7ois Tabard, e rilanci\u00f2 i laboratori della Manifattura di Aubusson.\nNel 1945 si stabil\u00ec a Saint-C\u00e9r\u00e9, dove acquist\u00f2 un castello in rovina che restaur\u00f2 per porvi il suo atelier. Il castello di Saint-Laurent-les-Tours, ospita un museo aperto al pubblico.\nLe opere.\nProdusse quadri, gouaches, litografie, incisioni e collabor\u00f2 all'illustrazione di una quindicina di volumi.\nCartoni d'arazzo.\nI suoi primi cartoni sono del 1920 e vennero eseguiti col ricamo, fu solo nel 1933 che un suo cartone venne tessuto nella manifattura di Aubusson.\nLa moglie, Simone Selves Lur\u00e7at, don\u00f2 l'opera alla citt\u00e0 di Angers, dove si trova attualmente, esposta nelle sale del \"Museo Jean-Lur\u00e7at et de la tapisserie contemporaine\", altre opere furono da lei donate nel 2001 all'Acad\u00e9mie des Beaux Arts francese."}
{"id": "1369455", "revid": "1013865", "url": "https://it.wikipedia.org/wiki?curid=1369455", "title": "Comune di Guldborgsund", "text": "Guldborgsund \u00e8 un comune danese situato nella regione della Selandia con sede amministrativa nella cittadina di Nyk\u00f8bing Falster.\nStoria.\nIl comune \u00e8 stato riformato in seguito alla riforma amministrativa del 1\u00ba gennaio 2007 accorpando i precedenti comuni di Nyk\u00f8bing Falster, Nysted, N\u00f8rre Alslev, Saksk\u00f8bing, Stubbek\u00f8bing e Sydfalster.\nGeografia fisica.\nIl capoluogo e centro maggiore del Guldborgsund \u00e8 la cittadina di Nyk\u00f8bing."}
{"id": "1369456", "revid": "709565", "url": "https://it.wikipedia.org/wiki?curid=1369456", "title": "Censura cinematografica (Italia)", "text": "La censura cinematografica era il complesso di procedimenti attraverso il quale una autorit\u00e0 o un ente attuano il controllo preventivo, in itinere, o successivo alla uscita di un'opera cinematografica, limitando o negando la sua proiezione in pubblico.\nStoria della censura cinematografica in Italia.\nLo Stato si \u00e8 sempre riservato la possibilit\u00e0 di intervenire sui contenuti di rappresentazioni pubbliche, offensivi alla morale e al buon costume o pericolosi per l'ordine pubblico, ancora prima della nascita del cinematografo. Risale tuttavia al 1913 la prima legge che introduceva un vero e proprio intervento censorio sulle proiezioni, allo scopo di impedire la rappresentazione di spettacoli osceni o impressionanti o contrari alla decenza, al decoro, all'ordine pubblico, al prestigio delle istituzioni e delle autorit\u00e0.\nIl successivo regolamento elencava una lunga serie di divieti e trasferiva il potere di intervento dalle autorit\u00e0 locali di pubblica sicurezza al Ministero dell'interno. Questi, dopo il giudizio espresso da un revisore, rilasciava il nulla osta, eventualmente eliminando alcune parti della pellicola giudicate non idonee alla proiezione. Era prevista comunque la possibilit\u00e0 di un secondo grado di giudizio, al quale poteva essere sottoposta la pellicola se giudicata in primo grado non idonea.\nNel 1920 un Regio Decreto istitu\u00ec una vera e propria commissione, composta anche da soggetti esterni alle istituzioni: ne facevano parte, oltre a due funzionari di pubblica sicurezza, un magistrato, un educatore o un rappresentante di associazioni umanitarie, una madre di famiglia, un esperto di arte o di letteratura e un pubblicista. Con questo decreto si prevedeva anche che il copione del film venisse preventivamente sottoposto alla commissione prima dell'inizio delle riprese.\nIl regime fascista conferm\u00f2 le disposizioni precedenti, intuendo fin dall'inizio le potenzialit\u00e0 del cinema come mezzo di comunicazione e utilizzandolo spesso a fini di propaganda politica. Il controllo, prima accentrato presso il ministero dell'Interno, venne in seguito affidato al Ministero della cultura popolare. Venne introdotta la possibilit\u00e0 di sottoporre a revisione ogni fase della realizzazione del film, quindi la possibilit\u00e0 anche di interrompere le riprese, se necessario, e venne istituito un nulla osta anche per le pellicole destinate alla proiezione all'estero, nulla osta che poteva essere negato se il film era ritenuto dannoso per il decoro e il prestigio della nazione o se poteva turbare i rapporti internazionali. Nel 1926 fu anche introdotta la tutela dei minori, con un decreto che consentiva il divieto della visione di alcuni film ai minori di 16 anni. Durante il ventennio, la censura venne \"potenziata\" sia in senso preventivo, sia per \"istruire\" le folle ai valori del regime, tanto che nel 1934 venne istituita una apposita Direzione generale per la cinematografia.\nCon l'avvento della repubblica, contrariamente a quanto si pensa, non vennero introdotte sostanziali modifiche, nonostante l'articolo 21 della Costituzione consentisse la libert\u00e0 di stampa e di tutte le forme di espressione. Su pressioni soprattutto del mondo cattolico, venne anzi aggiunto il comma che sancisce il divieto degli \"spettacoli e tutte le altre manifestazioni contrarie al buon costume\". Presso la Presidenza del Consiglio fu istituito un \"Ufficio centrale per la cinematografia\", al quale confluivano i giudizi delle commissioni di primo e secondo grado, che in sostanza erano rimaste quelle del 1923, anche se leggermente variate nella loro composizione.\nNel 1949 fu emanata una legge, presentata dall'allora sottosegretario allo spettacolo Giulio Andreotti, che doveva sostenere e promuovere la crescita del cinema italiano e al contempo frenare l'avanzata dei film americani ma anche gli imbarazzanti \"eccessi\" del neorealismo (rimasta famosa a tal proposito la sua affermazione secondo cui \u00abI panni sporchi si lavano in famiglia\u00bb). A seguito di questa norma, prima di poter ricevere finanziamenti pubblici, la sceneggiatura doveva essere approvata da una commissione statale.\nInoltre se si riteneva che un film \"diffamava l'Italia\" poteva essere negata la licenza di esportazione, insomma era nata una sorta di censura preventiva.\nNel 1962 venne approvata una nuova legge sulla \"Revisione dei film e dei lavori teatrali\" e rimasta in vigore fino al 2021: pur apportando alcuni cambiamenti, essa confermava il mantenimento di un sistema preventivo di censura e assoggettava al rilascio del nulla osta la proiezione pubblica dei film e la loro esportazione all'estero.\nIn base a tale legge, il parere sul film veniva dato da un'apposita Commissione di primo grado (e da una di secondo grado per i ricorsi), mentre il nulla osta \u00e8 rilasciato dal Ministero del turismo e dello spettacolo.\nLe Commissioni di censura, definite dalla legge \"Commissioni per la revisione cinematografica\", sono sette e fanno capo al Dipartimento dello Spettacolo del Ministero per i Beni e le Attivit\u00e0 Culturali. Ogni commissione \u00e8 composta da un presidente (di solito un magistrato o un docente di diritto), due esponenti della categoria (produttori e distributori), due genitori in rappresentanza delle associazioni per i diritti dei minori, due esperti di cultura cinematografica, uno psicologo. Ad essi si affiancava un esponente delle associazioni animaliste se nel film compaiono anche animali. Ad ognuna di queste sette commissioni sono assegnati dei film da visionare. Le commissioni possono approvare la diffusione del film per tutti o imporre un divieto ai minori. La casa distributrice dell'opera ha a disposizione 20 giorni per presentare appello, o per effettuare tagli e modifiche, di solito suggerite dalla commissione stessa, per rendere la pellicola adatta ad un pubblico di minori. Una volta accolto l'appello, la commissione visiona nuovamente il film e decide se confermare il divieto, abbassarlo dai 18 ai 14 anni oppure revocarlo definitivamente una volta accertata l'eliminazione delle scene suggerite. In caso di ulteriore rifiuto, \u00e8 possibile il ricorso al TAR.\nL'autore o il produttore del film pu\u00f2 chiedere eventualmente di essere ascoltato dalla commissione, per \"difendere\" le ragioni del film e per evitare il rifiuto del nulla osta o il divieto della visione del film ai minori.\nIl rilascio del nulla osta condizionato dal divieto ai minori di anni 14 o 18 si ripercuote anche sullo sfruttamento televisivo del film. Infatti i film ai quali viene negato il nulla osta e quelli vietati ai minori degli anni 18 non possono essere trasmessi in televisione, mentre i film vietati ai minori degli anni 14 possono essere trasmessi solo in determinate fasce orarie, regolate dalla successiva Legge 203 del 1995, per cui la trasmissione di film \"che contengano immagini di sesso o di violenza tali da poter incidere negativamente sulla sensibilit\u00e0 dei minori, \u00e8 ammessa (...) solo fra le 23 e le 7\".\nTalvolta i distributori e i produttori anticipano le probabili richieste delle Commissioni, presentando alla revisione pellicole gi\u00e0 ridotte nelle parti che condurrebbero ad un divieto per i minori.\nOggi, vista la soppressione del Ministero del Turismo e dello Spettacolo, le sue funzioni sono state delegate, dal 1998, al nuovo Ministero per i Beni e le Attivit\u00e0 Culturali.\nSempre nel 1998 veniva abrogato l'art. 11, rimuovendo quindi la censura dalle opere teatrali. Nel 2001 viene pertanto istituita presso tale Ministero la Direzione Generale per il Cinema che, tra l'altro, si occupa anche delle attivit\u00e0 amministrative connesse al rilascio del nulla osta alla proiezione in pubblico di film.\nLa normativa attuale.\nIl 5 aprile 2021 viene annunciato che la censura cinematografica in Italia \u00e8 stata abolita. Al suo posto viene istituita una Commissione per la classificazione delle opere cinematografiche presso la Direzione Generale Cinema del ministero della Cultura, con il compito di verificare la corretta classificazione delle opere cinematografiche da parte degli operatori.\nForme di censura parziale in Italia.\nOltre alla censura totale, dagli anni trenta fino agli anni novanta in Italia \u00e8 stata in voga un'altra forma di censura, quella dei \"tagli mirati\". In pratica si usava tagliare le parti di pellicola che non si voleva venissero mostrate, permettendo tuttavia di mandare in visione il film cos\u00ec mutilato.\nLista dei film censurati in Italia.\nDal Fascismo alla Repubblica (1922-1946).\nDurante il fascismo furono proibiti o tagliati i seguenti film:\nDi tutti i film prodotti in Unione Sovietica furono distribuite solo diciassette pellicole."}
{"id": "1369458", "revid": "97216911", "url": "https://it.wikipedia.org/wiki?curid=1369458", "title": "Chant du monde", "text": "Chant du monde \u00e8 un ciclo di arazzi creati da Jean Lur\u00e7at. Incominciato nel 1957, con i suoi dieci pannelli \u00e8 la pi\u00f9 grande opera di arazzeria contemporanea.\nL'opera, nelle intenzioni dell'artista, doveva essere lunga 125 metri ma l'improvvisa scomparsa del suo autore arrest\u00f2 i lavori quando erano stati ultimati solo nove pannelli. Il decimo fu tessuto dopo la sua morte. La lunghezza complessiva del ciclo \u00e8 di ottanta metri; l'altezza \u00e8 di 4,4 m.\nTemi dei pannelli.\nI dieci pannelli sviluppano progressivamente il tema dalla distruzione alla vita. La morte \u00e8 rappresentata nei primi tre pannelli con la bomba atomica e il bombardamento di Hiroshima (\"La grande Menace\", \"l'Homme d'Hiroshima\", \"la Fin de Tout\"), poi si celebra l'armonia (\"Le Grand Charnier\", \"Champagne\", \"L'Eau et le Feu\"), l'intelligenza umana (\"l'Homme en Gloire\", \"la Conqu\u00eate de l'Espace\"), e si conclude con la poesia (\"la Po\u00e9sie\").\nCronologia.\nL'intero ciclo \u00e8 esposto nelle sale del \"Museo Jean-Lur\u00e7at et de la tapisserie contemporaine\" di Angers nell\"'H\u00f4pital m\u00e9di\u00e9val Saint-Jean\".\nIl ciclo di arazzi \u00e8 stato esposto a Parigi, in Germania, Belgio, Montr\u00e9al, San Francisco, e nel 1998, in Giappone."}
{"id": "1369461", "revid": "174886", "url": "https://it.wikipedia.org/wiki?curid=1369461", "title": "Negativo (fotografia)", "text": ""}
{"id": "1369465", "revid": "22414", "url": "https://it.wikipedia.org/wiki?curid=1369465", "title": "Ara di Hahn", "text": ""}
{"id": "1369467", "revid": "22414", "url": "https://it.wikipedia.org/wiki?curid=1369467", "title": "Ara spalle rosse", "text": ""}
{"id": "1369469", "revid": "110379220", "url": "https://it.wikipedia.org/wiki?curid=1369469", "title": "I successi di Domenico Modugno I", "text": "I successi di Domenico Modugno I \u00e8 il primo album di Domenico Modugno.\nIl disco.\nLe canzoni.\nDopo aver pubblicato alcuni singoli a 78 giri l'anno precedente e nei primi mesi del 1955, la RCA Italiana decide di racchiudere alcune delle canzoni incise in due album, usciti contemporaneamente (ed infatti il numero di catalogo \u00e8 successivo, A10V 0029 e A10V 0030, cos\u00ec come simile \u00e8 il titolo).\nLe versioni pubblicate nell'album quindi sono tutte gi\u00e0 conosciute, e non vi sono inediti; per la precisione, \"Ninna nanna\", \"Musciu niuru\", \"La donna riccia\", \"Lu pisce spada\" e \"La sveglietta\" erano stati editi nel 1954, mentre gli altri tre brani (\"Magaria\", \"Vecchia chitarra\" e \"Lu tamburru de la guerra\") i primi mesi del 1955.\nIn tutte le canzoni Modugno si accompagna alla chitarra. Lui stesso le reincider\u00e0 tutte in seguito (alcune anche pi\u00f9 volte, e in diverse epoche).\nIn copertina \u00e8 raffigurato il timone di una nave e, in corrispondenza dei raggi, sono scritti i titoli delle canzoni contenute; completano il disegno poi due piante di fichi d'india, probabilmente per richiamare la Sicilia.\nIl disco \u00e8 stato pubblicato nel formato ridotto da 25\u00a0cm. (diversamente dai 30 del diametro di un LP), secondo uno standard ancora molto comune in quegli anni. Tutti i 33 giri di Modugno usciti nella seconda met\u00e0 degli anni Cinquanta presenteranno questo formato.\nIl problema delle firme delle canzoni.\nTutti i brani sono stati scritti da Modugno, ma \"La donna riccia\" risulta firmata sull'etichetta per la musica da Modugno e Ranieri Romagnoli, mentre \"La sveglietta\" da Modugno e Franco Nebbia ed \u00e8 lo stesso Modugno a spiegare perch\u00e9:\n Tuttavia uno dei suoi primi coautori, Franco Nebbia, compositore rifinito, gioc\u00f2 un ruolo importante proprio nel favorire gli inizi della carriera di Modugno: oltre a co-firmare diversi brani, dandogli modo di incassare i primi diritti siae, lo present\u00f2 alla Curci Edizioni e a case discografiche, lo avvicin\u00f2 alla Rai e al Circolo degli Artisti, oltre a sostenerlo in vari modi, compresa la prima chitarra che M. riusc\u00ec a comprare a rate, proprio grazie al Nebbia.\nTracce.\nLATO A\nLATO B"}
{"id": "1369470", "revid": "287204", "url": "https://it.wikipedia.org/wiki?curid=1369470", "title": "Caccia all'unicorno", "text": "La caccia all'unicorno \u00e8 il titolo convenzionale attribuito a un ciclo di arazzi realizzati tra il 1495 e il 1505. I sette pannelli che compongono l'insieme mostrano un gruppo di nobili che danno la caccia con i cani a un unicorno e, infine, lo catturano.\nCome molte opere del medioevo, le sue origini si perdono nella leggenda: il manufatto non porta una firma, n\u00e9 marchio dell'arazzeria che lo ha intessuto, n\u00e9 nomi di artista o di tessitori, n\u00e9 si conosce la destinazione e l'uso originale.\nStoria.\nGli arazzi appartennero per secoli alla famiglia francese La Rochefoucauld. Nel 1922 John Davison Rockefeller jr li acquist\u00f2 e nel 1937 li don\u00f2 al Metropolitan Museum of Art in New York. Esposti nel \"The Cloisters\", che ospita la collezione medievale del museo, nel 1998 furono ripuliti e restaurati. Con la rimozione della tela di lino che rivestiva la parte posteriore si scopr\u00ec che i colori del retro, non intaccati dalla luce, erano molto pi\u00f9 brillanti di quelli del fronte, peraltro ancora abbastanza vividi.\nDescrizione.\nSi tratta di una composizione contraddistinta dall'uso dello stile \"'millefleur\". A differenza de \"La dama e l'unicorno\", che rappresenta la scena del giardino, \"La caccia all'unicorno\" illustra, attraverso delle scene di caccia, una tematica puramente aristocratica."}
{"id": "1369472", "revid": "34222", "url": "https://it.wikipedia.org/wiki?curid=1369472", "title": "Tigray", "text": ""}
{"id": "1369475", "revid": "174886", "url": "https://it.wikipedia.org/wiki?curid=1369475", "title": "Film in 3D", "text": ""}
{"id": "1369481", "revid": "709565", "url": "https://it.wikipedia.org/wiki?curid=1369481", "title": "Telaio Jacquard", "text": "Il telaio Jacquard \u00e8 un tipo di telaio per tessitura che ha la possibilit\u00e0 di eseguire disegni complessi. Si tratta di un normale telaio a cui si \u00e8 aggiunto un macchinario che permette la movimentazione automatica dei singoli fili di ordito. Probabilmente la pi\u00f9 importante invenzione nel campo dell'industria tessile, permette di produrre tessuti, anche molto complessi, con il lavoro di un solo tessitore. Per essere stata la prima applicazione ad aver utilizzato una scheda perforata, \u00e8 considerato l'antenato del calcolatore.\nIl telaio Jacquard meccanico.\nStoria.\nInizialmente le innovazioni tessili riguardarono la tessitura e la filatura, con le invenzioni del 1733 (spoletta volante di John Kay), del 1764 (la giannetta), del 1778 (telaio idraulico e la \"Mula\"). Dal 1787 era nato il telaio meccanico, mosso dal motore a vapore. Il francese Joseph-Marie Jacquard present\u00f2 nel 1801 un congegno frutto dell'elaborazione di precedenti progetti (la tecnica degli aghi e dei cartoni perforati di Basile Bouchon e Jean Baptiste Falcon e il cilindro di Vaucanson) destinato a rivoluzionare la produzione tessile del XIX secolo. \nVenne a sostituire i telai \"al tiro\" o \"a liccetti\" dove il tessitore era coadiuvato da un aiutante, spesso un ragazzo o bambino, che sollevava i licci tirando delle manopole poste su un lato del telaio.\nLa sua invenzione non fu inizialmente ben accolta dai tessitori per paura di perdere posti di lavoro, scaten\u00f2 in Francia la \"rivolta dei Canuts\" (i tessitori di seta di Lione), ma si diffuse velocemente in tutta l'Europa.\nIn realt\u00e0 il primo prototipo del telaio fu realizzato da un tessitore catanzarese nella seconda met\u00e0 del quattrocento noto a Lione come Jean Le Calabrais, Giovanni il Calabrese. Egli fu invitato a corte da Luigi XI che aveva intenzione di impiantare la manifattura tessile di Lione. Il telaio dest\u00f2 grandi preoccupazioni nel mondo operaio dei tessitori francesi e fu boicottato in diverse occasioni ostacolandone la diffusione, per timore che facesse aumentare la disoccupazione nel settore tessile. Oggi un esemplare del telaio \u00e8 custodito nel museo delle arti e dei mestieri a Parigi.\nIl francese Joseph Marie Jacquard studi\u00f2 il telaio di Giovanni il Calabrese e lo perfezion\u00f2, trovando il modo per migliorare ulteriormente la realizzazione dei tessuti operati. Riusc\u00ec, poi, a brevettare la macchina tessile che da lui prese il nome.\nStruttura.\nL'apparecchio \u00e8 costituito da una struttura applicata sopra un telaio composta da un'incastellatura che regge: \nFunzionamento.\nOgni filo di ordito passa in una maglia di liccio (a livello del piano di lavoro).\nOgni singola maglia di liccio \u00e8 collegata, tramite una cordicella rinviata nel punto pi\u00f9 alto, a un contrappeso cilindrico di sezione sottile (3\u20135\u00a0mm), inferiore comunque al diametro dei fori dei cartoni (in alto sopra il telaio). Quando i fori del cartone permettono ad alcuni contrappesi di cadere, perch\u00e9 trovano libero il loro posto, le maglie dei licci ad essi collegate fanno alzare i fili di ordito che passano nel loro foro. Si crea cos\u00ec un'apertura di passo con alzati solamente i fili necessari per eseguire un determinato disegno o armatura. Il tessitore introduce il filo di trama e batte con il pettine. Alla battuta successiva il cartone avanza di un riquadro e i contrappesi trovano differenti buchi aperti dove cadono alzando i fili che formeranno la riga successiva del disegno.\nRimane comunque un telaio manuale, il cambio della sequenza dei cartoni viene ottenuto dal tessitore azionando una leva o manopola, che collegata con corde, fa avanzare di un passo il meccanismo che porta un nuovo cartone sotto i contrappesi.\nPer i tessuti operati che richiedono pi\u00f9 orditi (velluto con disegni, broccato, gobelin), l'ordito di fondo ha la sua serie di licci (tradizionali), collegati ai pedali, che permettono la movimentazione dell'armatura di fondo (tela, saia o raso) che viene alternata con battute del disegno. Il tessitore alterner\u00e0 battute di fondo, schiacciando i pedali, a battute di disegno, in cui saranno i cartoni forati ad alzare solamente i fili del disegno o del \"pelo\" nel caso del velluto.\nIl telaio Jacquard elettronico.\nI materiali oggi disponibili con le moderne tecnologie hanno permesso di ampliare notevolmente le possibilit\u00e0 di questo telaio, sia nelle dimensioni che nella velocit\u00e0 di lavoro. L'incremento nelle dimensioni riguarda sia la larghezza del tessuto che il numero dei singoli fili d'ordito controllati che sono arrivati a pi\u00f9 di 10.000, questi numeri danno illimitate possibilit\u00e0 nella costruzione del disegno. L'incremento della velocit\u00e0 \u00e8 dato sia dall'automazione dei movimenti meccanici sia dal controllo computerizzato degli schemi del disegno."}
{"id": "1369482", "revid": "73843", "url": "https://it.wikipedia.org/wiki?curid=1369482", "title": "Tigrai", "text": ""}
{"id": "1369485", "revid": "438678", "url": "https://it.wikipedia.org/wiki?curid=1369485", "title": "Tassadit Yacine", "text": "Il villaggio di Metchik in cui \u00e8 nata appartiene alla trib\u00f9 degli At Sidi Braham (Cabilia, regione dei Bibans). Attualmente vive e lavora a Parigi.\n\u00c8 \"directrice d'\u00e9tudes\" all'\u00c9cole des hautes \u00e9tudes en sciences sociales (EHESS) e membro del laboratorio di antropologia sociale del Coll\u00e8ge de France. Inoltre, dirige la rivista di studi berberi \"Awal\" (\"La parola\") che ha fondato nel 1985 a Parigi insieme allo scrittore ed antropologo algerino Mouloud Mammeri e col sostegno del sociologo Pierre Bourdieu.\nNel 2012 un suo libro, \"Chacal ou la ruse des domin\u00e9s\" ha ispirato la pi\u00e8ce \"Chacal. La fable de l'exil\" del drammaturgo J\u00e9r\u00e9my Beschon."}
{"id": "1369489", "revid": "253269", "url": "https://it.wikipedia.org/wiki?curid=1369489", "title": "Christopher Gorham", "text": "Biografia.\nNato in California, studia alla Roosevelt School of the Arts e in seguito si laurea all'Universit\u00e0 della California (UCLA) con un Master in Arti Filmiche e Teatrali.\nDebutta al cinema nel 1997 nel film \"Una vita esagerata\", di seguito partecipa ad alcuni episodi di \"Cinque in famiglia\" e dal 1999 al 2001 \u00e8 uno degli interpreti della serie tv \"Popular\" con il ruolo di Harrison John, un timido studente innamorato della sua migliore amica. Grazie al successo ottenuto dalla serie ottiene un ruolo nel film prodotto dalla Disney \"L'altro lato del paradiso\" con Anne Hathaway.\nNegli anni seguenti lavora in altre serie tv come \"Taken\", \"Felicity\", \"Odyssey 5\", \"Jake 2.0\", \"Medical Investigation\", \"Out of Practice - Medici senza speranza\" e \"Harper's Island\".\n\u00c8 stato guest star in alcuni episodi di \"\", \"Senza traccia\" e \"Buffy l'ammazzavampiri\" ed ha anche prestato la sua voce ad alcuni video games e giochi per PC.\nDal 2006 ha ottenuto un ruolo ricorrente nella serie TV \"Ugly Betty\", interpretando Henry Grubstick, il timido ed occhialuto contabile interesse amoroso della protagonista Betty Suarez (interpretata da America Ferrera). Gorham diventer\u00e0 una presenza fissa della serie a partire dalla stagione 2007-2008.\nVita privata.\nGorham \u00e8 sposato con Anel Lopez-Gorham, conosciuta durante gli anni dell'universit\u00e0 e poi sua partner nel telefilm \"Popular\". Insieme hanno tre bambini, Lucas, Ethan e Alondra Cecilia."}
{"id": "1369495", "revid": "339392", "url": "https://it.wikipedia.org/wiki?curid=1369495", "title": "FlatCMS", "text": ""}
{"id": "1369499", "revid": "136978", "url": "https://it.wikipedia.org/wiki?curid=1369499", "title": "Lorenzo Tramaglino", "text": ""}
{"id": "1369500", "revid": "767487", "url": "https://it.wikipedia.org/wiki?curid=1369500", "title": "Eg and Alice", "text": "Eg and Alice \u00e8 stato un duo pop formato dal batterista e compositore Eg White e dall'artista e modella Alice Temple.\nIn precedenza, White aveva fatto parte della \"boy band\" pop britannica dei Brother Beyond, nella quale \u00e8 stato sostituito, alla batteria, da Steve Alexander (gi\u00e0 turnista con il gruppo, nei concerti dal vivo), subito dopo l'uscita della prima edizione del primo album della band, intitolato \"Get Even\", nel 1988, poi ripubblicato, con lo stesso titolo e nello stesso anno, ma parzialmente risuonato da Steve Alexander.\nScritturati dalla major Warner Bros., distribuiti dall'etichetta WEA Records e acclamati dalla critica, il duo non ha per\u00f2 ottenuto un grande successo commerciale, pubblicando soltanto due singoli (\"Indian\" e \"Doesn't mean that Much to Me\") e un unico album (\"24 Years of Hunger\"), nel 1991, nessuno dei quali si \u00e8 classificato nella UK Top 75.\nDopo questa esperienza, Eg White ha dapprima intrapreso la carriera solista, con una cover del successo di Jellyfish \"Stay Home\", e successivamente, ha composto canzoni per altri artisti, tra cui Natalie Imbruglia, Joss Stone e Will Young; per quest'ultimo, in particolare, ha scritto il brano intitolato \"Leave Right Now\", vincendo il prestigioso premio \"Ivor Novello\" come compositore."}
{"id": "1369501", "revid": "153409", "url": "https://it.wikipedia.org/wiki?curid=1369501", "title": "San Nicolao (Corsica)", "text": ""}
{"id": "1369503", "revid": "125491542", "url": "https://it.wikipedia.org/wiki?curid=1369503", "title": "Samuel Morland", "text": "Biografia.\nSamuel Morland era figlio del reverendo Thomas Morland, un ecclesiastico della Chiesa d'Inghilterra. Fu educato al Winchester College nell'Hampshire e poi al Magdalene College di Cambridge di cui \u00e8 stato ricercatore e tutore nel 1649, e dove godeva di una notevole reputazione come matematico e latinista. Oltre al latino conosceva anche il greco, l'ebraico e il francese, la lingua veicolare della cultura e della diplomazia del tempo. Fra i suoi allievi di quegli anni c'era Samuel Pepys, che sarebbe diventato famoso per il suo diario e che frequent\u00f2 spesso anche in seguito. \nNegli anni del Commonwealth, Morland parteggiava per Oliver Cromwell ed inizi\u00f2 la sua carriera diplomatica facendo parte di una missione inviata in Svezia. Successivamente fu accreditato presso la corte di Carlo Emanuele II di Savoia per presentare un appello a favore delle Chiese Evangeliche delle valli piemontesi. La missione riscosse un grande successo e ottenne la fine dei massacri perpetrati a danno dei Valdesi. Essendo stato assunto da John Thurloe, il capo dell'efficientissimo Servizio Segreto, Morland si ritrov\u00f2 ad operare nel campo dello spionaggio. \nSpionaggio.\nNel 1657, scopr\u00ec un complotto per assassinare il futuro re Carlo II, che allora si trovava in esilio, organizzato da Richard Willis e dal Segretario di Stato Thomas Scott. Nelle sue memorie ricorda che la sua coscienza gli vietava di lasciare che questo progetto omicida si realizzasse e perci\u00f2 decise di mandare un messaggio di avvertimento al sovrano salvandogli in tal modo la vita.\nDopo la Restaurazione, il re lo ricompens\u00f2 con la nomina a cavaliere e primo baronetto, con un posto nel Consiglio Privato e con una lauta pensione.\nSamuel Pepys, nel suo diario, registra esplicitamente che quando era alle dipendenze del Segretario John Thurloe, Morland faceva comunque il doppio gioco a favore del re.\nA seguito della nuova posizione sociale raggiunta, Morland cominci\u00f2 a darsi delle arie recandosi in chiesa e ad altre cerimonie pubbliche con una ricca carrozza e due lacch\u00e8 in livrea. Tuttavia non pot\u00e9 evitare di essere considerato con disprezzo da Sir Edward Montagu e dagli ufficiali anziani della marina per aver cambiato fronte e aver tradito i vecchi amici.\nLe invenzioni.\nPer ingraziarsi ulteriormente il re, che aveva un debole per le scoperte scientifiche, cominci\u00f2 a dedicarsi alle invenzioni tecniche, riscuotendo successi ed insuccessi. Progett\u00f2 macchine calcolatrici, una stufa metallica portatile, un megafono, un argano, e un dispositivo circolare per cifrare. Un suo apparecchio per aprire e richiudere le lettere, che ovviamente aveva interesse politico in quanto serviva in una camera nera \"ante litteram\" esistente presso l'Ufficio Postale, and\u00f2 perduto nel Grande Incendio di Londra del 1666 e non ne conosciamo i particolari costruttivi.\nHanno grande importanza i suoi esperimenti di idraulica. Nel 1681 aveva mostrato il suo sistema di pompaggio alla presenza del re e di altri ospiti illustri, sollevando per 18 metri dal Tamigi fino alla sommit\u00e0 del castello di Windsor un fiotto di acqua colorata con il vino. Questa esibizione gli guadagn\u00f2 il titolo di \"Master of Mechanicks\". I suoi esperimenti di pompaggio continuarono in Francia dove era stato incaricato dal re Luigi XIV di portare l'acqua a Versailles.\nUomo senza il minimo senso del denaro era costantemente in stato di indigenza, come ci informa Pepys nel suo Diario. Divenne cieco dopo aver scritto la propria autobiografia di cui esiste un'edizione a stampa. \nCrittologo.\nIl personaggio non \u00e8 molto conosciuto in ambiente crittologico, e nella letteratura specializzata non esistono documenti sulla sua attivit\u00e0 crittografica durante o dopo il suo servizio per il Segretario John Thurloe. Niente si sa su una sua attivit\u00e0 di criptanalista, al di l\u00e0 dell'apertura, copia e decifrazione della corrispondenza. Probabilmente la sua competenza non era paragonabile a quella del professore di matematica di Oxford John Wallis, che a quel tempo era pure impiegato come criptanalista nell'Intelligence Service.\nNel 1666 pubblic\u00f2 un in-folio di 12 pagine stampato in vari colori intitolato \"A new Method of Cryptography\" dove sono descritte varie cifre e un curioso apparecchio cifrante. L'autore dimostra di conoscere la crittografia, senza citare le sue fonti. Non crede affatto nella crittanalisi, anche se ha fatto qualche esperienza in materia. Morland ritiene che solo un testo cifrato sciattamente pu\u00f2 essere forzato dopo uno studio attento, ma che un crittogramma compilato con competenza e acume possa essere decifrato \u00e8 solo una falsa pretesa.\nLa prima parte del suo manuale \u00e8 dedicata a una serie di cifrature di trasposizione, da quella semplice a colonne a chiave numerica a quelle composte di molte figure geometriche di trasposizione applicate una dopo l'altra e con ampio uso di lettere nulle, introdotte per confondere chi tentasse di decifrare i messaggi. Come tanti altri commentatori di crittografia Morland osserva che secondo le conoscenze matematiche del suo tempo le permutazioni di una frase di 24 lettere sono cos\u00ec numerose che una squadra di mille milioni di abili addetti non potrebbe risolverla in mille milioni di anni lavorando anche nei giorni festivi. L'unica alternativa \u00e8 la Magia nera o un aiuto angelico.\nLa parte conclusiva del libro contempla la descrizione della sua cifra autocifrante con la coloratissima \u201cMachina Cyclologica Cryptographica\u201d. \nLa Machina Cyclologica Cryptographica.\nIl disco cifrante comunemente conosciuto era stato inventato 200 anni prima da Leon Battista Alberti che lo aveva descritto nel suo De cifris e consta di due semplici dischi concentrici ruotanti l'uno rispetto all'altro, con gli alfabeti posti sulle loro circonferenze.\nLa macchina di Morland consiste in due piatti o dischi metallici di cui uno ha 25 fori posti in circolo. Sopra e sotto ciascuno di questi fori sono incise due lettere identiche in caratteri minuscoli. Gli alfabeti hanno due tipi di S e la U e la V sono una lettera sola. La corona esterna rappresenta il cifrato, quella interna le chiavi.\nUn secondo piatto posto sopra il primo ha alla periferia 24 caratteri maiuscoli e una finestrella quadrata. Questo disco rappresenta il chiaro e nasconde le lettere del cerchio esterno del disco inferiore meno quella che appare nella finestrella. La parte centrale di questo disco \u00e8 ritagliata e lascia vedere la serie dei fori e le lettere chiave del disco inferiore. Un ditale terminante in una punta da portare sul dito medio serve a far ruotare il disco inferiore inserendo la punta nei fori. Questa costruzione \u00e8 evidentemente derivata dalle sue macchinette calcolatrici. Gli alfabeti incisi sui dischi sono entrambi mischiati secondo accordi fra i corrispondenti.\nPer cifrare una lettera con una data chiave l'operatore inserisce la punta del suo ditale nel foro corrispondente alla lettera chiave e ruota il disco fino a raggiungere la lettera maiuscola del chiaro, leggendo la lettera che appare nella finestrella. Per decifrare si inserisce la punta nel foro relativo alla lettera chiave e si ruota il disco facendo apparire la lettera del cifrato nella finestrella. La lettera del chiaro si legge in corrispondenza della lettera chiave.\nQuesta cifra potrebbe definirsi come un'autocifratura con una sostituzione di tipo Beaufort ad alfabeti mischiati, usando l'alfabeto segreto come verme non ripetuto. La cifratura si inizia con una lettera di innesco convenuta. Nelle illustrazioni del libro si notano alcune incongruenze rispetto al testo, segno evidente della macchinosit\u00e0 del sistema. L'invenzione non rappresenta affatto quella novit\u00e0 che vorrebbe costituire. Di nuovo rispetto ad altri dischi cifranti c'\u00e8 solo l'uso dello stilo e l'alfabeto extra per le lettere chiave, che \u00e8 assolutamente inutile perch\u00e9 identico all'alfabeto del cifrato. L'aver mischiato entrambi gli alfabeti \u00e8 una complicazione inutile che non aggiunge segretezza al sistema."}
{"id": "1369510", "revid": "767487", "url": "https://it.wikipedia.org/wiki?curid=1369510", "title": "Tempo d'estate", "text": "Tempo d'estate (\"Summer Madness\" o \"Summertime\") \u00e8 un film del 1955 diretto da David Lean.\nTrama.\nJane Hudson \u00e8 una donna americana non pi\u00f9 giovanissima che arriva a Venezia per una vacanza. La donna \u00e8 entusiasta del paesaggio, tanto che filma tutto, anche l'arrivo in treno. Sul traghetto che porta dalla stazione alla citt\u00e0, incontra i signori Mcllhenny, americani anch'essi, che stanno girando l'Europa. Per combinazione, abiteranno tutti alla pensione Fiorini. Qui Jane si trova una stanza con terrazzino e una visione mozzafiato su Venezia e la laguna. Inizia cos\u00ec la vacanza, girando per la citt\u00e0 e filmando tutto e tutti. Essendo sola, per\u00f2, ogni tanto si trova malinconica e triste. Un giorno, seduta a un tavolino di piazza San Marco, si accorge di essere osservata da un uomo affascinante seduto poco distante e turbata si allontana in fretta. Poco dopo entra in un negozio di antiquariato per acquistare una coppa di vetro, ed il negoziante \u00e8 lo stesso uomo. Sempre pi\u00f9 turbata, si fa accompagnare da Mauro (un ragazzino che vive di espedienti) nei dintorni del negozio ed inavvertitamente, cade in acqua. Tornata alla pensione, viene raggiunta dall'antiquario che inizia a farle la corte. Affascinata, la donna cede alle lusinghe di Renato de Rossi e inizia a uscire con lui, continuando a frequentarlo anche quando scopre che lui \u00e8 sposato ma separato. Infine, temendo il logorio del rapporto, parte per tornare in America, con questo stupendo ricordo di un amore estivo.\nColonna sonora.\nLa colonna sonora di Alessandro Cicognini rielabora canzoni popolari italiane come \"Sul mare luccica (Santa Lucia)\". Vi sono anche brani di Gioachino Rossini."}
{"id": "1369511", "revid": "1374756", "url": "https://it.wikipedia.org/wiki?curid=1369511", "title": "Cocoliche", "text": "Il cocoliche \u00e8 un linguaggio ibrido tipico dell'area di Buenos Aires, in cui il lessico dello spagnolo invade il sistema morfosintattico italiano. \nStoria.\nGli emigrati italiani nel R\u00edo de La Plata della prima ondata migratoria (dal 1880 al 1930) erano poco alfabetizzati e non condividevano una lingua standard comune; dall'esigenza di parlare con i nativi e con gli altri connazionali nasce un'interlingua mista, denominata dagli argentini \"cocoliche\", che acquisisce nomi, aggettivi e radici verbali dallo spagnolo e li adatta, semplificandoli, al sistema morfosintattico dei dialetti italiani. Non si tratta di un vero e proprio pidgin poich\u00e9 non si innescano i principali processi di pidginizzazione, n\u00e9 si tratta di una lingua creola, ma \u00e8 una lingua mista che non si eredita e che \u00e8 in continuo divenire: con i nuovi emigrati da diverse parti d'Italia si creano diversi tipi di \"cocoliche\", a seconda della provenienza regionale di ciascun emigrato.\nOrigine del termine.\nCocoliche \u00e8 il nome deformato di un emigrato calabrese, tale Antonio Cuccolicchio, che lavorava nel circo dei fratelli Podest\u00e0. L'attore comico C. Petray, lavorando presso la compagnia teatrale del circo, cre\u00f2 una caricatura di Cuccolicchio, ridicolizzato per il suo parlare sgrammaticato e per il suo volersi atteggiare ad argentino puro. La caricatura venne poi trasformata in personaggio letterario del teatro popolare argentino dallo scrittore e romanziere E. Guti\u00e9rrez\u00a0nell'opera \"Juan Moreira\". Il personaggio ebbe cos\u00ec tanto successo da divenire l'archetipo dell'emigrato italiano che si sforza di somigliare al \"criollo\".\nAspetti linguistici.\nIl cocoliche si configura come una gamma di variet\u00e0 che hanno una base di italiano con lessico e strutture isolate di spagnolo. Se gli elementi delle lingue a contatto sono molto simili, avvengono fenomeni di transfer (o interferenza linguistica); al contrario, se vi sono aspetti divergenti, c'\u00e8 una fossilizzazione (soprattutto a livello fonologico).\nLessico.\nSe la forma spagnola \u00e8 molto simile allora vi \u00e8 una sostituzione:\nMorfologia.\nUn altro elemento \u00e8 l'uso del fonema /s/ che in spagnolo si usa nel plurale e nelle desinenze del verbo (o all'inizio, o all'interno o alla fine della parola): nel \"cocoliche\" si tende a ometterlo, quando \u00e8 in posizione finale, oppure a enfatizzarlo, quando \u00e8 all'interno della parola:\nSono queste le tracce pi\u00f9 marcate del \"cocoliche\", spesso messe in ridicolo dalla societ\u00e0 locale che trova occasione di deriderlo pubblicamente tramite la stampa, il tango o il teatro.\nIl Cocoliche in epoca moderna.\nIl \"cocoliche\", data la sua natura spontanea, non vuole essere insegnato ma \u00e8 destinato a scomparire nelle seconde generazioni nella societ\u00e0 rioplatense moderna. Sopravvive solo a livello letterario ma in modo ben diverso da quello realmente parlato anni prima: gli scrittori argentini partono dallo spagnolo rioplatense per poi inserirvi elementi di italiano, mentre nella lingua dei primi emigrati si parte dall'italiano o dal dialetto. Nelle loro opere il \"cocoliche\" \u00e8 la lingua dell'emigrato che si muove negli ambienti emarginati dalla societ\u00e0 di Buenos Aires."}
{"id": "1369513", "revid": "1149807", "url": "https://it.wikipedia.org/wiki?curid=1369513", "title": "Hoshin Engi", "text": ", conosciuto anche come Soul Hunter, \u00e8 un manga fantasy di Ryu Fujisaki, e pubblicato in Giappone dalla Sh\u016beisha nella rivista \"Shonen Jump\". Consta di 23 tank\u014dbon, ed \u00e8 giunta anche in America grazie alla Viz Media, con uscite bimestrali a partire dal 5 giugno 2007. In Italia \u00e8 stato pubblicato dalla Star Comics.\n\"Hoshin Engi\" \u00e8 liberamente ispirato da un antico poema cinese chiamato \"Fengshen Yanyi\". La storia si svolge nella leggendaria storia della Cina, in particolare tra gli ultimi membri degli Yin in chiave rivista e modernizzata. La storia \u00e8 stata adattata in un anime, trasmesso sulla TV giapponese TV Tokyo nel 1999 per un totale di 26 episodi, e venne distribuito nel Nord America in DVD col nome di \"Soul Hunter\" (cacciatore di anime) nel 2001. I personaggi della serie appaiono anche nel \"Jump Ultimate Stars\".\nTrama.\nLa storia \u00e8 ambientata in una Cina leggendaria. Un meraviglioso spirito femmina di volpe di nome Dakki So sta controllando l'imperatore Chuu-oh e l'amministrazione nella dinastia Yin, e sta usando il suo potere su di lui per fare del male nella nazione.\nUn immortale in allenamento di nome Taikobo viene scelto dal grande saggio immortale per il progetto Hoshin, attraverso il quale si cercher\u00e0 di fermare o distruggere i demoni maligni che infestano il mondo. Nel corso delle sue avventure, Taikobo incontra e si unisce ad altri potenti compagni e si prepara per scacciare via i demoni ed eventualmente distruggere la stessa Dakki.\nManga.\nIl manga \u00e8 stato scritto da Ryu Fujisaki e serializzato dal 24 giugno 1996 al 6 novembre 2000 sulla rivista \"Weekly Sh\u014dnen Jump\" edita da Sh\u016beisha. In seguito i vari capitoli sono stati raccolti in 23 volumi tank\u014dbon usciti tra il 1\u00ba novembre 1996 e il 22 dicembre 2000.\nIn Italia fu pubblicato da Star Comics nella collana \"Dragon\" dal 1\u00ba marzo 2007 al 7 gennaio 2009.\nAnime.\nSerie 1999.\nUn adattamento anime prodotto da Studio Deen e diretto da Junji Nishimura fu trasmesso su TV Tokyo dal 3 luglio al 25 dicembre 1999.\nSerie 2018.\nUn remake della serie, prodotto da C-Station e diretto da Masahiro Aizawa \u00e8 stato trasmesso su Tokyo MX, Sun TV, KBS Kyoto, BS11 e AT-X dal 12 gennaio al 29 giugno 2018.\nAccoglienza.\nNel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Hoshin Engi\" si \u00e8 classificata al 68\u00ba posto."}
{"id": "1369517", "revid": "640389", "url": "https://it.wikipedia.org/wiki?curid=1369517", "title": "Giuseppe Maranini", "text": "Formazione.\nFiglio di Paolo Maranini, giornalista de \"Il Popolo\", il foglio irredentista che Cesare Battisti aveva fondato a Trento e di Rina Melli, fondatrice della prima rivista socialista femminile \"Eva\", Giuseppe inizia giovanissimo, mentre frequentava ancora l'Universit\u00e0 di Pavia, a lavorare presso \"Il Secolo\" di Milano, allora diretto da Mario Missiroli.\nLa carriera negli anni Venti e Trenta.\nSi laurea in giurisprudenza con una tesi dal titolo \"Le origini dello Statuto Albertino\", che viene pubblicata con la prefazione dell'insigne storico del diritto Arrigo Solmi. I suoi studi sulla Costituzione della Repubblica di Venezia gli valgono l'ingresso come docente all'Universit\u00e0 di Perugia (1928). Si sposa con Elda Bossi, con cui \u00e8 fidanzato dal 1918.\nDurante la sua attivit\u00e0 accademica continua pubblicare opere sui sistemi costituzionali molto avanzate per l'epoca e che rompono gli schemi storiografici convenzionali. Nel 1933, poco pi\u00f9 che trentenne, diventa professore ordinario.\nCon l'emanazione delle leggi razziali Maranini corre il rischio di essere sospeso dall'insegnamento in quanto figlio di madre ebrea. Ma la sua carriera non subisce intoppi: chiede e ottiene, anzi, di andare a insegnare nel 1940 all'Universit\u00e0 di Firenze come titolare della cattedra di Diritto internazionale nella Facolt\u00e0 di Scienze politiche \"Cesare Alfieri\". Nella citt\u00e0 toscana Maranini riprende con vigore l'attivit\u00e0 giornalistica, che affianca alla sua professione di studioso e accademico. Pubblica i suoi articoli sul periodico \"L'Arno\", una testata locale che rileva diventandone finanziatore, stampatore e redattore.\nLa carriera nel dopoguerra.\nNel dopoguerra Maranini intensifica la sua attivit\u00e0 giornalistica: inizia a scrivere articoli di politica costituzionale per \"Il Resto del Carlino\" e \"La Nazione\". Nei primi anni '50 Maranini diventa editorialista del \"Corriere della Sera\". Fa parte del gruppo di amici e colleghi da cui poi prender\u00e0 forma \"Cronache dal mondo\".\nSulle pagine dei giornali Maranini inizia a condurre una serrata campagna contro la sovranit\u00e0 effettiva dei partiti politici e a favore di un governo responsabile investito direttamente dal popolo. Il suo modello istituzionale di riferimento \u00e8 senza dubbio quello inglese, fondato su una chiara separazione dei poteri. \nNel 1949, anno in cui \u00e8 nominato preside della Facolt\u00e0 di Scienze politiche \"Cesare Alfieri\" (lo rimarr\u00e0 sino al 1968), Maranini conia un termine che conoscer\u00e0 un'enorme diffusione: partitocrazia.\nIl termine \u00e8 contenuto nel titolo del suo discorso all'inaugurazione dell'Anno accademico 1949/50 dell'ateneo fiorentino: \"Governo parlamentare e partitocrazia\".\nL'attivit\u00e0 politica.\nNel 1965 Maranini fonda un movimento chiamato \"Alleanza costituzionale\". Un gruppo di pressione composto da insigni studiosi e parlamentari con lo scopo di proporre modifiche alla costituzione repubblicana in direzione di una maggiore separazione dei poteri e nella modifica della legge elettorale in senso maggioritario. Tra i firmatari i nomi pi\u00f9 noti oggi sono quelli dei costituzionalisti Vezio Crisafulli e Pietro Rescigno, del politico Giuseppe Pella, di Paolo Rossi, filosofo e storico della scienza, e di Salvatore Valitutti."}
{"id": "1369520", "revid": "167080", "url": "https://it.wikipedia.org/wiki?curid=1369520", "title": "Condensa", "text": ""}
{"id": "1369522", "revid": "174886", "url": "https://it.wikipedia.org/wiki?curid=1369522", "title": "Film parodistici", "text": ""}
{"id": "1369528", "revid": "798140", "url": "https://it.wikipedia.org/wiki?curid=1369528", "title": "Presidenza del Consiglio dell'Unione europea", "text": "La Presidenza del Consiglio dell'Unione europea consiste nella responsabilit\u00e0 di gestire e coordinare il funzionamento del Consiglio dell'Unione europea nelle sue varie formazioni. Tale carica ruota ogni sei mesi tra i diversi Stati membri dell'Unione europea e non \u00e8 ricoperta da una singola persona, ma \u00e8 esercitata dall'intero governo del Paese che detiene la presidenza di turno. Dal 1\u00ba gennaio al 30 giugno 2022 la presidenza del Consiglio \u00e8 detenuta dalla Francia.\nStoria.\nLa presidenza del Consiglio dell'Unione europea \u00e8 stata creata a partire dall'istituzione del Consiglio della Comunit\u00e0 economica europea con i trattati di Roma del 1957. La presidenza ha sempre funzionato a rotazione con turni semestrali; fino al Trattato di Amsterdam l'ordine di rotazione seguiva l'ordine alfabetico del nome degli Stati membri nella loro lingua ufficiale, mentre dopo di allora viene deciso dal Consiglio.\nL'evoluzione pi\u00f9 importante che ha riguardato la storia della presidenza del Consiglio \u00e8 stata determinata dai progressivi allargamenti della CEE prima e dell'Unione europea poi: se i sei Stati fondatori detenevano un semestre di presidenza ogni tre anni, quando gli Stati membri raggiunsero le venticinque unit\u00e0 nel 2004 e poi le ventisette unit\u00e0 nel 2007 lo svolgimento della rotazione completa richiedeva pi\u00f9 di un decennio e si rischiava un'eccessiva frammentazione del lavoro della presidenza.\nPer questa ragione, negli ultimi anni sono state apportate alcune modifiche. Nel 2007 \u00e8 stato introdotto il sistema delle presidenze a \"trio\", per cui tre presidenze di turno consecutive si accordano per seguire un programma comune di un anno e mezzo. Ci\u00f2 consente maggiore continuit\u00e0 nelle priorit\u00e0 e nei lavori del Consiglio e favorisce un passaggio di esperienze e capacit\u00e0 amministrative, utile soprattutto per aiutare gli stati di nuova accessione che si trovano ad esercitare compiti di presidenza per la prima volta. Il sistema della presidenza a trio \u00e8 stato istituzionalizzato con il Trattato di Lisbona nel 2009.\nIl Trattato di Lisbona ha inoltre separato nettamente la presidenza del Consiglio dell'Unione europea dalla presidenza del Consiglio europeo: fino al 2009, lo Stato membro che deteneva la prima deteneva anche la seconda. Ora Consiglio europeo e Consiglio dell'Unione europea sono distinti in maniera pi\u00f9 chiara, dato che il Trattato di Lisbona ha abolito il sistema della rotazione semestrale per la presidenza del Consiglio europeo, creando un presidente stabile, in grado di assicurare maggiore coerenza all'azione del Consiglio europeo. \u00c8 stato invece mantenuto il sistema della rotazione per la presidenza del Consiglio dell'Unione europea, che per\u00f2 dispone di un'influenza minore che in precedenza.\nIl Trattato di Lisbona ha anche riformato il ruolo dell'Alto rappresentante dell'Unione per gli affari esteri e la politica di sicurezza, che in precedenza fungeva anche da Segretario generale del Consiglio dell'Unione europea, separando le due figure. Il Trattato ha inoltre creato la formazione \"Affari esteri\" del Consiglio, separandola da quella \"Affari generali\"; la presidenza della formazione \"Affari esteri\" del Consiglio spetta sempre all'Alto rappresentante e non segue il sistema della rotazione semestrale.\nFunzionamento.\nL'art. 16(9) del Trattato sull'Unione Europea, come modificato dal Trattato di Lisbona, recita:\nSiccome il Consiglio dell'Unione europea si riunisce in formazioni diverse a seconda dell'argomento di discussione, la presidenza delle varie riunioni spetta, tra i ministri dello Stato che detiene la presidenza semestrale, al ministro competente per quella materia. Ad esempio, le riunioni del Consiglio in formazione \"Affari economici e finanziari\" (Ecofin) viene presieduta dal ministro dell'economia di quello Stato, quelle in formazione \"Ambiente\" dal ministro dell'ambiente, e cos\u00ec via.\nL'ordine di rotazione della presidenza viene stabilito dal Consiglio all'unanimit\u00e0.\nDall'inizio del 2007 \u00e8 in funzione il sistema della presidenza sotto forma di trio, per cui tre presidenze di turno consecutive si coordinano e cercano di assicurare una certa coerenza per il ciclo di diciotto mesi in cui vengono detenute.\nLa presidenza di turno del Consiglio \u00e8 assistita da un segretariato generale, guidato da Jeppe Tranholm-Mikkelsen a partire dal 1\u00ba luglio 2015.\nPoteri e funzioni.\nIl compito principale della presidenza del Consiglio dell'Unione europea consiste nell'organizzare le riunioni del Consiglio e nel presiederle (ad eccezione del Consiglio in formazione \"Affari esteri\", che \u00e8 sempre presieduto dall'Alto rappresentante dell'Unione per gli affari esteri e la politica di sicurezza). Lo Stato che detiene la presidenza assicura inoltre la rappresentanza del Consiglio all'esterno.\nLo Stato che detiene la presidenza ha il potere di individuare delle priorit\u00e0 per l'azione e di proporre gli argomenti all'ordine del giorno delle riunioni del Consiglio, anche se deve svolgere la sua funzione in modo imparziale, evitando di concentrare i lavori del Consiglio su temi poco rilevanti per l'Unione europea nel suo complesso o per gli altri stati membri. Lo Stato che detiene la presidenza ha inoltre il compito di coordinare e guidare i negoziati tra gli stati membri che si svolgono all'interno del Consiglio e ha la responsabilit\u00e0 di dialogare con la Commissione europea e con il Parlamento europeo, soprattutto nei casi di codecisione.\nDetenere la presidenza di turno del Consiglio costituisce un'opportunit\u00e0 per gli stati membri, che possono affermare o accrescere la propria influenza e il proprio prestigio e possono influenzare l'agenda politica dell'Unione europea. Ovviamente detenere la presidenza di turno costituisce anche un rischio per gli stati membri, che possono rivelarsi non in grado di svolgere in maniera soddisfacente l'incarico, per ragioni di incapacit\u00e0 politica o di inesperienza e scarsa preparazione diplomatica."}
{"id": "1369532", "revid": "174886", "url": "https://it.wikipedia.org/wiki?curid=1369532", "title": "Short movie", "text": ""}
{"id": "1369533", "revid": "34222", "url": "https://it.wikipedia.org/wiki?curid=1369533", "title": "Adowa", "text": ""}
{"id": "1369536", "revid": "663330", "url": "https://it.wikipedia.org/wiki?curid=1369536", "title": "Becki Newton", "text": "\u00c8 nota per i ruoli di Amanda Tanen nella serie televisiva \"Ugly Betty\", e di Quinn Garvey nella sitcom \"How I Met Your Mother\".\nBiografia.\nNata e cresciuta nel Connecticut, studia all'universit\u00e0 della Pennsylvania, dove si laurea in Storia Europea. Proviene da una famiglia di artisti: suo fratello minore Matt \u00e8 anche lui attore, sua madre Jennifer \u00e8 un'affermata artista, infine sua zia Stephanie Chase \u00e8 una famosa violinista. Dal 2005 \u00e8 sposata col collega Chris Diamantopoulos, conosciuto casualmente nella metropolitana di New York; la coppia ha due figli, nati nel 2010 e nel 2014.\nCarriera.\nDopo gli studi si trasferisce a New York dove inizia a lavorare nella pubblicit\u00e0. Debutta in televisione in un episodio di \"Cold Case - Delitti irrisolti\", e in seguito lavora nella soap opera \"Sentieri\". Fa invece il suo esordio al cinema nel film del 2004 \"P.S. Ti amo\". Negli anni seguenti partecipa come \"guest\" a serie televisive come \"American Dreams\" e \"Streghe\". Dal 2006 al 2010 interpreta la segretaria Amanda Tanen in \"Ugly Betty\". Grazie al successo di questo ruolo, nel 2007 ottiene una piccola parte nel film \"La musica nel cuore\". Nel 2011 \u00e8 impegnata nella serie TV \"Love Bites\"; nel settembre dello stesso anno entra come \"recurring\" nel cast della sitcom \"How I Met Your Mother\", partecipando alle riprese della settima e ottava stagione."}
{"id": "1369551", "revid": "120714722", "url": "https://it.wikipedia.org/wiki?curid=1369551", "title": "Crispino da Viterbo", "text": "Biografia.\nVisse la prima infanzia in una famiglia molto povera: il padre mor\u00ec quando egli era ancor giovanissimo, per cui dovette molto presto entrare in bottega, quella dello zio Francesco, ciabattino. Tuttavia, grazie all'interessamento di un padre carmelitano, pot\u00e9 frequentare le scuole pubbliche gestite dai gesuiti. All'et\u00e0 di venticinque anni entr\u00f2 nell'Ordine dei Cappuccini adottando il nome di fra' Crispino, patrono dei calzolai. Pronunciati i voti nel 1694 entr\u00f2 nel convento della Tolfa come cuoco. Qui fu l'autore del suo primo miracolo: le guarigione improvvisa di una donna colpita da una forma contagiosa d'influenza che aveva gi\u00e0 portato alla tomba numerosi tolfetani. Presto la sua fama di taumaturgo si diffuse e per prudenza le autorit\u00e0 francescane disposero il suo trasferimento a Roma, che ebbe luogo nel 1697. Ammalatosi qui probabilmente di tisi, fu trasferito nel pi\u00f9 salubre ambiente dei Castelli romani e quindi ad Albano. Qui ricevette pi\u00f9 volte la visita di papa Clemente XI, durante i suoi soggiorni a Castel Gandolfo. Inviato a Monterotondo vi rimase per alcuni anni, trasferendosi poi nel 1709 ad Orvieto. Qui si dedic\u00f2 alla questua quotidiana ed alle opere di assistenza agli ammalati di un ospizio a pochi chilometri da Orvieto, ove fu protagonista di numerose guarigioni miracolose. Ebbe anche l'occasione di prendersi cura di neonati abbandonati presso la porta del convento. Era solito mantenere un comportamento gioioso e scherzoso, il che gli procur\u00f2 non pochi guai. Colpito da podagra e chiragra, nonostante si nutrisse con eccezionale parsimonia, trascorse gli ultimi due anni di vita praticamente a letto, che lasciava solo per andare a visitare altri gravi infermi ricoverati all'ospizio o nelle proprie case.\nMor\u00ec di polmonite e fu sepolto in una cappella della chiesa del convento.\nCulto.\nLa sua salma fu rimossa una prima volta in occasione della beatificazione (1806) da parte di papa Pio VII, per essere inumata nella cappella dedicata a San Francesco della medesima chiesa. Dal 1983, la salma fu traslata nella chiesa di San Paolo ai Cappuccini di Viterbo.\nMemoria liturgica il 19 maggio."}
{"id": "1369554", "revid": "767487", "url": "https://it.wikipedia.org/wiki?curid=1369554", "title": "I successi di Domenico Modugno II", "text": "I successi di Domenico Modugno II \u00e8 il secondo album registrato in studio da Domenico Modugno.\nIl disco.\nDopo aver pubblicato 15 singoli a 78 giri l'anno precedente e nei primi mesi del 1955, l'RCA Italiana decide di racchiudere alcune delle canzoni incise in due album, usciti contemporaneamente (ed infatti il numero di catalogo \u00e8 successivo, A10V 0029 e A10V 0030, cos\u00ec come simile \u00e8 il titolo).\nIn questo secondo volume vengono riprese alcune canzoni non incluse nel precedente, ma gi\u00e0 conosciute: per la precisione, \"La cicoria\", \"Cavaddruzzu\", \"Lu minaturi\" e \"Cavaddu cecu de la minera\" erano stati editi nel 1954, mentre gli altri quattro brani (\"Ninna nanna de lu puparu\", \"Lu sceccareddu 'mbriacu\", \"Lu tambureddu\" e \"Vitti 'na crozza\") nei primi mesi del 1955.\nTutti i brani sono stati scritti da Modugno, tranne \"Vitti 'na crozza\", che \u00e8 un canto popolare siciliano.\nLa copertina riprende la foto del precedente (cambiano ovviamente i titoli delle canzoni).\nIn tutte le canzoni Modugno si accompagna alla chitarra, e nella canzone \"La cicoria\" canta insieme alla moglie, Franca Gandolfi; alcuni di questi brani verranno in seguito reincisi dall'autore (alcune pi\u00f9 volte).\nCome tutti i primi 33 giri di Modugno, anche questo \u00e8 stato pubblicato nel formato 22\u00a0cm (cio\u00e8 leggermente pi\u00f9 piccoli dei normali LP).\nTracce.\nLATO A\nLATO B"}
{"id": "1369566", "revid": "486946", "url": "https://it.wikipedia.org/wiki?curid=1369566", "title": "Saint-Florent (Corsica settentrionale)", "text": ""}
{"id": "1369571", "revid": "1924342", "url": "https://it.wikipedia.org/wiki?curid=1369571", "title": "Zimmer 483", "text": "Zimmer 483 \u00e8 il secondo album in lingua tedesca del gruppo pop rock tedesco Tokio Hotel, pubblicato il 23 febbraio 2007.\nIl disco \u00e8 stato pubblicato in Europa, Canada e Messico. Esiste anche un'altra versione, con un DVD come bonus, contenente un'intervista e il \"making of\" dell'album.\nDescrizione.\nTom Kaulitz in un'intervista dichiar\u00f2 che l'album fu scritto e composto durante lo \"Schrei Tour\". Il nome non \u00e8 stato scelto a caso: infatti, nel 2006 i quattro trascorsero una vacanza a Cadice, Spagna, soggiornando in un bungalow. L'ispirazione nacque proprio dal bungalow, o meglio dal numero di stanza (\"Zimmer\", appunto, in tedesco) in cui soggiornarono, il 483."}
{"id": "1369574", "revid": "767487", "url": "https://it.wikipedia.org/wiki?curid=1369574", "title": "\u00c8 pi\u00f9 facile che un cammello...", "text": "\u00c8 pi\u00f9 facile che un cammello... \u00e8 un film del 1950 diretto da Luigi Zampa.\nLa pellicola, co-prodotta da Italia e Francia, venne presentata in concorso alla Mostra del cinema di Venezia.\nTrama.\nDeceduto in un incidente stradale, il ricco industriale calzaturiero Carlo Bacchi si ritrova nell'aldil\u00e0, dove viene condannato all'inferno.\nSvolgendo un'appassionata difesa riesce per\u00f2 a ottenere di tornare sulla terra per poche ore, allo scopo di riparare al male commesso e soprattutto alla cattiva azione che ha causato il tentativo di suicidio di Amedeo Santini.\nLa vicenda lo condurr\u00e0 a operare una scelta rischiosa ma che si riveler\u00e0 felice.\nProduzione.\nCesare Zavattini, autore del soggetto, non lavor\u00f2 alla sceneggiatura per un altro impegno. Quando gli sceneggiatori Vitaliano Brancati e Suso Cecchi D'Amico, convinti che il film fosse riuscito mediocre, tentarono di convincere Civallero, della casa di produzione Cines, a non presentarlo alla Mostra di Venezia, Zavattini espresse invece un'opinione positiva. Poi per\u00f2, a Venezia, di fronte alle reazioni negative, Zavattini scrisse a tutti i critici presenti per chiarire di non avere nulla a che fare con il film. Questa scorrettezza offese pesantemente Brancati e pose fine alla collaborazione professionale tra Zavattini e Cecchi D'Amico."}
{"id": "1369575", "revid": "158913", "url": "https://it.wikipedia.org/wiki?curid=1369575", "title": "Raniero Cantalamessa", "text": "Biografia.\nVocazione e sacerdozio.\nRaniero Cantalamessa \u00e8 nato il 22 luglio 1934 a Colli del Tronto, provincia e diocesi di Ascoli Piceno, nelle Marche.\nNel 1946, terminata da poco la Seconda guerra mondiale, \u00e8 entrato in seminario dai frati minori cappuccini. Alcuni suoi conoscenti scommettevano che egli, essendo un ragazzino vivace, ne sarebbe uscito pochi mesi dopo. Invece Raniero matur\u00f2 l\u00ec, giovanissimo, la propria vocazione religiosa, da lui cos\u00ec descritta: \u00aba tredici anni io ho sentito la chiamata del Signore e con una chiarezza tale che non ho mai potuto dubitare nel resto della mia vita; \u00e8 una grazia straordinaria\u00bb.\nDa allora \u2014 ha affermato \u2014 la sua vita \u00e8 stata piena \u00abdi serenit\u00e0, di pace e di gioia\u00bb grazie ad \u00abun rapporto personale, da amico, continuo, cos\u00ec semplice e familiare con Ges\u00f9\u00bb.\nHa ricevuto l'ordinazione sacerdotale il 19 ottobre 1958 per imposizione delle mani di monsignor Gaetano Malchiodi, vescovo titolare di Cana e vicario dell'Amministrazione pontificia di Loreto, nella Basilica di Loreto, dove ha iniziato il proprio ministero.\nLasciando i familiari \u2014 padre, madre e sorella \u2014 egli si \u00e8 trovato cos\u00ec parte di una famiglia pi\u00f9 grande:\nStudi e formazione.\nSi \u00e8 laureato in Teologia a Friburgo in Svizzera e, nel 1969, in Lettere classiche all'Universit\u00e0 Cattolica del Sacro Cuore di Milano. L'interesse per le Lettere classiche era dovuto alla volont\u00e0 di padroneggiare il greco e il latino per lo studio del Nuovo Testamento e dei Padri della Chiesa.\nPer la sua formazione si sono rivelati importanti anche gli scrittori, i pensatori e i poeti moderni:\nDocente universitario e teologo.\n\u00c8 divenuto assistente di Giuseppe Lazzati e \u2014 dopo aver vinto un concorso \u2014 suo successore come docente ordinario di \"Storia delle origini cristiane\" alla Facolt\u00e0 di Lettere dell'Universit\u00e0 Cattolica di Milano, presso la quale ha sostituito Lazzati anche come Direttore del Dipartimento di scienze religiose.\nDal 1975 al 1981 \u00e8 stato membro della Commissione Teologica Internazionale.\nPredicatore della Casa Pontificia.\nNel 1979 ha abbandonato la docenza per dedicarsi completamente al ministero della Parola: ha avuto \u2014 come lui l'ha definita \u2014 una \u00abseconda chiamata\u00bb ed \u00e8 divenuto, il 23 giugno 1980, predicatore della Casa Pontificia, col compito di dettare, ogni venerd\u00ec in Avvento e in Quaresima e al Venerd\u00ec Santo, una meditazione in presenza del Papa e della Curia romana. Ha portato avanti tale compito per oltre 25 anni con Giovanni Paolo II.\nNell'aprile del 2005, in occasione del conclave che porter\u00e0 alla elezione di papa Benedetto XVI, \u00e8 stato uno dei due predicatori che ha rivolto una esortazione ai cardinali riuniti. Col nuovo papa, Cantalamessa ha continuato a svolgere, ogni settimana, la funzione di predicatore della Casa Pontificia, impegnandosi inoltre anche all'estero per l'organizzazione di esercizi e ritiri; ad esempio, nel gennaio 2010, ha parlato nelle Filippine, per una intera settimana, a una platea composta da 4000 sacerdoti e 100 vescovi.\nPolemiche a livello internazionale e irritate reazioni delle comunit\u00e0 ebraiche sono state provocate dalla citazione \u2014 durante una predica di Cantalamessa per le celebrazioni del Venerd\u00ec Santo 2010 innanzi al papa \u2014 di una lettera ricevuta da un suo amico ebreo, nella quale si paragonava l'attacco alla Chiesa per gli abusi sui minori all'antisemitismo. Cantalamessa ha poi chiesto scusa per aver \u00aburtato la sensibilit\u00e0 degli ebrei e delle vittime della pedofilia\u00bb.\nContinua a svolgere l'incarico di predicatore della Casa Pontificia anche con papa Francesco.\nCardinale.\nIl 25 ottobre 2020, durante l'Angelus, papa Francesco ha annunciato la sua creazione a cardinale nel concistoro del 28 novembre seguente. Avendo gi\u00e0 ottantasei anni al momento dell'annuncio, non ha il diritto di entrare in conclave e di essere membro dei dicasteri della Curia romana, in conformit\u00e0 all'art. II \u00a7 1-2 del motu proprio \"Ingravescentem Aetatem\". In conformit\u00e0 al motu proprio \"Cum Gravissima\", tutti i cardinali devono essere per regola ordinati vescovi, ma padre Cantalamessa ne \u00e8 stato dispensato, dichiarando: \n\u00abDal momento che c'\u00e8 questa possibilit\u00e0, ho chiesto al Santo Padre la dispensa dall'ordinazione episcopale. L'ufficio del vescovo \u00e8 di essere pastore e pescatore. Alla mia et\u00e0 c'\u00e8 ben poco che potrei fare come \u201cpastore\u201d; d'altra parte, quello che potrei fare come \u201cpescatore\u201d posso continuarlo a fare annunciando la parola di Dio. Un altro motivo \u00e8 il desiderio di morire con il mio abito francescano: cosa che difficilmente mi avrebbero permesso di fare se fossi stato vescovo\u00bb.\nNello stemma cardinalizio, oltre al motto \"Veni Creator Spiritus\", figura la colomba simbolo dello Spirito Santo; al capo d'argento alla croce di bruno caricata del braccio di Cristo posto in banda incrociato al braccio di San Francesco posto in sbarra, moventi da una nuvola del campo.\nPapa Francesco gli ha affidato la diaconia di Sant'Apollinare alle Terme Neroniane-Alessandrine, di cui ha preso possesso il 13 giugno 2021.\nVita contemplativa.\nAttualmente Padre Raniero celebra la messa (la domenica aperta a tutti) nell'Eremo dell'Amore Misericordioso, un ex convento dei Cappuccini \u2014 ora sede di una piccola comunit\u00e0 di monache claustrali \u2014 a Cittaducale, in provincia di Rieti. In quest'eremo si ritira anche abitualmente in preghiera. Ha affermato di sentirsi sempre pi\u00f9 incline \u2014 come stesse vivendo una nuova \u00absvolta\u00bb della propria esistenza \u2014 a una vita contemplativa.\nCommentatore del Vangelo in TV.\nDal 1982 \u2014 seguendo l'esempio di Padre Mariano \u2014 ha iniziato a comparire sul primo canale Rai proponendo il commento del Vangelo. Dal 1995 al 2009 (con due interruzioni di un anno) ha condotto la rubrica \"Le ragioni della speranza\" all'interno del programma di cultura religiosa \"A sua immagine\", dando cos\u00ec vita a quella che \u00e8 stata definita \u00abla pi\u00f9 grande parrocchia d'Italia\u00bb, formata da milioni di suoi affezionati telespettatori (anche al di fuori dell'Italia) e da schiere di corrispondenti. Caratteristico il suo sorridente saluto francescano \"Pace e bene\".\nStemma.\nBlasonatura.\nD\u2019azzurro alla colomba d\u2019argento, raggiante d\u2019oro, volante verso la punta dello scudo; al capo dell\u2019Ordine dei Frati Minori Cappuccini: d\u2019argento al braccio nudo di Cristo posto in croce di sant\u2019Andrea sul braccio vestito di tonaca di Francesco, con le mani di carnagione recanti le stigmate; dall\u2019incontro nasce la croce di rosso, il tutto movente da nuvole d\u2019argento. Lo scudo \u00e8 timbrato da un cappello con cordoni e nappe di rosso. Le nappe, in numero di trenta, sono disposte quindici per parte, in cinque ordini di 1, 2, 3, 4, 5. Sotto lo scudo, nella lista d\u2019argento, il motto in lettere maiuscole di nero: \"VENI CREATOR SPIRITUS\"."}
{"id": "1369577", "revid": "156992", "url": "https://it.wikipedia.org/wiki?curid=1369577", "title": "Rolando (paladino)", "text": ""}
{"id": "1369581", "revid": "106908", "url": "https://it.wikipedia.org/wiki?curid=1369581", "title": "Chiesa dei Cappuccini (Massa)", "text": ""}
{"id": "1369600", "revid": "1546219", "url": "https://it.wikipedia.org/wiki?curid=1369600", "title": "Strutturistica chimica", "text": "La strutturistica chimica \u00e8 quella branca della chimica fisica che si occupa di descrivere qualitativamente e quantitativamente la struttura sia delle singole molecole che dei cristalli.\nUno degli scopi principali consiste nel ricavare regole generali riguardo al modo in cui le caratteristiche chimiche e fisiche influenzano lo sviluppo della struttura molecolare globale (per esempio la correlazione tra la configurazione elettronica dei componenti il cristallo e la simmetria del reticolo cristallino risultante). Altro ambito di studio riguarda l'individuazione di regolarit\u00e0 di validit\u00e0 generali riguardanti le relazioni caratteristiche fra le strutture.\nPer la determinazione della struttura dei cristalli singoli e delle polveri policristalline si fa uso di tecniche cristallografiche, come la diffrazione dei raggi X da parte degli elettroni, e di tecniche spettroscopiche."}
{"id": "1369601", "revid": "767487", "url": "https://it.wikipedia.org/wiki?curid=1369601", "title": "\u0218tef\u0103ne\u0219ti (Boto\u0219ani)", "text": "\u0218tef\u0103ne\u0219ti \u00e8 una citt\u00e0 della Romania di 5.746 abitanti, ubicata nel distretto di Boto\u0219ani, nella regione storica della Moldavia.\nFanno parte dell'area amministrativa anche le localit\u00e0 di B\u0103diu\u021bi, Bobule\u0219ti, St\u00e2nca e \u0218tef\u0103ne\u0219ti-Sat.\n\u0218tef\u0103ne\u0219ti ha assunto lo \"status\" di citt\u00e0 con la legge 79/2004 del 1\u00ba aprile del 2004."}
{"id": "1369605", "revid": "287204", "url": "https://it.wikipedia.org/wiki?curid=1369605", "title": "Stefanesti (Botosani)", "text": ""}
{"id": "1369608", "revid": "2076859", "url": "https://it.wikipedia.org/wiki?curid=1369608", "title": "Antidosis", "text": "L'ant\u00ecdosis (, che significa \"do in cambio\") \u00e8 una pratica giuridica in uso ad Atene in et\u00e0 classica.\nDescrizione.\nNel diritto attico non esisteva un sistema di prelievo fiscale come quello moderno, ma lo Stato richiedeva ai cittadini pi\u00f9 ricchi di pagare determinati servizi alla comunit\u00e0 (ad es. l'allestimento di una nave da guerra o di un coro tragico o comico). Tali servizi erano detti \"liturgie\". \nTuttavia un cittadino che ritenesse di non essere abbastanza ricco poteva rifiutarsi di pagare, ma solo a patto di indicarne un altro, di reddito superiore, che pagasse la liturgia al suo posto. A questo punto il cittadino segnalato aveva due scelte: pagare lui la liturgia oppure rifiutarsi di pagarla sostenendo che chi lo aveva segnalato era in realt\u00e0 pi\u00f9 ricco, e quindi avrebbe dovuto pagare lui. A questo punto lo Stato gli imponeva di scambiare i propri beni con quelli del cittadino che lo aveva segnalato. Se il segnalato si fosse rifiutato avrebbe provato di ritenersi pi\u00f9 ricco del segnalatore dimostrando per\u00f2 cos\u00ec di dovere pagare la liturgia. Il caso poteva comunque finire in tribunale dove un giudice avrebbe deciso chi doveva pagare la liturgia.\nUn esplicito riferimento a questa procedura giudiziaria si trova nell'orazione di Lisia \"Per l'invalido\" al \u00a7 9: l'imputato, accusato di percepire indebitamente un sussidio pubblico, cos\u00ec argomenta contro il proprio accusatore che sostiene che egli sia tutt'altro che indigente: \"Mi pare che proprio il mio accusatore sia la sola persona al mondo che potrebbe dare l'esatta misura della mia povert\u00e0: \"se infatti fossi stato prescelto come corego per le rappresentazioni tragiche e lo invitassi a uno scambio di beni, preferirebbe fare dieci volte il corego piuttosto che scambiare una sola volta i nostri patrimoni!\"\" (Trad. E Medda).\n\"Ant\u00ecdosis\" si intitola anche un'orazione di Isocrate del 353 a.C., dove l'autore sfrutta l'occasione offerta da un processo per ant\u00ecdosis intentatogli da un certo Megaclide per esporre una sistematica difesa del proprio metodo educativo: infatti dichiara che per formare un buon oratore, non basta n\u00e9 la \"t\u00e9kne retorik\u00e9\" o \"doctrina\" (cio\u00e8 un insieme di regole di retorica che il maestro poteva insegnare agli allievi, come sostenevano i sofisti), n\u00e9 la \"fusis\" o \"ingenuum\" (cio\u00e8 la conoscenza insita nell'uomo, come sostenevano i socratici), ma c\u2019\u00e8 bisogno del giusto maestro che insegni la giusta \"t\u00e9kne\" per le caratteristiche naturali dell\u2019allievo. Quindi Isocrate si pone in una posizione intermedia tra le due correnti di pensiero: \"doctrina\" e \"ingenuum\" devono integrarsi. \nInoltre espone l\u2019idea che l\u2019uomo debba essere \"eu pepaideumenos\", cio\u00e8 che deve avere un\u2019educazione globale, enciclopedica, su tutti i fronti. Quindi nella scuola di Isocrate non si insegnava solo la retorica, la filosofia, la metafisica, ma anche la storia, la letteratura l\u2019arte e tutte le scienze e discipline, che diventano componenti dell\u2019uomo educato, che ha come vertice della sua formazione il saper parlare. Questo \u00e8 il modello teorico del pensiero di Cicerone nel \"De oratore\": infatti Cicerone si pone come allievo di Isocrate. "}
{"id": "1369609", "revid": "767487", "url": "https://it.wikipedia.org/wiki?curid=1369609", "title": "Giuseppe Maria Brocchi", "text": "Biografia.\nDopo aver studiato presso i gesuiti fiorentini, entro in seminario e, nel 1711, ricevette gli ordini sacri, dopo l'ordinazione prosegu\u00ec gli studi teologici sotto la direzione del filosofo Tommaso Rossi, interessandosi principalmente di teologia morale.\nNominato nel 1716 priore della chiesa di Santa Maria a Olmi a Borgo San Lorenzo, volle costruirvi un nuovo altare, chiam\u00f2 Niccol\u00f2 Lapi per gli affreschi e istitu\u00ec un'accademia di teologia morale. Nel 1723, per volont\u00e0 dell'arcivescovo di Firenze Giuseppe Maria Martelli che ne apprezzava la dottrina, divenne rettore del Seminario fiorentino di cui scrisse le Costituzioni e promosse una maggiore severit\u00e0 negli studi. Conserver\u00e0 l'incarico sino al 1740 quando si dimise perch\u00e9 in disaccordo con i nuovi indirizzi per la conduzione del seminario.\nRicevuta in eredit\u00e0 nel 1726 la rocca di Lutiano nel Mugello, volle, pochi anni dopo, ristrutturarla in villa su suo progetto.\nNel 1748 si trasfer\u00ec a Legri, nella pieve di San Severo, presso Calenzano, ove attese ai suoi studi eruditi e qui mor\u00ec a sessantatr\u00e9 anni nel 1751. Fu sepolto a Santa Maria degli Olmi.\nBrocchi fu membro di diverse istituzioni culturali e insignito di varie onorificenze: nel 1736 ader\u00ec all'Accademia Colombaria, da poco fondata, con il nome di \"Allevato\", fece parte, inoltre, dell'Accademia degli Apatisti e dell'Accademia Etrusca di Cortona; fu nominato decano del Collegio teologico dell'Universit\u00e0 di Firenze e protonotario apostolico.\nFu autore, tra le altre, della \"Descrizione della provincia del Mugello\", la cui prima pubblicazione avvenne nel 1748 (ristampa anastatica del 1977) e di altre opere a carattere teologico e agiografico, fra le quali le \"Vite de' santi e beati fiorentini\" del 1742 (ristampa anastatica del 2000) e la \"Descrizione delle reliquie de santi, che si venerano in centoventi reliquiarj collocati in una gran croce...\" del 1744.\nIl comune di Borgo San Lorenzo ha dedicato al suo nome una via cittadina."}
{"id": "1369616", "revid": "713168", "url": "https://it.wikipedia.org/wiki?curid=1369616", "title": "Cardinale in pectore", "text": "Un cardinale in pectore \u00e8 un cardinale la cui nomina non viene resa pubblica dal papa, per vari motivi. La locuzione latina deriva dal fatto che il nome del cardinale in questione resta \u00ab\"segreto nel cuore (petto) del pontefice\"\u00bb.\nIl papa si riserva di pubblicare i cardinali \"in pectore\", a sua discrezione, in un successivo concistoro. Se il papa morisse prima della pubblicazione, tutti i cardinali che egli avesse creato \"in pectore\" resterebbero per sempre segreti e ovviamente non sarebbero mai annoverati nel numero dei cardinali.\nLegislazione canonica.\nL'attuale Codice di diritto canonico disciplina cos\u00ec la materia:\nSi enunciano in questo modo:\nNon si menziona il caso in cui il pontefice morisse prima di aver pubblicato il nome di eventuali cardinali \"in pectore\", ma \u00e8 evidente che tali nomine decadono per il diritto stesso, non essendo formalizzate n\u00e9 documentabili in alcun modo.\nCardinali in pectore dal XV secolo.\nLa pratica di nominare cardinali in pectore risale al pontificato di Martino V. Sino alla fine del secolo furono solo 10 i nominati in tale maniera e le normative non erano molto chiare. Alcuni cardinali in pectore parteciparono al conclave, altri furono pubblicati da pontefici successivi.\nCardinali in pectore dal XIX secolo ad oggi.\nIl XIX secolo vide molti cardinali in pectore; appena 15 invece il XX secolo.\nPapa Pio VII.\nIl 23 febbraio 1801 cre\u00f2 11 cardinali in pectore:\nIl 16 maggio 1803 cre\u00f2 cardinale in pectore Luigi Gazzoli che pubblic\u00f2 l'11 luglio.\nIl 24 agosto 1807 invece venne creato Francesco Guidobono Cavalchini che fu pubblicato solo il 6 aprile 1818.\nL'8 marzo 1816 cre\u00f2 10 cardinali in pectore:\nIl 10 marzo 1823 cre\u00f2 cardinale in pectore Giacinto Placido Zurla che pubblic\u00f2 il 16 maggio.\nPapa Leone XII.\nIl 20 dicembre 1824 cre\u00f2 cardinale in pectore Ludovico Micara che pubblic\u00f2 il 13 marzo 1826.\nIl 21 marzo 1825 cre\u00f2 cardinale in pectore Mauro Cappellari che pubblic\u00f2 il 13 marzo 1826.\nIl 2 ottobre 1826 cre\u00f2 6 cardinali in pectore:\nPapa Pio VIII.\nIl 15 marzo 1830 cre\u00f2 otto cardinali in pectore, che non arriv\u00f2 a pubblicare, dato che mor\u00ec il 30 novembre dello stesso anno. I loro nomi non si conoscono.\nPapa Gregorio XVI.\nIl 30 settembre 1831 cre\u00f2 10 cardinali in pectore:\nIl 23 giugno 1834 cre\u00f2 6 cardinali in pectore:\nIl 6 aprile 1835 cre\u00f2 cardinale in pectore Ambrogio Bianchi che pubblic\u00f2 l'8 luglio 1839.\nIl 19 maggio 1837 cre\u00f2 cardinale in pectore Angelo Mai che pubblic\u00f2 il 12 febbraio 1838.\nIl 12 febbraio 1838 cre\u00f2 3 cardinali in pectore:\nIl 13 settembre 1838 cre\u00f2 cardinale in pectore Filippo de Angelis che pubblic\u00f2 l'8 luglio 1839.\nIl 30 novembre 1838 cre\u00f2 cardinale in pectore Gabriele Ferretti, arcivescovo di Fermo, che pubblic\u00f2 l'8 luglio 1839.\nIl 18 febbraio 1839 cre\u00f2 cardinale in pectore Charles Januarius Acton che pubblic\u00f2 il 24 gennaio 1842.\nIl 23 dicembre 1839 cre\u00f2 3 cardinali in pectore:\nIl 14 dicembre 1840 cre\u00f2 2 cardinali in pectore:\nIl 12 luglio 1841 cre\u00f2 2 cardinali in pectore:\nIl 22 gennaio 1844 cre\u00f2 cardinale in pectore Fabio Maria Asquini, segretario della Congregazione per i vescovi, che pubblic\u00f2 il 21 aprile 1845.\nIl 22 luglio 1844 cre\u00f2 4 cardinali in pectore:\nIl 21 aprile 1845 cre\u00f2 4 cardinali in pectore, i cui nomi non vennero mai pubblicati.\nIl 24 novembre 1845 cre\u00f2 un cardinale in pectore che non fu mai pubblicato.\nPapa Pio IX.\nIl 21 dicembre 1846 cre\u00f2 due cardinali in pectore:\nIl 15 marzo 1852 cre\u00f2 due cardinali in pectore:\nIl 19 dicembre 1853 cre\u00f2 cardinale in pectore Camillo Di Pietro, nunzio apostolico in Portogallo, che pubblic\u00f2 il 16 giugno 1856.\nIl 15 marzo 1875 cre\u00f2 5 cardinali in pectore:\nPapa Leone XIII.\nIl 13 dicembre 1880 cre\u00f2 tre cardinali in pectore:\nIl 30 dicembre 1889 cre\u00f2 cardinale in pectore Vincenzo Vannutelli nunzio apostolico in Portogallo, che pubblic\u00f2 il 23 giugno 1890.\nIl 16 gennaio 1893 cre\u00f2 due cardinali in pectore:\nIl 19 giugno 1899 cre\u00f2 due cardinali in pectore:\nPapa Pio X.\nIl 27 novembre 1911 cre\u00f2 cardinale in pectore Ant\u00f3nio Mendes Bello, patriarca di Lisbona, che pubblic\u00f2 il 25 maggio 1914.\nPapa Benedetto XV.\nIl 4 dicembre 1916 cre\u00f2 cardinale in pectore Adolf Bertram, vescovo di Wroclaw, che pubblic\u00f2 il 15 dicembre 1919.\nPapa Pio XI.\nIl 13 marzo 1933 cre\u00f2 due cardinali in pectore:\nPapa Pio XII.\nNessun cardinale in pectore venne creato durante il suo pontificato.\nPapa Giovanni XXIII.\nIl 28 marzo 1960 cre\u00f2 tre cardinali in pectore, mai pubblicati. Oggi si ritiene che due di tali cardinali fossero monsignor Francesco Lardone da Moretta (Cuneo), nunzio apostolico in Turchia e Josyp Slipyj, all'epoca Arcivescovo di Leopoli (Ucraina) che sarebbe poi diventato cardinale per l'imposizione della berretta da parte di papa Paolo VI nel 1965, quando era Arcivescovo maggiore.\nPapa Paolo VI.\nIl 28 aprile 1969 cre\u00f2 due cardinali in pectore:\nIl 24 maggio 1976 cre\u00f2 cardinale in pectore Franti\u0161ek Tom\u00e1\u0161ek, amministratore apostolico di Praga, che pubblic\u00f2 il 27 giugno 1977.\nPapa Giovanni Paolo I.\nNessun cardinale venne creato durante il suo pontificato.\nPapa Giovanni Paolo II.\nIl 30 giugno 1979 cre\u00f2 cardinale in pectore Ignatius Kung Pin-mei, vescovo di Shanghai, che pubblic\u00f2 il 28 giugno 1991. La riserva ebbe motivi politici e di avversione del Governo cinese contro la Chiesa cattolica.\nIl 21 febbraio 1998 cre\u00f2 due cardinali in pectore:\nIl 21 ottobre 2003 cre\u00f2 un cardinale in pectore che non fu mai pubblicato, a causa della sua morte avvenuta nel 2005.\nPapa Benedetto XVI.\nNessun cardinale in pectore venne creato durante il suo pontificato.\nPapa Francesco.\nAncora nessun cardinale in pectore \u00e8 stato creato durante il suo pontificato."}
{"id": "1369617", "revid": "226458", "url": "https://it.wikipedia.org/wiki?curid=1369617", "title": "Modello dell'acceleratore", "text": "Il modello dell'acceleratore \u00e8 un modello (o meglio di una parte di un pi\u00f9 generale modello) macroeconomico che tenta di spiegare l'evoluzione degli investimenti intrapresi dall'insieme delle imprese in un sistema economico.\nIn breve, secondo questo modello, il livello degli investimenti netti sarebbe funzione (lineare nelle versioni pi\u00f9 elementari del modello, di altro tipo in quelle pi\u00f9 avanzate) della crescita delle vendite.\nEsso fu posto in evidenza per la prima volta dall'economista francese Albert Aftalion nel 1909, anche se esso viene generalmente attribuito a John Maurice Clark, che lo ha enunciato nel 1917 in maniera pi\u00f9 rigorosa.\nIl modello.\nPi\u00f9 in dettaglio il modello si basa (principalmente) sulle seguenti ipotesi:\nSecondo il modello, le varie imprese stabilirebbero il livello della capacit\u00e0 produttiva pi\u00f9 adeguato attraverso le decisioni di investimento in conformit\u00e0 delle prospettive future di vendita.\nPer semplicit\u00e0 di esposizione si possono distinguere i seguenti casi:\nQuesto modello \u00e8 in grado di spiegare non solo la dinamica (almeno parzialmente) degli investimenti, ma soprattutto la ragione per la quale la loro variabilit\u00e0 \u00e8 relativamente maggiore di quella dei consumi del sistema economico.\nUn esempio numerico.\nPer avere una migliore comprensione del funzionamento del modello si pu\u00f2 procedere ad esaminare il seguente esempio.\nSi immagini che il sistema produttivo possa essere descritto dalla seguente funzione di produzione rispetto al capitale:\nQuindi, per ogni livello di produzione, le imprese necessiteranno di un capitale descritto dalla funzione:\nSi pu\u00f2 procedere alla costruzione della seguente tabella:\nDalla tabella soprastante si pu\u00f2 facilmente notare quanto risulti amplificata la dinamica degli investimenti netti rispetto a quella delle vendite. Ovviamente nella realt\u00e0 non si hanno fluttuazioni cos\u00ec ampie n\u00e9 nelle vendite n\u00e9 negli investimenti, questo esempio ha una funzione solo didattica ma pu\u00f2 aiutare a comprendere il meccanismo di funzionamento del modello."}
{"id": "1369620", "revid": "173469", "url": "https://it.wikipedia.org/wiki?curid=1369620", "title": "Maria Giuseppa Carolina di Sassonia", "text": ""}
{"id": "1369623", "revid": "1543377", "url": "https://it.wikipedia.org/wiki?curid=1369623", "title": "Parnassiinae", "text": "Le Parnassiinae , sono una sottofamiglia di lepidotteri, appartenente alla famiglia Papilionidae.\nLa specie tipo della sottofamiglia \u00e8 \"Parnassius apollo\".\nTassonomia.\nLa sottofamiglia Parnassiinae \u00e8 suddivisa in 3 trib\u00f9 per un totale di 8 generi:\nVa segnalato che la sistematica di questo taxon \u00e8 ancora in via di definizione. Taluni autori non riconoscono la trib\u00f9 Luehdorfiini, tanto da inserire il genere \"Archon\" nei Parnassini ed il genere \"Luehdorfia\" negli Zerynthini; la discussione si sta spostando dal piano anatomico a quello meramente genetico.\nAlcune specie.\nLe farfalle di questa famiglia diffuse in Italia sono:"}
{"id": "1369627", "revid": "1318658", "url": "https://it.wikipedia.org/wiki?curid=1369627", "title": "Ballando con le stelle (prima edizione)", "text": "La prima edizione di Ballando con le stelle \u00e8 andata in onda dall'8 gennaio al 26 febbraio 2005 su Rai 1, condotta da Milly Carlucci e Paolo Belli. Questa edizione di Ballando con le stelle \u00e8 stata vinta dall'attrice Hoara Borselli e dal ballerino Simone Di Pasquale. La prima puntata ottenne 6.364.000 e il 31,36%. La finale del 26 febbraio 2005 arriva a 8.150.000, pari ad uno share del 35,11%.\nRegolamento.\nIl regolamento del gioco prevede che alla gara partecipino 8 concorrenti vip, ognuno di questi affiancati da un ballerino professionista. Ogni settimana una delle aspiranti coppie abbandoner\u00e0 il programma, il meccanismo proseguir\u00e0 in questo modo fino alla proclamazione di un vincitore. Il tutto si svolge tramite il voto del pubblico a casa, che verr\u00e0 fortemente influenzato anche dal voto della giuria che in ogni puntata esprimer\u00e0 le sue preferenze verso i ballerini.\nCoppie.\nI partecipanti a questa prima edizione del programma sono otto:\nGiuria.\nLa giuria \u00e8 composta da:\nPresidenti di giuria"}
{"id": "1369628", "revid": "78273", "url": "https://it.wikipedia.org/wiki?curid=1369628", "title": "Zelig off", "text": ""}
{"id": "1369632", "revid": "78273", "url": "https://it.wikipedia.org/wiki?curid=1369632", "title": "Zelig Off", "text": ""}
{"id": "1369638", "revid": "580", "url": "https://it.wikipedia.org/wiki?curid=1369638", "title": "Yaiba", "text": "Yaiba (Y\u2200IBA) \u00e8 una serie manga \"sh\u014dnen\" giapponese, creata da G\u014dsh\u014d Aoyama e serializzata dalla Shogakukan, nella rivista \"Sh\u014dnen Sunday\", dal 1988 al 1993. L'opera completa consta di 24 tank\u014dbon, da cui \u00e8 stata tratta la serie anime di 52 episodi, trasmessi dal 9 aprile 1993 al 1\u00ba aprile 1994 da TV Tokyo, TV Hokkaido e TV Aichi. L'anime \u00e8 intitolato .\nTrama.\nIl manga narra le vicende di un giovane samurai di nome Yaiba Kurogane, da sempre vissuto con suo padre Kenjurou nella giungla, per imparare la via della katana. Un giorno, in fuga da un branco di gorilla infuriati, Yaiba, insieme al padre e ad una tigre di nome Kagetora, si nasconde in una cassa. Troppo tardi scopre che la cassa \u00e8 di propriet\u00e0 di un'azienda alimentare. Vengono perci\u00f2 sommersi da una valanga di frutta e spediti a Tokyo. Nella citt\u00e0, Kenjurou ritrova un vecchio \"fratello di spada\": Raizo Mine. Egli \u00e8 il padre di Sayaka Mine: una ragazza che diventer\u00e0 inseparabile compagna di avventure di Yaiba. Il gruppo decide di stabilirsi, con grande sconforto di Sayaka, a Villa Mine. Subito dopo il padre di Yaiba parte per un lungo viaggio scaricando il figlio a Villa Mine.\nIl ritorno di F\u016bjin e Raijin.\nYaiba, che ha sempre vissuto nella foresta con suo padre, dopo essere arrivato a Tokyo per sbaglio e insieme ad una tigre di nome Kagetora, incontra un vecchio amico-rivale di nome Raizo Mine, il quale lo ospita a casa sua, insieme alla sua famiglia, tra cui c'\u00e8 anche Sayaka, futura compagna di avventura di Yaiba.\nIl ragazzo fa subito amicizia con Sayaka, che la seguir\u00e0 dappertutto, addirittura a scuola. Qui conoscer\u00e0 Takeshi Onimaru, suo futuro rivale, che cercher\u00e0 sempre di sfidare. Onimaru rifiuter\u00e0 sempre, ma quando Shonosuke, avvoltoio che stava nella foresta con Yaiba, manger\u00e0 il suo allevamento di piccioni, decider\u00e0 di sfidarlo, senza che per\u00f2 l'incontro trovi una conclusione.\nIl giorno dopo, Onimaru trover\u00e0 la katana di F\u016bjin, il dio del vento, da sempre custodita dalla sua famiglia, e si far\u00e0 possedere dal demone che risiede al suo interno, diventando un oni in grado di lanciare con la spada dei venti fortissimi, in grado di piegare l'acciaio. Con i poteri acquisiti, andr\u00e0 a sfidare Yaiba, il quale verr\u00e0 sconfitto e partir\u00e0 alla volta del monte Tengu per trovare la katana di Raijin, il dio del fulmine.\nQui incontrer\u00e0 Musashi Miyamoto, un anziano di oltre quattrocento anni, creatore della tecnica a due spade, che illustrer\u00e0 al ragazzo la spada di Raijin: essa \u00e8 conficcata nel terreno e solo il samurai leggendario pu\u00f2 estrarla. Yaiba la estrae senza alcuna difficolt\u00e0 e, subito dopo, Musashi si offre di diventare suo maestro per insegnargli come dominare il potere del demone che \u00e8 nella spada.\nGli oni di Onimaru.\nOnimaru, nel frattempo, si \u00e8 diretto alla volta del monte Fuji per trovare la grotta di Kishin, dove sono sigillati gli otto oni malvagi. Al loro risveglio, vengono mandati da Onimaru all'attacco di Yaiba con il seguente ordine:\nKojiro Sasaki.\nDopo la sconfitta di tutti gli oni, Onimaru decide di voler far risorgere il peggior nemico di Musashi Miyamoto, chiamato Kojiro Sasaki, che riposa sull'isola di Ganryu, insieme alla sua spada malefica, la Stendipanni, col potere di allungarsi.\nContemporaneamente, Yaiba e i suoi compagni si trovano nella duna di Tottori, unico deserto del Giappone. Qui conosceranno uno strano nano, che cerca disperatamente un anello del grande re d'Arabia. Sayaka riesce a trovarlo e, subito dopo, Shonosuke accompagna il nano in Arabia per riconsegnargli l'anello.\nL'uccello torner\u00e0 con una lampada magica, con dentro il Re d'Arabia, in grado di esaudire tre desideri. Dopo averne sprecati due, Miyamoto esprime quello di dirigersi sull'isola di Ganryu. Qui, l'uomo-ragno ha gi\u00e0 resuscitato Kojiro, sotto la forma di uno zombie, che possiede ancora il suo corpo giovanile. Al loro primo incontro, il gruppo di Yaiba fugge e torna a casa di Sayaka, a Tokyo.\nSuccessivamente, Kojiro sfider\u00e0 Yaiba e, proprio in quest'occasione, il protagonista imparer\u00e0 a dominare Raijin. Kojiro, a questo punto, si unisce al gruppo di Yaiba per rubare la katana di Raijin.\nL'assalto alla fortezza di Onimaru.\nYaiba e i suoi compagni attaccano la fortezza di Onimaru, ma cadono in una trappola. Per andare ad affrontare Onimaru, la compagnia deve sconfiggere i suoi quattro re malefici:\nDopo aver sconfitto i quattro re, Yaiba affronta Onimaru, mentre gli altri combattono con gli altri oni. Durante lo scontro, Yaiba spezza la katana di F\u016bjin, ma Onimaru gli ruba la sfera di Raijin e fugge su una base volante.\nMedia.\nManga.\nIl manga \u00e8 stato scritto da G\u014dsh\u014d Aoyama e serializzato sulla rivista settimanale \"Weekly Sh\u014dnen Sunday\" della Shogakukan dal 7 settembre 1988 al 1\u00ba dicembre 1993. In seguito i vari capitoli sono stati raccolti in ventiquattro volumi tank\u014dbon usciti tra il 18 aprile 1989 e il 18 febbraio 1994.\nA partire dal 20 febbraio 2007, il manga venne pubblicato anche in Italia, dalla Star Comics. L'edizione venne per\u00f2 interrotta nel luglio dello stesso anno, per dare spazio ad un'altra serie creata da G\u014dsh\u014d Aoyama, \"Kaito Kid\" (quattro volumi pubblicati tra settembre e dicembre). \"Yaiba\", tuttavia, ha ripreso la sua pubblicazione bimestrale a partire dal 20 marzo 2008 fino alla sua conclusione avvenuta il 22 febbraio 2011.\nIl manga \u00e8 stato pubblicato anche in Spagna dalla casa editrice De Agostini e in Vietnam da NXB Kim \u0110\u1ed3ng.\nAnime.\nUn adattamento anime prodotto da Pastel e diretto da Kunihiko Yuyama, \u00e8 stato trasmesso su TV Tokyo, TV Hokkaido e TV Aichi dal 9 aprile 1993 al 1\u00ba aprile 1994 per un totale di cinquantadue episodi. La sigla iniziale \u00e8 mentre quella idi chiusura \u00e8 , entrambe cantate dai Kabuki Rocks.\nLa serie \u00e8 andata in onda anche nelle Filippine su ABC-5 e Solar USA, in Portogallo su TVI, in Polonia su TVN e in Cile su ETC Tv.\nCollegamenti con altre opere dell'autore.\n\"Yaiba\" presenta diversi collegamenti con \"Detective Conan\" e \"Kaito Kid\", gli altri due manga principali di G\u014dsh\u014d Aoyama:\nAccoglienza.\nNel 1992, \"Yaiba\" vinse lo \"Shogakukan Manga Award\" nella categoria \"sh\u014dnen\", assieme a \"Mikami Agenzia Acchiappafantasmi\"."}
{"id": "1369639", "revid": "1784425", "url": "https://it.wikipedia.org/wiki?curid=1369639", "title": "Paavo Lipponen", "text": "\u00c8 stato primo ministro del suo Paese dal 1995 al 2003.\n\u00c8 stato candidato alle elezioni presidenziali del 2012, ottenendo solo il 6,7% dei voti, il peggior risultato di sempre per il Partito Socialdemocratico."}
{"id": "1369641", "revid": "94647", "url": "https://it.wikipedia.org/wiki?curid=1369641", "title": "Forestierismi", "text": ""}
{"id": "1369647", "revid": "606039", "url": "https://it.wikipedia.org/wiki?curid=1369647", "title": "Baroniinae", "text": ""}
{"id": "1369650", "revid": "1723026", "url": "https://it.wikipedia.org/wiki?curid=1369650", "title": "Costas Simitis", "text": "\u00c8 stato primo ministro della Repubblica Ellenica e leader del PaSoK dal 22 gennaio 1996 al 10 marzo 2004.\nBiografia.\nSuo padre Georgios era un professore titolare della cattedra di Economia e Commercio all'Universit\u00e0 di Atene. Sua madre era Fani Christopoulou. Ha studiato giurisprudenza all'Universit\u00e0 di Marburgo in Germania e scienze economiche alla London School of Economics. \u00c8 sposato con Daphne Arkadiou e ha due figlie, Fiona e Marilena. La sua residenza ufficiale \u00e8 nell'elegante quartiere Kolonaki, nel centro di Atene ma da quando \u00e8 terminato il suo incarico governativo, trascorre la maggior parte dell'anno in Germania, sua patria elettiva. In Germania vive anche il fratello Spiros, un noto ed apprezzato giurista.\nRagioniere e funambolo.\nIl 18 gennaio 1996, Andreas Papandreou si dimise da primo ministro per motivi di salute. Il suo partito, il Movimento Socialista Panellenico, scelse Simitis come successore, preferendolo ad Akis Tsochatzopoulos e Gerasimos Arsenis. Papandreou mantenne la carica di presidente del Movimento Socialista Panellenico ma mor\u00ec il 23 giugno dello stesso anno. Ancora una volta il partito socialista si riun\u00ec in congresso per decidere sulla successione e ancora una volta la scelta cadde su Simitis.\nLe elezioni politiche si tennero il 22 settembre e furono vinte dal partito socialista, ragion per cui Simitis fu riconfermato nel suo incarico. Sebbene molto apprezzato in ambito europeo, il primo ministro era guardato in patria come un tecnocrate dal comportamento freddo e privo del carisma del suo predecessore. I suoi denigratori coniarono per lui un nomignolo dispregiativo, \"il ragioniere di Grecia\" (\"logistis t\u03b9s Ellados\" in greco), termine con cui si voleva porre in evidenza la sua abilit\u00e0, quasi funambolica, nel far quadrare i conti, ma anche la sua mancanza di polso in temi pi\u00f9 squisitamente politici, come dimostrato durante la crisi di Imia con la vicina Turchia e nella vicenda della cattura di Abdullah \u00d6calan. Ancora, quando egli annunci\u00f2 il 7 gennaio 2004 la sua decisione di non volersi ricandidare all'appuntamento elettorale del 7 marzo, i suoi denigratori lo accusarono di vigliaccheria. Secondo la loro opinione egli voleva evitare la frustrazione di una sconfitta, essendo oramai dato per scontato che il suo partito non avrebbe vinto. La sua permanenza alla presidenza del consiglio era stata comunque la pi\u00f9 duratura di tutte la storia della Grecia moderna.\nIl congresso del Movimento Socialista Panellenico da lui stesso indetto per l'8 febbraio non lo riconferm\u00f2 nella carica di presidente del partito. Fu infatti sostituito con George Papandreou, che allora ricopriva la carica di ministro degli esteri. Nonostante il cambio di consegne il partito socialista perse le elezioni di marzo, in linea con le previsioni dei sondaggi precedenti.\nPolitica economica.\nSimitis si discost\u00f2 molto dalla linea politica del suo predecessore Andreas Papandreou, e non esit\u00f2 a prendere misure antipopolari per poter onorare gli accordi sottoscritti il 19 giugno 2000, che prevedevano l'ingresso della Grecia nella zona dell'Euro. La sua politica economica si basava sullo slogan \"Eksynchronismos\", termine che in italiano pu\u00f2 essere reso come \"modernizzazione\". Vennero avviate importanti riforme in tema di contratti lavorativi e di regime fiscale. Fu varato un imponente programma di lavori pubblici in vista dei giochi della XXVIII Olimpiade che si svolsero ad Atene nell'agosto del 2004. Alcune delle grandi opere portate a termine durante il governo Simitis furono il ponte Rio-Antirion che unisce le due sponde del canale di Corinto poco fuori dalla citt\u00e0 di Patrasso, il nuovo aeroporto di Atene dedicato ad Eleutherios Venizelos, la metropolitana di Atene e la via Egnatia, una moderna autostrada che va dal porto di Igoumenitsa ai confini turchi e che prende il nome dall'antica strada consolare romana.\nFalsificazione dei dati macroeconomici.\nDurante il governo Simitis il tasso di inflazione scese dal 15% al 3%. Anche il debito pubblico decrebbe considerevolmente mentre il PIL aument\u00f2 ad un tasso del 4% cento annuo. Questi dati strabilianti furono per\u00f2 messi in discussione dal successivo governo di Costas Karamanlis, che dimostr\u00f2 ampiamente come essi fossero stati falsificati a bella posta per permettere al paese di poter entrare nella zona dell'Euro. Nel 2006 Eurostat precis\u00f2 che il deficit pubblico greco dell'anno 2003 era stato del 6,1%, pi\u00f9 del doppio della percentuale dichiarata a suo tempo dal governo Simitis.\nLa vicenda dei cantieri navali.\nDel resto Simitis non era nuovo ad accuse di falso in bilancio; al tempo in cui era ministro dell'industria e commercio (\"1993-1995\") del III governo Papandreou fu accusato di aver truccato i bilanci dei cantieri navali \"Elefsina\" per poterne meglio permettere la privatizzazione. I cantieri furono poi acquistati dall'armatore di origine greca Michalis Peratikos, il quale, una volta accertato di aver acquistato un'azienda sull'orlo del fallimento, si rifiut\u00f2 di pagare gli stipendi dei dipendenti e denunci\u00f2 di essere stato raggirato. La vicenda ebbe larga eco sulla stampa e la tv greca e si concluse con le dimissioni di Simitis da ministro nell'ottobre 1995 mentre il figlio dell'incauto acquirente, Costantine, fu freddato su una strada del Pireo dall'organizzazione terroristica \"17 novembre\" il 28 maggio 1997. In una lettera aperta pubblicata dai maggiori quotidiani di Atene, il |padre della vittima lanciava gravi accuse a Costas Simitis, pur senza nominarlo. Egli affermava che prima dell'eliminazione fisica del figlio si era tentato di ucciderlo moralmente, imputandogli colpe che in realt\u00e0 erano di \"altri\". Nella lettera egli scrive: \"Quando mio figlio si mosse per acquistare quest'industria di stato, chi poteva mai immaginare che sarebbe stato in seguito raggirato con la presentazione di bilanci ufficiali ingannevoli che mostravano che l'impresa era sana mentre in realt\u00e0 non aveva possibilit\u00e0 alcuna di sopravvivenza?\" In un altro passo afferma che il passivo della societ\u00e0, calcolato sulla cifra di 60 000 000 di dollari statunitensi era sottostimato.\nIl crollo della Borsa di Atene.\nLa corruzione, da sempre piaga endemica della pubblica amministrazione cos\u00ec come della vita sociale greca, non fece passi indietro durante il governo Simitis, come dimostrato dal crollo della Borsa di Atene del 1999. Ne deriv\u00f2 uno scandalo in cui furono implicati lo stesso Simitis e il suo ministro delle finanze Giannis Papantoniou, rei, agli occhi dell'opinione pubblica, di avere indotto i piccoli risparmiatori a investire in azioni quotate alla borsa di Atene con le loro dichiarazioni mendaci sull'andamento trionfale dell'economia nazionale. \u00c8 noto che la Borsa di Atene sia priva di un qualsiasi organo di controllo. Questo permette a esponenti pi\u00f9 o meno noti dei grandi gruppi finanziari del paese di portare avanti pratiche di \"insider trading\" ai danni dei piccoli risparmiatori. Tutto questo veniva denunciato sulle pagine dei maggiori quotidiani greci, ma Simitis prefer\u00ec ignorare le critiche limitandosi ad imputare responsabilit\u00e0 ai piccoli risparmiatori: \"Che stiano pi\u00f9 attenti\", rispose laconicamente.\nRadiato dal partito.\nSimitis fu radiato dal partito socialista il 12 giugno 2008. La richiesta era stata avanzata dallo stesso leader del PaSoK George Papandreou, dopo aver ricevuto una lettera in cui Simitis lo biasimava per aver preso posizione a favore di un referendum sul Trattato di Lisbona. L'ex primo ministro comment\u00f2 il fatto con una delle sue solite laconiche frasi: \"Che faccia pure quello che gli pare. Io non rinuncer\u00f2 mai alla libert\u00e0 di esprimere la mia opinione personale\".\nLo scandalo dei fondi neri al partito socialista.\nAppena una settimana dopo, il 20 giugno 2008 apparvero sulla stampa rivelazioni che la societ\u00e0 tedesca Siemens AG aveva passato al PaSoK la somma di un milione di vecchi marchi (circa 420 000 \u20ac) nel periodo 1994-2000. Le somme furono percepite da due membri del partito: Thodoros Tsouchatos, all'epoca consigliere personale di Simitis, e Tasos Mantelis. La stampa rivelava anche che circa 50 milioni di euro erano stati depositati dall'azienda tedesca su vari conti correnti della BNP Paribas di Ginevra. I conti erano intestati a imprenditori greci o a prestanomi dei due indagati. Le somme sborsate dalle Siemens AG dovevano intendersi come tangenti richieste dal partito al governo in cambio della sua disponibilit\u00e0 a far partecipare l'azienda alle gare di appalto per il completamento delle grandiose opere pubbliche in vista della XXVIII edizione dei giochi olimpici"}
{"id": "1369651", "revid": "112793247", "url": "https://it.wikipedia.org/wiki?curid=1369651", "title": "Fonderie", "text": ""}
{"id": "1369652", "revid": "767487", "url": "https://it.wikipedia.org/wiki?curid=1369652", "title": "Closer (Joy Division)", "text": "Closer \u00e8 il secondo ed ultimo album in studio della band inglese Joy Division.\nPubblicato il 18 luglio del 1980, dall'etichetta Factory Records, il disco vide la luce due mesi dopo la morte per suicidio del leader Ian Curtis. Considerato una delle pietre miliari della new wave e del gothic rock, l'album viene spesso considerato come il punto pi\u00f9 alto raggiunto dalla band, dopo il quale i componenti superstiti diedero vita ad un nuovo gruppo, i New Order.\nRealizzazione.\nDopo la pubblicazione del singolo \"Atmosphere\", la band torn\u00f2 nuovamente in sala d'incisione per registrare i brani del secondo album. Le session si effettuarono tra il 17 e il 30 marzo del 1980, presso i Britannia Row Studios di Londra, anche in questo caso coordinate dal fido produttore Martin Hannett. Durante questo periodo, la band alloggiava in due piccoli appartamenti siti in York Street, nel West End londinese, uno dei quali riservato al cantante Ian Curtis e alla sua amante, Annik Honor\u00e8.\nNonostante le sonorit\u00e0 ed i testi sempre pi\u00f9 lugubri e l'atmosfera malinconica e decadente che connota la maggior parte dei brani dell'album, le session vennero descritte dai vari componenti della band, come molto divertenti, costellato dai numerosi scherzi organizzati dai musicisti, in particolare dal cantante. Al netto di quello che poi sarebbe successo di l\u00ec a qualche mese e fatta eccezione per i problemi di salute di Curtis (afflitto da una sindrome epilettica), infatti, la band stava vivendo un periodo molto positivo che li vedeva in procinto di pubblicare l'atteso secondo album che, nelle intenzioni del gruppo e nelle speranze dell'etichetta discografica sarebbe potuto essere quello della consacrazione della band e in attesa di imbarcarsi per il loro primo tour negli Stati Uniti.\nDurante le due settimane di lavorazione, Hannett decise di cambiare radicalmente il suo approccio alla produzione rispetto al precedente lavoro della band tramite incisioni con massiccio utilizzo di eco per le tracce di batteria e di chitarra. L'album venne comunque registrato molto in fretta, quasi senza il tempo materiale per elaborare quello che finiva sul nastro perch\u00e9, di l\u00ec ad un mese, nel maggio 1980, i Joy Division avrebbero dovuto iniziare il loro tour americano. La band incise dodici canzoni di cui solo nove vennero inserite nel disco: i brani \"Komakino\", \"Incubation\" e \"As You Said\" restarono fuori dalla \"tracklist\" dell'album e, le ultime due, addirittura non vennero nemmeno ultimate, ma registrate nella sola parte strumentale.\nDue mesi prima dell'uscita dell'album, per\u00f2, il 18 maggio del 1980, il cantante e leader della band, Ian Curtis, si suicid\u00f2 impiccandosi nella sua casa di Macclesfield, a 24 anni non ancora compiuti e cos\u00ec, l'accordo che sin dall'inizio della loro avventura i componenti della band avevano tacitamente stipulato, di sciogliere cio\u00e8 la band se uno di loro l'avesse abbandonata prima del tempo, venne fedelmente rispettato.\nPubblicazione.\n\"Closer\" venne pubblicato il 18 luglio 1980 dalla Factory Records e, di fatto, divenne cos\u00ec il primo disco postumo dei Joy Division ed epitaffio di un artista scomparso troppo prematuramente.\nIl suo suicidio cambi\u00f2 quindi le carte in tavola per la band e, paradossalmente, fece la fortuna di critica e soprattutto pubblico che, in parte attirati da una certa curiosit\u00e0 per la band ed il suo cantante prematuramente scomparso, premiarono le vendite l'album che raggiunse il piazzamento numero 6 nella UK Albums Chart, la classifica inglese degli album pi\u00f9 venduti. L'album venne unanimemente acclamato anche dalla critica ed il settimanale NME lo vot\u00f2 come album dell'anno, nella consueta classifica alla fine 1981.\nPer la copertina del disco venne nuovamente contattato Peter Saville che utilizz\u00f2 una foto realizzata da Bernard Pierre Wolff e raffigurante la tomba della famiglia Appiani, sita presso il Cimitero monumentale di Staglieno di Genova. Il soggetto della cover non venne scelto a caso, ma a seguito dei fatti che precedettero l'uscita del disco e, nelle intenzioni della band, doveva riflettere l'atmosfera dell'album.\nAll'indomani della pubblicazione dell'album, Hook, Sumner e Morris rispettano l'accordo originario sciogliendo di fatto la band e, nel 1981, diedero vita ad un nuovo gruppo, i New Order."}
{"id": "1369653", "revid": "78273", "url": "https://it.wikipedia.org/wiki?curid=1369653", "title": "Acciaierie", "text": ""}
{"id": "1369654", "revid": "186518", "url": "https://it.wikipedia.org/wiki?curid=1369654", "title": "Pittule", "text": ""}
{"id": "1369662", "revid": "1573940", "url": "https://it.wikipedia.org/wiki?curid=1369662", "title": "Baronia brevicornis", "text": "Baronia brevicornis , \u00e8 una farfalla della famiglia Papilionidae, endemica del Messico.\u00c8 l'unica specie del genere Baronia e della sottofamiglia Baroniinae."}
{"id": "1369663", "revid": "287204", "url": "https://it.wikipedia.org/wiki?curid=1369663", "title": "Fort Worth Panthers", "text": ""}
{"id": "1369664", "revid": "1564499", "url": "https://it.wikipedia.org/wiki?curid=1369664", "title": "Baronia", "text": ""}
{"id": "1369669", "revid": "123437184", "url": "https://it.wikipedia.org/wiki?curid=1369669", "title": "Alex Pedrazzini", "text": "Biografia.\nFu consigliere di stato nel canton Ticino e deputato in Gran consiglio.\nMilitante tra le file del PPD (Partito Popolare Democratico), era conosciuto per il suo impegno a livello ambientale (lotta all'inceneritore e alla Variante 95) e nell'ambito dell'integrazione degli stranieri. Dirigeva l'Ass. Demetra e faceva parte del Consiglio di fondazione di \"Terre des Hommes\"."}
{"id": "1369670", "revid": "1543377", "url": "https://it.wikipedia.org/wiki?curid=1369670", "title": "Lago Scaffaiolo", "text": "Il lago Scaffaiolo \u00e8 un lago montano situato nel territorio del comune di Fanano in Provincia di Modena, nell'alto Appennino modenese. Il suo nome sembra derivi da \"scaffa\", termine presumibilmente longobardo che sembra significhi \"avvallamento nel terreno\".\nCaratteristiche.\nA differenza di altri laghi dell'Appennino Tosco-Emiliano (es. lago Santo modenese, lago Baccio, lago Turchino, lago Piatto), il lago Scaffaiolo non \u00e8 un lago di origine glaciale, ma deve la sua origine ad azioni di alterazione chimica e fisica, con conseguente disfacimento del macigno, ed all'azione di neve e venti; \u00e8 di forma vagamente simile a quella di un parallelogramma, e sembra sia alimentato dalle acque piovane, dalla fusione delle nevi e da una falda (ubicata sotto il Monte Cupolino). Questo spiega l'impermeabilit\u00e0 del terreno. L'origine della sua alimentazione, ritenuta nei secoli passati misteriosa ed ancora discussa, \u00e8 stata oggetto di studio fin dal 1700.\nQuesto lago \u00e8 situato sotto la vetta del monte Cupolino (1853 m s.l.m.) ed a meno di due ore di cammino dal Corno alle Scale (1.945 m s.l.m.). Su un suo fianco \u00e8 edificato il pi\u00f9 antico rifugio alpino dell'Appennino Tosco-Emiliano, il Rifugio Duca degli Abruzzi, inaugurato il 30 giugno 1878. Vicino, a nord ovest, \u00e8 situato in un avvallamento, di origine glaciale, un piccolo ristagno di acqua, chiamato \"Lago d'Acqua Marcia\". Dal Lago Scaffaiolo passa il Sentiero Italia che percorre tutta la dorsale appenninica fino alle Alpi, qui coincidente con il Sentiero Europeo E1.\nNel lago sono assenti pesci, ma sono presenti molti girini; non sono presenti boschi nelle vicinanze, se non pascolo erboso e ampie distese di mirtilli. Soggetto a repentini cambi di clima, forti venti, spesso circondato da nebbia, il lago Scaffaiolo si ritrova completamente coperto da neve e ghiaccio nei mesi invernali."}
{"id": "1369674", "revid": "1327519", "url": "https://it.wikipedia.org/wiki?curid=1369674", "title": "Conservatorio Giuseppe Verdi", "text": ""}
{"id": "1369680", "revid": "125474347", "url": "https://it.wikipedia.org/wiki?curid=1369680", "title": "Capitolium (Brescia)", "text": "Il Capitolium o Tempio Capitolino \u00e8 un tempio romano situato a Brescia in Piazza del Foro, lungo via dei Musei, il nucleo dell'antica \"Brixia\" romana. Insieme al teatro, ai resti del foro cittadino e degli scavi archeologici di palazzo Martinengo costituisce il pi\u00f9 importante complesso di rovine e resti di edifici pubblici d'et\u00e0 romana presenti nell'Italia settentrionale.\nNel 2011 il complesso monumentale \u00e8 stato dichiarato dall'UNESCO, unitamente al complesso monastico del museo di Santa Giulia, patrimonio mondiale dell'umanit\u00e0, facente parte del sito seriale .\nStoria.\nLa costruzione del tempio.\nLa costruzione dell'edificio, cos\u00ec come del nuovo complesso monumentale del foro, \u00e8 da attribuire a Vespasiano, nel 73 d.C. La sua \"paternit\u00e0\" \u00e8 confermata infatti dalla scritta originale riportata sul frontone che cos\u00ec recita:\nIl tempio fu a sua volta realizzato sopra un precedente tempio repubblicano, in occasione della vittoria dell'allora imperatore, appunto Vespasiano, sul generale Vitellio, nella pianura tra Goito e Cremona. Brescia, infatti, aveva contribuito al buon esito dello scontro inviando un cospicuo numero di uomini, venendo cos\u00ec premiata dal futuro imperatore. Distrutto da un incendio durante le incursioni barbariche che afflissero l'Europa nel IV secolo d.C. e mai pi\u00f9 ricostruito, venne in seguito sepolto da uno smottamento del colle Cidneo, durante il medioevo.\nIl complesso monumentale fu riportato alla luce solamente nel 1823, grazie all'appoggio del comune, di privati e dell'Ateneo di Brescia, che demolendo le case popolari e il piccolo parco (il cosiddetto Giardino Luzzaghi), realizzati anni prima sul terreno ormai sopraelevato rispetto alla costruzione, riportando alla luce l'antico centro della Brescia romana.\nLa riscoperta.\nNel 1826, oltretutto, nell'intercapedine del muraglione che isola il tempio dal Colle Cidneo il gruppo dei bronzi romani, comprendente i quattro ritratti di epoca tardo-imperiale, la nota Vittoria alata ed altri oggetti, il tutto probabilmente seppellito per nasconderlo alla sistematica distruzione degli idoli pagani da parte dei cristiani. Il complesso fu parzialmente ricostruito fra il 1935 e il 1938 attraverso l'utilizzo di laterizi, i quali permisero la ricomposizione delle colonne corinzie, di parte del pronao e delle tre celle posteriori alla facciata. Il progetto avrebbe dovuto essere pi\u00f9 ampio: si sarebbero infatti dovuti demolire praticamente tutti gli edifici che occupavano lo spazio del foro (tranne palazzo Martinengo Cesaresco e la chiesa di San Zeno al Foro) fino all'antica basilica romana in piazzetta Labus, scavare fino all'originario livello del terreno e restaurare o ricostruire la maggior parte delle colonne del porticato attorno alla piazza. Sarebbero quindi stati posizionati dei ponti di collegamento per permettere una panoramica delle rovine dall'alto (la stessa via Musei sarebbe diventata, in quel tratto, niente pi\u00f9 che un ponte) con delle scale che vi scendevano in pi\u00f9 punti. Il progetto non fu mai totalmente messo in pratica e ci si limit\u00f2 a mettere a nudo e ristrutturare l'unica colonna del foro ancora integra, ancora oggi ben visibile in piazza del Foro.\nAlcuni elementi strutturali che affioravano dal terreno furono riutilizzati come materiale da costruzione, ad esempio le formelle che probabilmente decoravano il soffitto del pronao, reimpiegate nella facciata della chiesa del Santissimo Corpo di Cristo.\nLe rovine.\nIl complesso \u00e8 appunto situato in via Musei, nel cuore del centro Storico della citt\u00e0 di Brescia, e si affaccia imponente sull'omonima piazza del Foro realizzata in epoca successiva, sulla base dell'originale foro romano, rialzata dunque di circa 4,5\u00a0m rispetto al livello delle rovine; queste ultime sono poste all'altezza dell'antico decumano massimo, alle quali si pu\u00f2 oggi accedere tramite scale appositamente realizzate.\nL'impianto del tempio \u00e8 quello del classico capitolium romano a tre celle, cio\u00e8 prostilo, con il colonnato solamente in zona anteriore e chiuso da un muro ai lati e posteriormente. In questo caso, comunque, l'impianto \u00e8 leggermente pi\u00f9 articolato, essendo presente un corpo centrale pi\u00f9 sporgente affiancato su entrambi i lati da altri due porticati della medesima altezza. Dietro l'avancorpo della facciata esastila (ovvero con sei colonne sul fronte principale) in stile corinzio, si aprono tre celle separate da intercapedini, ognuna ospitante un altare dedicato a tre rispettive divinit\u00e0, la cosiddetta triade capitolina: Minerva, Giove e Giunone. Pregevole e ben conservata \u00e8 la soglia della cella centrale, la pi\u00f9 ampia, realizzata in marmo di Botticino.\nSi trova in questa cella anche il pi\u00f9 imponente dei tre podi, posti al centro di ognuno dei sacelli, sul quale si osserva uno zoccolo in pietra a due gradini. La cella centrale e quella di sinistra sono tutt'oggi provviste dell'originale pavimentazione, in marmo e breccia africana, ornati da bellissimi mosaici ben conservati e restaurati, mentre \u00e8 andato perduto quello della cella di destra. La cella centrale del tempio, inoltre, ospita alle pareti un esteso lapidario, istituito nel 1830 e ampliato nei decenni successivi, dove sono conservate ed esposte numerose opere romane in pietra tra cui are, iscrizioni onorarie e sepolcrali, stele funerarie, miliari e basi di monumenti.\n\u00c8 quasi accertata la presenza di una quarta cella, situata pi\u00f9 a est, probabilmente dedicata a Bergimus, dio di provenienza celtica. \u00c8 infine presente un'ultima cella, che faceva parte dell'antico tempio repubblicano sul quale venne poi edificato il Capitolium; la cella \u00e8 dunque situata al di sotto della struttura di epoca imperiale, essendo essa stessa risalente al I secolo a.C.. Dal 2015, inoltre, \u00e8 stata aperta al pubblico dopo il restauro degli affreschi, preservatisi eccezionalmente, che ancora sono conservati al suo interno.\nIl timpano della cella, largamente ricostruito, era molto probabilmente ornato da alcune statue e la sommit\u00e0, cio\u00e8 l'acroterio, doveva essere composto da un grande gruppo statuario. Delle antiche colonne del tempio, solamente una \u00e8 ancora presente completamente integra per tutta la sua lunghezza, ovvero la prima a sinistra, ben riconoscibile perch\u00e9 interamente bianca e non completata dai mattoni. Questa stessa colonna era inoltre l'unico resto che affiorava dal terreno nei primi dell'Ottocento, vale a dire quando la zona non era ancora stata indagata archeologicamente; a quell'epoca, infatti, la sommit\u00e0 della colonna veniva utilizzata come tavolino nel giardino sul retro di un piccolo caff\u00e8, sorto proprio in quel punto.\nIl tempio poteva essere ammirato dalla grande piazza un tempo antistante ad esso (l'omonima piazza del Foro che si apre davanti al tempio non si discosta di molto dalle originali dimensioni), che al tempo rappresentava sicuramente il centro nevralgico della vita politica e mondana, delle feste e dei mercati e che era delimitata da un porticato, di cui rimane un'unica colonna corinzia, gi\u00e0 precedentemente menzionata. Sul pavimento al di sotto di essa, inoltre, \u00e8 incisa quella che potrebbe essere una rudimentale scacchiera, una tabula lusoria, probabile passatempo dei mercanti che avevano bottega qui.\nAl tempio si accedeva attraverso una scalinata che saliva direttamente dal decumano massimo, suddivisa su due o tre rampe, che conduceva alla terrazza circondante l'edificio, forse allora arricchita da due fontane. Sempre dal decumano massimo si poteva invece scendere per un'altra scalinata, in linea con quella che saliva al tempio, arrivando cos\u00ec sul foro e da l\u00ec ai portici (il decumano si posizionava perci\u00f2 a met\u00e0 altezza fra il foro e il tempio), creando uno sfondo monumentale alla piazza.\nIl teatro.\n\u00c8 inoltre fondamentale ricordare il grande teatro situato a destra del tempio, dalla caratteristica forma ad emiciclo, in parte occupato dalla presenza di palazzo Maggi Gambara, una residenza signorile edificata in epoca trecentesca proprio sulle gradinate. Della struttura non rimane molto: esistono tuttora le file pi\u00f9 basse delle gradinate, poggianti direttamente sul terreno, mentre tutte quelle in passato sostenute da archi murari sono scomparse a causa del crollo di questi ultimi."}
{"id": "1369681", "revid": "1573940", "url": "https://it.wikipedia.org/wiki?curid=1369681", "title": "Papilioninae", "text": "Le Papilioninae , sono una sottofamiglia di farfalle appartenenti alla famiglia Papilionidae.\nLa specie tipo di questa sottofamiglia \u00e8 \"Papilio machaon\".\nTassonomia.\nLa sottofamiglia Papilioninae \u00e8 suddivisa in 4 trib\u00f9:\nAlcune specie.\nLe farfalle di questa sottofamiglia diffuse in Italia sono:"}
{"id": "1369686", "revid": "33689", "url": "https://it.wikipedia.org/wiki?curid=1369686", "title": "Gaio Giunio Tiberiano", "text": "Biografia.\nTiberiano fu console nel 281 con l'imperatore Marco Aurelio Probo e poi una seconda volta nel 291; in questo anno fu anche \"praefectus urbi\". Potrebbe essere identificato col tribuno militare della Legio X \"Gemina\" del 249.\nFu probabilmente il padre del Giunio Tiberiano \"praefectus urbi\" del 303/304 e forse di Publilio Optaziano; in questo caso, sarebbe stato mandato in esilio per decreto del senato poco dopo il 291."}
{"id": "1369689", "revid": "339392", "url": "https://it.wikipedia.org/wiki?curid=1369689", "title": "Conservatorio Giuseppe Verdi di Milano", "text": ""}
{"id": "1369693", "revid": "1226", "url": "https://it.wikipedia.org/wiki?curid=1369693", "title": "L'immortale (manga)", "text": ""}
{"id": "1369702", "revid": "767487", "url": "https://it.wikipedia.org/wiki?curid=1369702", "title": "Predicatore della Casa Pontificia", "text": "Il Predicatore della Casa Pontificia, o Predicatore Apostolico, \u00e8 il membro della Famiglia Pontificia che ha il compito di dettare (settimanalmente, in tempo di Avvento e di Quaresima) una meditazione in presenza del papa, dei cardinali, dei vescovi, dei prelati e dei superiori generali degli ordini religiosi.\nStoria.\nLa consuetudine di affidare ai procuratori generali dei quattro ordini mendicanti (Francescani, Domenicani, Carmelitani ed Eremitani di Sant'Agostino) l'incarico di predicare a turno, nelle domeniche d'Avvento e di Quaresima, davanti alla corte papale risale all'et\u00e0 medievale. \nL'ufficio del Predicatore Apostolico come figura stabile risale invece al pontificato di Paolo IV (1555-1559), nel corso del tempo ai vari ordini venne delegato l'incarico di designare un loro esponente a tale carica.\nPapa Benedetto XIV, con il breve \"Inclytum Fratrum Minorum\" (1743), riserv\u00f2 questo titolo esclusivamente ad un membro dell'Ordine dei Frati Minori Cappuccini.\nNel 1980 papa Giovanni Paolo II ha nominato Predicatore Apostolico il teologo Raniero Cantalamessa.\nAttualmente le prediche si tengono tutti i venerd\u00ec di Quaresima e di Avvento nella cappella \"Redemptoris Mater\" del Palazzo Apostolico; inoltre il predicatore tiene l'omelia della celebrazione della Passione del Signore presieduta dal papa nel pomeriggio del Venerd\u00ec Santo nella basilica di San Pietro."}
{"id": "1369706", "revid": "33277", "url": "https://it.wikipedia.org/wiki?curid=1369706", "title": "Predicatore Apostolico", "text": ""}
{"id": "1369707", "revid": "33689", "url": "https://it.wikipedia.org/wiki?curid=1369707", "title": "Giornata mondiale del cuore", "text": "La Giornata mondiale del cuore (\"World Heart Day\"), celebrata il 29 settembre di ogni anno, \u00e8 una campagna mondiale di informazione e sensibilizzazione sulla prevenzione delle malattie cardio-cerebro vascolari, promossa in tutto il mondo dalla World Heart Federation attraverso una comunit\u00e0 di oltre 200 organizzazioni nazionali che, insieme, sostengono l\u2019impegno della societ\u00e0 medica e delle fondazioni per il cuore in oltre 100 paesi. \nLe malattie cardio-cerebro vascolari sono in assoluto la prima causa di morte in molti paesi del mondo. Ogni anno sono responsabili di 17,5 milioni di morti premature e si prevede che nel 2030 aumenteranno a 23 milioni. In Italia 127.000 donne e 98.000 uomini muoiono ogni anno per le malattie cardio-cerebrovascolari e molte di queste morti si verificano in modo prematuro prima dei 60 anni di et\u00e0.\nIl fumo di sigaretta, elevati livelli di colesterolo, ipertensione, elevati livelli di zuccheri nel sangue, alimentazione scorretta, peso e circonferenza addominale, sedentariet\u00e0, stress e condizioni di vita in ambienti non salutari sono i fattori di rischio modificabili responsabili per almeno l\u201980% delle morti premature causate dalle malattie cardio-cerebro vascolari, tra cui infarto, scompenso e ictus, che possono essere evitate.\nLa Giornata mondiale del cuore aderisce alla campagna \u201c25by25\u201d lanciata dall\u2019Organizzazione mondiale della sanit\u00e0 nel 2012 per sollecitare tutti i Paesi del mondo a mettere in atto alleanze e le migliori strategie per ridurre, entro il 2025, il 25% dei decessi prematuri causati dalle malattie croniche non trasmissibili (NCDs) come le malattie del cuore, dei vasi e il diabete. \nIn Italia la Giornata mondiale del cuore \u00e8 coordinata dall\u2019Associazione Fondazione Italiana per il Cuore, membro nazionale della World Heart Federation. \nNel mese di settembre e oltre sono molti gli eventi gratuiti e aperti al pubblico, con distribuzione di materiale informativo, organizzati liberamente da ospedali, ASL, associazioni di pazienti, ospedali, enti pubblici e privati per sensibilizzare le persone a prendersi cura del proprio cuore."}
{"id": "1369708", "revid": "33689", "url": "https://it.wikipedia.org/wiki?curid=1369708", "title": "Nummio Tusco", "text": "Era probabilmente figlio di Marco Nummio Tusco, console nel 258 e cugino di Marco Nummio Ceionio Annio Albino.\nFu console nel 295, \"curator aquarum et miniciae\" tra il 295 e il 302, \"praefectus urbi\" nel 302-303."}
{"id": "1369709", "revid": "104458", "url": "https://it.wikipedia.org/wiki?curid=1369709", "title": "Mauer bei Amstetten", "text": ""}
{"id": "1369710", "revid": "104458", "url": "https://it.wikipedia.org/wiki?curid=1369710", "title": "Oleksander Moroz", "text": ""}
{"id": "1369714", "revid": "25152", "url": "https://it.wikipedia.org/wiki?curid=1369714", "title": "Persio", "text": ""}
{"id": "1369715", "revid": "45433456", "url": "https://it.wikipedia.org/wiki?curid=1369715", "title": "Rastenburg", "text": ""}
{"id": "1369716", "revid": "121531898", "url": "https://it.wikipedia.org/wiki?curid=1369716", "title": "Funzioni di Lam\u00e9", "text": "In matematica, le funzioni di Lam\u00e9 sono funzioni speciali introdotte nel 1839 dal matematico francese Gabriel Lam\u00e9 nel suo studio dell'equazione di Laplace in coordinate ellissoidali. Furono studiate indipendentemente anche dal matematico tedesco Carl Gustav Jakob Jacobi nel medesimo anno.\nCoordinate ellissoidale.\nIl sistema di coordinate ellissoidale usato da Lam\u00e9 \u00e8 definito delle tre equazioni:\ndove formula_4.\nIl punto di coordinate cartesiane (x, y, z) si trova a l'intersezione di tre superfici: un ellissoide (prima equazione), un iperboloide a una falda e un iperboloide a due falde. \u00c8 possibile esprimere le coordinate del punto formula_5 come funzione di formula_6 che sono chiamate coordinate ellissoidali (vedi il testo di Whittaker e Watson o quello di Byerly).\nLaplaciano in coordinate ellissoidali.\n\u00c8 possibile esprimere il laplaciano nel sistema di coordinate ellissoidale. L'espressione finale (vedi il testo di Byerly) \u00e8:\ndove:\n\u00c8 possibile scrivere formula_11 come integrale ellittico.\nEquazione di Laplace.\nPer risolvere l'equazione di Laplace, formula_12, e possibilmente cercare soluzioni formula_13, le funzioni formula_14 devono soddisfare l'equazione differenziale ordinaria:\ndove formula_18 e formula_19 sono parametri convenienti.\nEsprimendo formula_20 come funzione di formula_21 il risultato finale \u00e8 che formula_14 soddisfano:\nChiamando formula_26 la soluzione dell'equazione differenziale di Lam\u00e9:\n\u00c8 chiaro che formula_28.\nformula_26 \u00e8 chiamata funzione di Lam\u00e9. \nQuando formula_30 \u00e8 possibile cercare le soluzioni dell'equazione di Lam\u00e9 nella forma:\nQuesto impone condizioni su formula_19. \u00c8 possibile dimostrare che per ogni formula_18 esistono in totale formula_37 funzioni di Lam\u00e9 formula_26 della forma formula_39, formula_40, formula_41 o formula_42.\nUna tavola di queste funzioni si trova nel libro di Byerly per formula_43.\nEsistono anche funzioni di Lam\u00e9 del secondo tipo, introdotte da Eduard Heine e Joseph Liouville:\nEquazione di Lam\u00e9 con funzioni ellittiche.\nEsiste anche una teoria dei funzioni di Lam\u00e9 basata sull'equazione differenziale ottenuta per cambiamento di variabile:\ndove formula_46 \u00e8 la funzione ellittica di Weierstrass, sviluppata del matematico francese Georges Henri Halphen.\nEsiste ancora una forma dell'equazione di Lam\u00e9:\ndove formula_48 \u00e8 una funzione ellittica di Jacobi, sviluppata del matematico francese Charles Hermite nel 1885. La forma di Halphen \u00e8 pi\u00f9 generale.\nNel libro di James Pierpont, si pu\u00f2 trovere la teoria dei funzioni di Lam\u00e9 basata su l'equazione con la funzione di Weierstrass."}
{"id": "1369717", "revid": "17654", "url": "https://it.wikipedia.org/wiki?curid=1369717", "title": "Adriano Pereira Da Silva", "text": ""}
{"id": "1369719", "revid": "71155", "url": "https://it.wikipedia.org/wiki?curid=1369719", "title": "State of the Ark", "text": "State of The Ark \u00e8 il terzo album del gruppo svedese The Ark.\nDopo due anni di silenzio nei confronti dell'album precedente (In Lust We Trust), la squadra di Ola Salo decide di tornare negli studi di registrazione per inserire modifiche nel loro stile musicale, lasciando immutati i testi delle canzoni.\nSono stati estratti tre singoli: \"One of Us Is Gonna Die Young\", \"Clamour for Glamour\" e \"Trust Is Shareware\"."}
{"id": "1369726", "revid": "71155", "url": "https://it.wikipedia.org/wiki?curid=1369726", "title": "Prayer for the Weekend", "text": "Prayer for the Weekend, pubblicato nel 2007, \u00e8 un album del gruppo musicale The Ark.\n\"Prayer for the Weekend\" \u00e8 stato pubblicato l'11 aprile 2007, ed \u00e8 il quarto album del gruppo svedese The Ark.\nQuest'ultimo album, assieme a \"State of the Ark\" (l'album precedente), trova dei rinnovamenti a livello musicale; infatti, a differenza dei primi 2 album, si nota il cambiamento totale di musica che ha fatto entrare a tutti gli effetti la band svedese nella categoria musicale del glam-rock.\nSono stati estratti tre singoli: \"Absolutely No Decorum\", \"The Worrying Kind\" e \"Prayer For The Weekend\"."}
{"id": "1369727", "revid": "84604", "url": "https://it.wikipedia.org/wiki?curid=1369727", "title": "Ragazza sola, ragazza blu", "text": "Ragazza sola, Ragazza blu \u00e8 il primo album in studio della cantante italiana Paola Turci, pubblicato nel 1988 dalla It.\nDescrizione.\nL'album contiene i brani del repertorio della cantante incisi tra il 1986 e il 1988 e presentati al Festival di Sanremo: \"L'uomo di ieri\", \"Primo tango\", \"Sar\u00f2 bellissima\". Nessun brano giunse alla serata finale della manifestazione, ma, in tutte e tre le occasioni, l'artista si aggiudic\u00f2 il Premio della Critica.\nDelle tracce fa parte \"Mi chiamo Luka\", cover del brano \"Luka\" di Suzanne Vega, brano che ottenne particolare consenso, e \"Quanto ho tenuto ai miei pensieri\", canzone musicata da Riccardo Cocciante.\nA parte i pezzi appena citati, le musiche ed i testi sono di Mario Castelnuovo e Gaio Chiocchio."}
{"id": "1369730", "revid": "31360", "url": "https://it.wikipedia.org/wiki?curid=1369730", "title": "Deficienza di potassio", "text": ""}
{"id": "1369731", "revid": "1573940", "url": "https://it.wikipedia.org/wiki?curid=1369731", "title": "Rolla (Dakota del Nord)", "text": "Rolla \u00e8 un centro abitato (\"city\") degli Stati Uniti d'America, capoluogo della Contea di Rolette, nello Stato del Dakota del Nord. Nel censimento del 2000 la popolazione era di 1.417 abitanti. La citt\u00e0 \u00e8 stata fondata nel 1888.\nGeografia fisica.\nSecondo i rilevamenti dell'United States Census Bureau, la localit\u00e0 di Rolla si estende su una superficie di 3,20\u00a0km\u00b2, tutti occupati da terre.\nPopolazione.\nSecondo il censimento del 2000, a Rolla vivevano 1.417 persone, ed erano presenti 376 gruppi familiari. La densit\u00e0 di popolazione era di 441 ab./km\u00b2. Nel territorio comunale si trovavano 656 unit\u00e0 edificate. Per quanto riguarda la composizione etnica degli abitanti, il 66,83% era bianco, lo 0,07% era afroamericano, il 28,44% era nativo e lo 0,56% proveniva dall'Asia. Lo 0,21% apparteneva ad altre razze, mentre il 3,88% apparteneva a due o pi\u00f9. La popolazione di ogni razza ispanica corrispondeva allo 0,64% degli abitanti.\nPer quanto riguarda la suddivisione della popolazione in fasce d'et\u00e0, il 27,8% era al di sotto dei 18, il 7,3% fra i 18 e i 24, il 24,1% fra i 25 e i 44, il 21,7% fra i 45 e i 64, mentre infine il 19,1% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 84,7 maschi."}
{"id": "1369733", "revid": "5695", "url": "https://it.wikipedia.org/wiki?curid=1369733", "title": "Parco nazionale dei Virunga", "text": "Il parco nazionale dei Virunga (in francese: \"parc national des Virunga\"), noto in precedenza con il nome di parco nazionale di Albert (\"Parc Albert\"), \u00e8 un'area naturale protetta della Repubblica Democratica del Congo, fondata nel 1925 come primo parco nazionale africano. \n\u00c8 famoso in quanto ospita i gorilla di montagna, nonostante il bracconaggio e la guerra civile del Congo ne abbiano messo in pericolo l'esistenza. Il parco \u00e8 gestito dall'\"Institut Congolais pour la Conservation de la Nature\" (ICCN). Dal 1979 \u00e8 considerato patrimonio dell'umanit\u00e0 dell'UNESCO.\nTerritorio.\nCopre un'area di 7.800\u00a0km\u00b2 sui monti Virunga, nella parte orientale della Repubblica Democratica del Congo. Confina con il parco nazionale dei Vulcani del Ruanda e con il parco nazionale dei Monti Rwenzori in Uganda.\nRaggiunge le coste occidentali del lago Edoardo. I monti Ruwenzori si trovano sul confine ugandese e comprendono anche un ghiacciaio, mentre i monti Nyiragongo e Nyamuragira sono vulcani attivi con costanti colate laviche. La vicina area del monte Hoyo viene gestita insieme al parco ed ospita una trib\u00f9 di pigmei Bambuti, grotte e cascate.\nFlora.\nLa vegetazione varia secondo la zona. All'est, le colline sono coperte di pascoli di terra vulcanica, mentre al nordest si estende una foresta equatoriale densa. La foresta \u00e8 ricca di legni preziosi e di legni da lavorazione: tek, ebano, , acajou, okoum\u00e9 e iroko. \nLa vegetazione \u00e8 anche molto colorata grazie ai lauri, rose, ibiscus, orchidee e alpinia che ornano parchi e giardini. In mezzo a tutta questa flora, c'\u00e8 un albero del quale bisogna diffidare: il manzaniglio. Il succo prodotto da quest'albero pu\u00f2 provocare forti bruciori di stomaco e i suoi frutti non sono commestibili. \nFauna.\nNonostante la rarit\u00e0 dei gorilla di montagna (\"Gorilla beringei beringei\") le misure di conservazione hanno permesso la messa in sicurezza degli esemplari rimasti. Il loro numero \u00e8 aumentato durante la crisi di governo (1994-2004). Si suppone che nel parco si trovino tuttora elefanti della foresta e della savana oltre agli scimpanz\u00e9, agli okapi, alle giraffe, ai bufali africani ed a numerose specie endemiche di uccelli. Tutti questi animali sono preda del leopardo, che \u00e8 il predatore pi\u00f9 grande del parco e pi\u00f9 in generale, il superpredatore della giungla africana. Il Lago Edoardo \u00e8 noto per la presenza degli ippopotami (diminuita di oltre il 95% dal 2006.)In seguito alla guerra civile il parco ha subito invasioni di terra ed un selvaggio bracconaggio che hanno provato duramente le resistenze dei ranger. Dal 1994 ad oggi circa 120 ranger sono stati uccisi mentre tentavano di difendere il parco da questi atti illegali."}
{"id": "1369739", "revid": "158913", "url": "https://it.wikipedia.org/wiki?curid=1369739", "title": "Unione Italiana Lavoratori Metalmeccanici", "text": "L'Unione Italiana Lavoratori Metalmeccanici (UILM) \u00e8 la categoria sindacale dei metalmeccanici della Uil (Unione Italiana del Lavoro). Aderiscono anche i lavoratori dei settori affini quali orafo, argentiero e odontotecnico. Sottoscrive sette contratti nazionali, di cui il pi\u00f9 noto ed importante \u00e8 il Contratto collettivo nazionale dell'industria metalmeccanica e dell'installazione degli impianti, firmato per parte datoriale da Federmeccanica ed Assistal. La Uilm nel 2011 rappresentava 90.416 lavoratori. l'organizzazione aderisce alla federazione internazionale dei sindacati dell'industria IndustriALL\nelenco cronologico dei CCNL sottoscritti per la categoria \nStoria\nAlla nascita della UILM ha dato un contributo importante Arturo Chiari, componente della segreteria nazionale della FIOM unitaria (vale a dire della Fiom pre-scissione), che firm\u00f2 il CCNL di categoria del 25 giugno 1948.\nFra i segretari generali che negli anni hanno guidato l'organizzazione, si ricordano Arturo Chiari, Giorgio Benvenuto, Silvano Veronesi, Enzo Mattina, Franco Lotito, Luigi Angeletti, Antonino Regazzi e, attualmente, il segretario generale \u00e8 Rocco Palombella.\nL'attuale Segreteria, oltre che da Rocco Palombella, \u00e8 composta da Roberto Toigo, Eros Panicali, Luca Colonna e Gianluca Ficco.\nNegli anni 70/80, per circa un decennio, la UILM unitamente alla FIOM e alla FIM diedero vita alla Federazione Lavoratori Metalmeccanici. con sigla FLM \nI primi anni del 2000 sono stati segnati da profondi conflitti tra le confederazioni, che acquistano particolare asprezza tra i sindacati metalmeccanici: nel 2001 e 2003 solo Uilm e Fim firmano il rinnovo del contratto nazionale, con la Fiom attestata su una dura opposizione.\nNel 2006 ricomposta l'unit\u00e0 di azione, FIM, FIOM e UILM approvano insieme l'intesa per il rinnovo del contratto. Nel luglio 2007 FIM, FIOM, e UILM presentano unitariamente la piattaforma per il rinnovo del contratto di categoria scaduto il 30 giugno 2007 e il 20 gennaio 2008, con la mediazione del ministro Del Lavoro, si raggiunge l'accordo. Il CCNL del 2008 prevede la storica unificazione delle normative contrattuali degli impiegati e operai e un aumento economico di 109,54 Euro al 3\u00ba livello in 30 mesi.\nNel 2009, in seguito agli accordi confederali sulla riforma del modello contrattuale del 22 gennaio e del 15 aprile sottoscritti solo da Uil e Cisl (con la vistosa assenza della Cgil), la Uilm e la Fim hanno presentato la piattaforma di rinnovo del Ccnl in modo conforme alle nuove regole, mentre la Fiom ha presentato una propria piattaforma in cui le rivendicazioni prescindono del tutto dalle regole confederali, del resto non sottoscritte dalla Cgil. Il 15 ottobre 2009 UILM e FIM firmano l'accordo per il rinnovo del contratto nazionale di lavoro dell'industria metalmeccanica, con un aumento di 113 \u20ac mensili in 36 mesi.\nL'ultimo accordo di rinnovo del CCNL industria metalmeccanica \u00e8 stato firmato il 5 febbraio 2021 tra Federmeccanica e FIM FIOM UILM prevede un aumento a regime del 6,15% delle retribuzioni, in tabella i prossimi aumenti "}
{"id": "1369744", "revid": "46931", "url": "https://it.wikipedia.org/wiki?curid=1369744", "title": "Andrea Alessandro Carnevale", "text": ""}
{"id": "1369746", "revid": "486946", "url": "https://it.wikipedia.org/wiki?curid=1369746", "title": "Lu Monferrato", "text": ""}
{"id": "1369748", "revid": "15756", "url": "https://it.wikipedia.org/wiki?curid=1369748", "title": "Enrico II di Ventimiglia", "text": "Enrico era figlio del conte Filippo di Ventimiglia e di Aldisia da Manzano, signora di Carr\u00f9, e fu Conte di Ventimiglia, del Maro, Geraci e di Ischia, Signore di Collesano, Gangi e delle Petralie, Signore di Gratteri, Isnello, Castel di Lucio, Ipsigro, Fisauli, Belici, Montemaggiore e Caronia. Enrico fu inoltre il fondatore della terra di Castelbuono e ne inizi\u00f2 a erigere il castello. Espropriato dai feudi sia in Sicilia sia in Liguria da Carlo I d'Angi\u00f2, ne ottenne il riconoscimento e la restituzione con l'appoggio di Federico III di Aragona e della Repubblica di Genova. Fu ambasciatore degli Aragonesi di Sicilia a Genova nel 1300.\nInsediamento in Sicilia.\nIntorno al 1255 Enrico II, insieme ai cugini Otto V, Umberto e Manfredi passa al servizio del re Manfredi di Svevia, nelle lande siciliane. Le vicende dell'insediamento di Enrico in Sicilia e nella contea di Geraci sono tuttora avvolte nel mistero. Di certo sappiamo che, il 26 giugno 1258, Manfredi di Svevia, principe di Taranto e balio di Corrado II di Svevia, re di Gerusalemme e Sicilia, ordina al secreto Andrea di Riccardo e al giustiziere Scornavacca di Castagna, funzionari della Provincia Citra-Salso, di assegnare al suo consanguineo e familiare Enrico di Ventimiglia le terre, redditi e uomini delle due Petralie (Petralia Soprana e Petralia Sottana). Ovvero due popolosi borghi fortificati nelle Madonie, gi\u00e0 membri della contea di Collesano, e sede essi stessi di comitato.. Ma soltanto tre anni appresso si ha notizia di Enrichetto con il titolo 'siciliano' di conte d'Ischia come si legge in due istrumenti notarili rogati a Tolentino, nelle Marche, e conservati nella curia vescovile di Albenga.\nEnrichetto fa fortuna in Sicilia tanto da prestare trecento lire anche al padre Filippo I, che in cambio \u2013 a Foggia il 21 novembre 1261 - gli cede in pegno il castello e le rendite della castellania e giurisdizione di Conio, sino alla copertura del mutuo. Due anni appresso Enrichetto \u00e8 di ritorno a casa, in Albenga, dove registriamo\u00a0\u2013 6 settembre 1263 - la ratifica della cessione di Maro e Prel\u00e0 da parte del terzo cugino Manfredi. Intorno al 1260, Otto V di Ventimiglia \"del Bosco\", figlio di Raimondo cugino di Enrico II, sposa l'ereditiera Giovanna Abate, e si insedia in Trapani, dove dar\u00e0 vita a altro ramo della famiglia - quello dei del Bosco - conti di Alcamo nel XIV secolo, e poi Principi di Cattolica, Duchi di Misilmeri ecc.\nSempre nel 1263 Enrichetto \u00e8 in grado di finanziare i restauri della cattedrale normanna di Cefal\u00f9, dove si trova il suo sepolcro. Enrico, oltre al soffitto policromo del duomo, secondo recenti studi, fece completare la parte superiore della facciata dello splendido edificio, in pretto stile ligure. Al 18 dicembre del 1270, il re Carlo d'Angi\u00f2 ingiunge al suo maestro razionale Giovanni de Mesnil un'inchiesta sull'imposizione fiscale disposta nell'anno indizionale 1263-64 dal conte Enrichetto di Ventimiglia. Il documento denota, a quella data, la piena potest\u00e0 amministrativa dei Ventimiglia nella contea di Geraci, dove sembra svolgessero, in quanto vassalli titolari della contea, una funzione, quella di raccogliere la colletta, propria del giustiziere provinciale. In documento del 4 maggio 1278, Enrico II di Ventimiglia, conte d'Ischia, \u00e8 definito da Carlo d'Angi\u00f2 - per la prima volta nella documentazione conosciuta - \"comitis Giracii olim tempore\"; lo stesso documento ci informa dell'esistenza in Geraci di un \"palacium\" comitale - forse la cosiddetta Torre di Engelmaro - distinto dal castello, che passato al demanio angioino doveva essere mantenuto e restaurato a spese delle comunit\u00e0 del contado: San Mauro, Ipsigro, Petralia Inferiore e Superiore.\nIl Ventimiglia nel giugno 1266, politicamente indebolito dalla sconfitta del cugino Manfredi di Svevia nel febbraio 1266, addiviene a un accordo con il vescovo di Cefal\u00f9, risarcendolo da presunte usurpazioni di terre, trasferendogli una mandria di 2.550 capi, tra vacche, buoi da lavoro, porci e pecore.\nLe prime nozze.\nNel 1267, dopo una lunga trattativa, la contessa Isabella di Geraci restituiva al vescovo di Patti i beni di Monte Monaco (contrade Milicia, Mercatogliastro e Misericordia occupate dalla contessa sino a marzo 1267), i censi e tenimenti delle chiese di S. Pietro d'Ypsigro, S. Elia di Gratteri e S. Venera di Tusa (occupate sino a maggio 1266). Da altro documento di Pietro da Tours, vescovo di Cefal\u00f9 dal 1269, apprendiamo che una casa con vigne nella medesima citt\u00e0 erano state cedute al vescovo per la ribellione anti-angioina della contessa Isabella di Geraci. Infatti, come osserveremo tra breve, il conte Enrico sino alla fine del 1270 \u2013 sotto la pressione armata degli Angioini \u2013 riesce a mantenere il controllo militare di Cefal\u00f9 e delle Madonie.\nDall'insieme di questi atti risulta evidente che la contea di Geraci fu in possesso di Isabella e dal suo matrimonio con Enrico probabilmente deriv\u00f2 il dominio dei Ventimiglia sulla provincia di Cefal\u00f9. Isabella di Geraci porta il nome di altra Isabella - di Parisio - moglie di Ruggero conte d'Ischia (gi\u00e0 defunto nel 1222) e madre del conte Aldoino d'Ischia (defunto gi\u00e0 nel 1239 e probabilmente padre di Isabella moglie di Enrico). Il primogenito di Enrico e Isabella, Aldoino I di Ventimiglia, conte d'Ischia, eredita dunque nome e titolatura della famiglia da tempo insediata in Cefal\u00f9 e nella contea di Geraci.\nLa Contea di Geraci in epoca normanno-sveva.\nL'origine e il casato di Isabella, secondo la quasi totalit\u00e0 degli studiosi, deriverebbero dal gran siniscalco Aldoino di Candida, che avrebbe sposato Guerrera da Craon, contessa di Geraci documentata nel 1195. Tuttavia tale matrimonio \u2013 per quanto plausibile - appare puramente speculativo, non suffragato da alcuna documentazione. In verit\u00e0, il conte Aldoino d'Ischia nel suo testamento del 1234 si dice signore dei castelli di Candida e Lapio \u2013 nell'antica provincia campana del Principato \u2013 beni questi che concede in dote alla sorella, sposa di Giordano Filangeri.\nAldoino conte d'Ischia e signore di Geraci risulta figlio di Ruggero II conte d'Ischia, gi\u00e0 defunto nel 1222 e della contessa Isabella di Parisio, come si deduce pur dall'atto di fondazione della chiesa della SS. Trinit\u00e0 di Geraci nel 1228.\nNondimeno, dal \"Catalogus baronum\" d'epoca normanna, le baronie di Candida e Lapio risultano ritornate al demanio \u2013 dopo il possesso che nel XII secolo n'ebbe Aldoino di Candida \u2013 e successivamente furono concesse alla famiglia dei Capece, vassalla \u2013 per Candida e Lapio - dei conti d'Altavilla/Hauteville di Gesualdo. Inoltre, risulta documentato il matrimonio di Elia d'Altavilla-di Gesualdo (gi\u00e0 defunto nel maggio 1206) con tale Guerrera, che potrebbe identificarsi con l'omonima contessa di Geraci citata nel 1195. In questo caso Ruggero d'Ischia e Geraci \u2013 ribelle intorno al 1209-1211 al re Federico II di Svevia come risulta in una missiva di Federico all'abate di Montecassino \u2013 potrebbe corrispondere allo stesso figliastro di Guerrera, figlio del conte Elia. Infatti, anche il figlio e erede di Elia d'Altavilla si chiama Ruggero, \u00e8 nominato conte dall'imperatore Enrico VI di Svevia, anch'esso \u00e8 ribelle e esiliato, nel 1212, pare in Provenza (e a Ventimiglia?).\nQuesta ipotesi \u2013 altrettanto plausibile e maggiormente documentata \u2013 spiegherebbe la costante e secolare tradizione che presenta i discendenti di Enrico II di Ventimiglia come eredi della famiglia reale degli Altavilla. I documenti che definiscono Enrico come consanguineo del re Manfredi di Svevia, figlio di Federico II e nipote di Costanza d'Altavilla, possono trovare spiegazione nella comune origine con la madre di Enrico, dei signori di Carr\u00f9 e Manzano, imparentati con i marchesi di Busca, da cui discende Bianca Lancia madre di Manfredi. O pi\u00f9 semplicemente dalla accertata comune ascendenza dei Busca e dei Ventimiglia dai marchesi Aleramici: sia Enrico di Ventimiglia sia Manfredi di Svevia discendono dal marchese Guglielmo di Aleramo \u2013 vissuto nel X secolo -. Infatti, il trisavolo di Enrico \u00e8 figlio di Donella di Oberto II dei marchesi di Sezzadio, a sua volta nipote di Guglielmo, come Manfredi di Svevia discende dai marchesi Del Vasto, sia da parte del padre sia per la madre, entrambe provenienti da Anselmo III, nipote anch'esso del marchese Guglielmo di Aleramo.\nVicario generale nella Marca d'Ancona e Ducato di Spoleto.\nLa presenza di Enrico nella Marca d'Ancona, in qualit\u00e0 di vicario generale del re di Sicilia, \u00e8 attestata per la prima volta al 17 marzo 1260, quando il conte d'Ischia precetta diversi debitori che devono corrispondere i dovuti balzelli alla curia imperiale marchigiana \u2013 occupata da Manfredi di Svevia, re di Sicilia e riconosciuto leader dei Ghibellini italiani -\nLa politica del vicario delle Marche e Ducato di Spoleto, in costante attrito con i poteri pontifici e guelfi, doveva risultare necessariamente aggressiva per poter garantire la sicurezza dei confini del Regno di Sicilia. Gli obiettivi politici di Enrico erano rivolti soprattutto a consolidare il confine settentrionale dei territori d'influenza ghibellina - confine che passava all'incirca da Recanati a Matelica - rafforzando la lega con i partigiani svevi nella nobilt\u00e0 e nei comuni, nonch\u00e9 garantire le linee di collegamento con gli alleati toscani e lombardi. Molto rilevante, a tal fine, fu mantenere e rafforzare la lega ghibellina tra i comuni di San Severino Marche, Monte Milone (Pollenza), Tolentino e Matelica, conclusa per la prima volta nel 1259, all'epoca del predecessore nell'ufficio di vicario; il noto poeta e uomo d'arme Percivalle Doria. Si susseguono una serie di atti che scandiscono l'impegno di Enrico nelle sue funzioni di vicario generale a capo del locale partito ghibellino:\nil 29 aprile 1260, il vicario Enrico di Ventimiglia, in Monte S. Maria in Giorgio, riceve la sottomissione del comune ribelle di San Ginesio, dopo aver sedato militarmente la rivolta, rimettendolo in possesso dei suoi beni, salvo conferma di re Manfredi;\nil 20 maggio Enrico acconsente che il castello di Belforte, donato al comune di Tolentino dopo la cessione dei nobili da Mogliano, possa essere distrutto e trasferiti gli abitanti: atto \"per manus notarii Iacobi de Guasto nobiscum in Marchia pro regiis servitiis commorantis\u2026Aimonis\";\nil 12 giugno Enrico concede al comune di Matelica il castello di S. Maria de' Galli, con facolt\u00e0 di distruggerlo e trasferire gli abitanti, per i servigi resi a lui e a re Manfredi, con atto del notaio Giovanni da Gangi;\nil 25 giugno Enrico di Ventimiglia, vicario di re Manfredi nella Marca, ordina al comune di Morrovalle di eseguire la sentenza contro di esso a favore dell'Abbazia di Chiaravalle di Fiastra sul possesso di Campo Favale. Altra lettera di Enrico al comune di Morrovalle del 30 giugno;\nil 10 luglio Fildesmido da Monteverde si dichiara soddisfatto di una rata di 86 lire delle 1300 lire a lui dovute dal Comune di Matelica, per la vendita del castello di S. Maria de'Galli, vendita effettuata per ordine del vicario generale Enrico di Ventimiglia e del suo consigliere, \"dominus Gentile da Furno\";\nnel luglio del 1260 re Manfredi conferma la donazione di Enrico di Ventimiglia a Rainaldo di Brunforte del castello di Montalto nella contea di Camerino;\nil 7 agosto re Manfredi scrive a Enrico di Ventimiglia affinch\u00e9 i suoi ufficiali non aggravino eccessivamente il monastero di Fiastra con dazi e collette;\nil 21 aprile 1261 il comune di Fermo prende sotto la propria protezione il comune di Santa Vittoria in Matenano, contro le possibili azioni e costituzioni di re Manfredi e del suo \"totali vicario\" Enrico di Ventimiglia, o dei vicari, giudici e nunzi del conte Enrico, in particolare contro il podest\u00e0 Falerone di Falerone, nominato dal conte Enrico. L'azione di nomina di un podest\u00e0 da parte del conte d'Ischia contrastava la politica guelfa e papale. Con privilegio del 23 febbraio 1261, papa Urbano IV dava vita, in Santa Vittoria, al Presidato Farfense, con l'istituzione di un preside (giudice) avente l'incarico di amministrare la giustizia nell'enorme territorio in precedenza sotto il controllo dell'Abbazia di Farfa;\nil 13 maggio del 1261, Enrico di Ventimiglia, conte d'Ischia e regio vicario generale, scrive da San Severino Marche, ingiungendo al comune di Matelica di obbedire ai suoi messi, il giudice Taddeo da Teramo e il notaio Guglielmo da Gangi, dovendosi a questi corrispondere 25 libbre \u201c\"pro affictu\"\u201d;\nsempre nel 1261 Enrico ingiunge al comune di Osimo di non interferire nel possesso del \"castrum\" di Cerlongo;\nil 4 luglio Manfredi scrive a Enrico di Ventimiglia chiedendo un resoconto sulle operazioni nel Ducato di Spoleto;\nil 15 agosto Enrico investe Rainaldo di Brunforte \u2013 gi\u00e0 podest\u00e0 di Perugia nel 1259 - di tutti i beni della curia regia nel comitato di Fermo e dei castelli di Montefiore e Castelfidardo: in \"Castris Montis Florum et castro Ficcardi et totum terrarum affictum Comitatus Firmani\". Rainaldo morir\u00e0 nell'agosto 1281 come podest\u00e0 di Pisa.\nLa sconfitta sveva.\nNel 1265 Enrico guida la squadra navale siciliana di trenta galere a guardia del Tirreno, in vista dell'incoronazione in Roma di Carlo d'Angi\u00f2. La flotta di Manfredi di Svevia, re di Sicilia, tenta di bloccare le navi provenzali alla foce del Tevere, a Ostia, ma l'operazione fallisce a causa delle avverse condizioni atmosferiche, cos\u00ec a Carlo \u00e8 possibile approdare liberamente, mentre le truppe sveve si ritirano. Carlo \u00e8 investito del Regno di Sicilia il 28 giugno 1265 a S. Giovanni in Laterano e solennemente incoronato e unto dal papa il 6 giugno 1266, quando, nel frattempo, a Roma \u00e8 giunto pur l'esercito provenzale, transitato dal passo di Tenda nell'ottobre precedente. Nello stesso luglio 1265, Enrico \u00e8 in Aragona alla corte di Costanza di Hohenstaufen, figlia di Manfredi e sposa dell'infante Pietro d'Aragona, insieme al cugino Bonifacio \u2013 non \u00e8 chiaro se l'omonimo conte di Ventimiglia o il poeta ligure-occitanico Bonifacio Calvo, da tempo in Spagna, e che avrebbe sposato una contessa di Ventimiglia -. La sua presenza \u00e8 registrata nel \"Libro dei conti\" della infanta Costanza, figlia di Manfredi di Svevia, come ospite a pranzo. Dopo il viaggio iberico del Ventimiglia, Costanza assume nella titolatura ufficiale il titolo di regina. Da questo si potrebbe dedurre che Enrico fu latore di lettere di Manfredi che, nel periglio dell'invasione angioina, associ\u00f2 la figlia al trono siciliano, assicurando l'alleanza e l'appoggio dei re d'Aragona.\nNel 1266, al tempo della battaglia di Benevento che vede trionfare Carlo e morire Manfredi, secondo il cronista fiorentino Giovanni Villani, il conte Enrico \u00e8 rientrato in Sicilia, come capitano delle locali truppe sveve. Il cronista sottolinea che la sconfitta di Benevento fu dovuta all'impazienza del re svevo nel dare battaglia all'Angi\u00f2 \u2013 senza attendere i rinforzi calabri di Federico Lancia, conte di Squillace, e quelli siculi del conte d'Ischia -. Altre versioni danno Enrico presente a Benevento \u2013 Manfredi sarebbe morto tra le braccia del cugino Ventimiglia -. Ma, forse, si tratta di equivoci dovuti alla presenza in battaglia dei Ventimiglia di Tenda e di Thorame-Glandev\u00e9s, dalla parte di Carlo d'Angi\u00f2 (per quanto malvolentieri). Guglielmo Pietro di Ventimiglia da alcuni storici \u00e8 dato in partenza da Aix, con la flotta angioina, nel 1265, insieme ai cugini Guglielmo Ventimiglia di Saint-Auban, signore di Puget-Th\u00e9niers, Emanuele Ventimiglia di Muy e Pietro Balbo I conte di Ventimiglia. Mentre Simone di Ventimiglia comanda una delle quattro galere fornite alla spedizione angioina dal Comune di Nizza. La stessa galea di Simone pare sia stata messa a disposizione del 'nemico' cugino Enrico II, quando questi nel 1270 abbandona la Sicilia in mano angioina. Non si pu\u00f2 tuttavia escludere, stando alle fonti letterarie e cronachistiche, una presenza in extremis dello stesso Enrico in Benevento, giunto al termine del certame.\nSecondo il cronista trecentesco Giacomo d'Acquiturale:\nSecondo il Novati e altri studiosi il conte Enrico che raccoglie l'ultima frase penitente di re Manfredi di Svevia, morente alla Battaglia di Benevento nel 1266, potrebbe identificarsi con Enrico II di Ventimiglia. L'ipotesi alternativa, che identificava il personaggio evocato dal Diavolo con Enrico da Sparvara, Conte di Lomello, non regge, poich\u00e9 lo Sparvara fu allontanato per tradimento sin dal 1256 dalla corte sveva. Sappiamo peraltro da Brunetto Latini - ripreso dal cronista Giovanni Villani - che Enrico di Ventimiglia non partecip\u00f2 al cimento beneventano, dunque la sua presenza potrebbe esser spiegata perch\u00e9 sopraggiunto dalla Sicilia - quando la battaglia era gi\u00e0 decisa - per un intervento militare ritardato o non atteso da Manfredi, impaziente di attaccare Carlo d'Angi\u00f2. Peraltro, il cronista Saba Malaspina esplicita la vicinanza del conte Enrico di Ventimiglia a Manfredi morente, e chiarisce che il nobile ligure riusc\u00ec a sottrarsi alla cattura e a rientrare nei suoi castelli siciliani. Le parole riportate dal Ventimiglia costituirono probabilmente una tradizione che ispir\u00f2 pure Dante Alighieri, che pose il pentito Manfredi nel Purgatorio.\nLe vicende del 'ritardo' di Enrico Ventimiglia e della 'fretta' dello Svevo alla Battaglia di Benevento - ad esempio - son cos\u00ec sintetizzate in Giuseppe Di Cesare, :\nLa resistenza anti-angioina.\nAl 19 luglio 1268 dovrebbe risalire la partenza da Porto Pisano di circa seimila marinai e armigeri imbarcati su alcune saettie, 28 galere pisane e 7 galere dei magnati ghibellini 'siciliani', ovvero Enrico II di Ventimiglia, conte d'Ischia, Federico Lancia, Riccardo Filangeri \u2013 cugino della moglie del Ventimiglia, essendo nipote di Giordano, cognato di Aldoino d'Ischia - e Marino Capace. Siamo a cinque giorni prima dell'ingresso di Corradino di Svevia in Roma. La flotta filo-sveva si and\u00f2 a ancorare alla foce del Tevere in attesa che Corradino uscisse da Roma, per poi proseguire il raid contro Gaeta e Ischia \u2013 saccheggiata duramente \u2013 devastando poi Castellammare, Amalfi e Sorrento. \u201cIn Ischia vennero le galee dei Pisani, nelle quali stavano i ribelli al domino Re, ovvero: il conte Enrichetto, il conte Federico Lancia, il domino Riccardo Filangeri, Marino Capece, e molti altri vennero a Ischia nel mese di agosto dell'undecima indizione...\u201d.\nIl passaggio delle navi pisane fa insorgere la contea di Caserta e le terre calabresi fedeli ai Lancia. In Sicilia \u00e8 conquistata Milazzo, quivi sbarcano gli armigeri di Enrico Ventimiglia e Federico Lancia, mentre le navi proseguono contro la squadra angioina, sconfitta in battaglia di fronte al porto di Messina. Palermo era contemporaneamente assediata dalle truppe da sbarco, Catania occupata dai ghibellini. Ma, all'annuncio della sconfitta e morte di Corradino di Svevia in Tagliacozzo, le navi pisane rientrano in patria abbandonando gli alleati. Enrico si trincera nella sua contea di Geraci e nella possente fortezza di Cefal\u00f9 (nella \u201cterra del conte Enrichetto di Ventimiglia... la citt\u00e0 di lui\u201d ci informano gli \"Annales Ianuenses\") dove \u00e8 investito dall'esercito angioino inviato al comando del ferocissimo \u2013 secondo il cronista Saba Malaspina \u2013 Guglielmo Estendart de Beynes, siniscalco di Provenza e vicario di Lombardia e Sicilia..\nMa il conte del Maro sembra esser un osso troppo duro per i Francesi, che \u2013 sempre secondo gli \"Annales Ianuenses\" \u2013 dopo mesi di assedio devono mollare la presa e ritirarsi in preda a una epidemia. I ghibellini compiono grandi imprese, sconfiggono i Francesi nella battaglia di Castronovo, subiscono un lungo assedio nell'imprendibile fortezza di Augusta, conquistata dagli Angioini per tradimento: gli abitanti, uomini e donne, sono tutti sgozzati o decapitati - secondo il testimone oculare Saba Malaspina - e le ultime resistenze anti-angioine sono spente con la conquista di Caltanissetta, intorno al gennaio del 1271. I capi della congiura catturati dagli Angioini sono accecati e impiccati senza processo: Enrico \u2013 contumace, condannato a morte da Carlo d'Angi\u00f2 - riesce a fuggire dai suoi stati veleggiando verso la Liguria, probabilmente subito dopo il 22 novembre 1270, quando Carlo d'Angi\u00f2 sbarca a Trapani.\nIl re Carlo si affretta a insignorire della contea di Geraci i suoi cugini Simone e Giovanni di Montfort-Leicester al 23 gennaio 1271. A Giovanni di Monfort-Leicester, vanno assegnati i castelli di Gangi, Castelluccio e Geraci \"cum terrae et comitatu\". Il vassallaggio dei Montfort comprende inizialmente i castra di Geraci, San Mauro, Ypsigro, Fisauli, Belici, Montemaggiore, e le terre di Gangi e Castel di Lucio, ma nel luglio del medesimo 1271 i Montfort recedono la contea di Geraci in cambio della contea calabrese di Squillace. Simone di Monfort-Leicester, inizialmente riceve San Mauro, Ypsigro e Fisauli, poi vi rinuncia per la contea di Avellino ma gli sono consegnate Gangi, Castelluccio e Geraci gi\u00e0 del fratello Giovanni. Il castello di Gratteri \u00e8 invece assegnato il 12 gennaio 1278 a Guglielmo di Moustier, con privilegio in cui Carlo d'Angi\u00f2 cita il 'traditore' Enrico Ventimiglia Le ampie baronie delle Petralie e di Caronia sono cedute a altri vassalli francesi.Pietro Ballasio/Bullas riceve la signoria di Cefal\u00f9 nel 1272, e impone subito alla citt\u00e0 un tributo, Giovanni Berlay, padre e figlio, fra il 1270 e il 1271 ottengono la terra e il castello di Collesano che successivamente passer\u00e0 ai Ventimiglia.\nLa contea d'Ischia.\nNel 1270 \u00e8 occupata dagli Angioini anche l'isola d'Ischia, con le fortezze di Ischia Maggiore e Girone, e i casali di Foro, Mezzavia, Moropano, Eramo, Fontana e Campagnola. Soltanto al 9 luglio 1287 la contea d'Ischia ritornava in mano degli Aragonesi, alleati di Enrico II di Ventimiglia, che vi nominavano il castellano Galcerando de Monteolyo con la guarnigione di 39 balestrieri e 26 lancieri. L'isola d'Ischia era poi restituita formalmente da re Giacomo II d'Aragona a Carlo II d'Angi\u00f2 alla fine del 1293, ma l'isola rimase in potere di Federico II d'Aragona e di Enrico II di Ventimiglia sino al settembre del 1299. A quel tempo, Enrico di Ventimiglia espresse il proposito di tornare fedele alla Casa d'Angi\u00f2, e quindi il conte di Ischia e Geraci richiese all'Angioino la conferma dei propri vassallaggi. Il 28 luglio 1300 il re angioino gli conferm\u00f2 tutti i beni posseduti in Sicilia, la contea di Geraci, le due Petralie, Caronia e Gratteri, ma non la contea d'Ischia. Intendeva infatti rispettare l'impegno assunto con gli Ischitani di mantenere l'isola nel demanio regio. Promise in cambio al Ventimiglia di compensarlo con altre terre per la perdita d'Ischia, se entro Natale gli fosse tornato fedele, ma il conte non acconsent\u00ec.\nIl titolo di conte d'Ischia, che vediamo assunto da Enrico almeno dall'anno 1260, fu molto prestigioso e antico, essendo un titolo di origine bizantina, risalente al VII secolo, tenuto dalla famiglia magnatizia napoletana dei Milluso, tra X e inizio XII secolo, prima di passare ai normanni signori di Geraci.\nNondimeno, l'interesse del Ventimigia per l'isola d'Ischia, oltre che per l'importante ruolo strategico militare, e per la ricca marineria commerciale che ospitava, era dovuto alle miniere di allume che vi si trovavano, e che fornivano un reddito netto di 300 onze d'oro annue, materia prima l'allume indispensabile per la concia delle pelli e alla raffinazione dei panni nell'industria laniera e esportato sino nelle Fiandre:\nLa politica mediterranea.\nEnrico, rientrato in Liguria, diventa il pi\u00f9 stretto collaboratore di Guglielmo VII del Monferrato, vicario di Alfonso re di Castiglia nelle terre lombarde e capo dei Ghibellini che appoggiano l'elezione del castigliano all'Impero. Infatti, Alfonso si presenta quale erede dell'ideologia del tradizionale partito svevo. Enrico, tra l'altro, \u00e8 presente come primo testimone in diversi atti notarili e pergamene del marchese di Monferrato, risalenti al 1272, evidenziando le sue funzioni di principale collaboratore del monferrino.\nEnrico Ventimiglia visita nel 1273 Alfonso X a Reque\u0148a, a capo di una delegazione di nobili lombardi, consegnando a Alfonso le missive dei suoi sostenitori e elettori alla candidatura imperiale. Il conte di Ventimiglia, nell'occasione, chiede l'invio di 500 'lance' a supporto di \u201ccoloro che lo hanno eletto imperatore\u201d, contro Carlo d'Angi\u00f2. A seguito di questa richiesta le \"Cortes\" a Burgos finanziano l'impresa richiesta dal Ventimiglia, e a Genova, nel 1274 in due riprese, sbarcano circa 1100 cavalieri e armigeri castigliani che volgeranno a favore dei ghibellini liguro-piemontesi la guerra contro gli Angi\u00f2.\nAlfonso a Toledo - nel 1275 di fronte all'assemblea dei \"ricos hombres\" - recita un'allocuzione densa di espressioni di gratitudine per il continuo ausilio politico e il sostegno morale dei \"proceres\" che in tutta Europa sostengono la sua candidatura all'Impero. Tra i maggiori leader europei della parte ghibellina il re di Castiglia pone Enrico II conte di Ventimiglia:"}
{"id": "1369750", "revid": "436907", "url": "https://it.wikipedia.org/wiki?curid=1369750", "title": "L'eclissi", "text": "L'eclissi \u00e8 il quinto album in studio del gruppo musicale italiano Subsonica, pubblicato il 20 novembre 2007 dalla Virgin Records.\nDescrizione.\nAnticipato da \"La glaciazione\", l'album si compone di dodici brani, tra cui una traccia fantasma. Il testo di \"Piombo\" \u00e8 stato scritto con la collaborazione di Meg (ex 99 Posse), ed \u00e8 ispirato al libro \"Gomorra\" di Roberto Saviano. La parte del testo che recita \u00abQuella di chi scrive denunciando la sua realt\u00e0\u00bb \u00e8 proprio dedicata allo scrittore napoletano.\nPromozione.\nL'album \u00e8 stato reso inizialmente disponibile su iTunes in anteprima dal 20 novembre, mentre la versione CD \u00e8 uscita nei negozi italiani tre giorni pi\u00f9 tardi. Come annunciato dagli stessi Subsonica le prime tirature dell'album hanno avuto un errore, ovvero il dorso del CD stampato in verde, completamente discromico con la copertina e il libretto.\nIl videoclip di \"Quattrodieci\" venne trasmesso per la prima volta sul canale Fox appartenente a Sky, il video venne dedicato alla serie di \"Lost\", infatti nel video ci sono immagini appartenenti all'omonima serie, tempo dopo venne trasmesso nei canali musicali in versione normale con solo i Subsonica.\nIl disco \u00e8 stato promosso anche dalla tourn\u00e9e \"L'eclissi Tour 2007/2008\", partito il 23 novembre 2007 a Jesolo, per poi continuare fino a Natale.\nIl tour \u00e8 ripreso nel febbraio 2008, protraendosi fino a marzo, con nuove date in tutta Italia. In questo periodo, sono stati apportati dei cambiamenti alla scaletta originale del 2007, introducendo nuove canzoni dall'album \"L'eclissi\"."}
{"id": "1369751", "revid": "161374", "url": "https://it.wikipedia.org/wiki?curid=1369751", "title": "Rifugio Duca degli Abruzzi (Bo)", "text": ""}
{"id": "1369752", "revid": "1982", "url": "https://it.wikipedia.org/wiki?curid=1369752", "title": "Giovanni Valentini (medaglia d'oro al valor militare)", "text": ""}
{"id": "1369755", "revid": "547034", "url": "https://it.wikipedia.org/wiki?curid=1369755", "title": "Rifugio Duca degli Abruzzi (Appennino settentrionale)", "text": "Il rifugio Duca degli Abruzzi \u00e8 stato il primo rifugio alpino edificato sull'Appennino Tosco-Emiliano, pi\u00f9 precisamente sulle rive del Lago Scaffaiolo.\nStoria.\nFu inaugurato il 30 giugno 1878 grazie all'iniziativa congiunta del CAI di Firenze e quello di Bologna. Il 23 agosto 1902 fu nuovamente ricostruito e dedicato al principe Luigi di Savoia, Duca degli Abruzzi. A causa del clima, guerra e atti vandalici il rifugio fu riedificato per ben tre volte, l'17 settembre 1911, il 29 agosto 1926 e nell'estate del 1965, quando fu costruito in lamiera dipinta di giallo. Il 30 settembre 2001 \u00e8 stato inaugurato il nuovo rifugio \"Duca degli Abruzzi\", in muratura, con un impatto visivo decisamente migliore del precedente.\nAccesso.\nIl rifugio Duca degli Abruzzi \u00e8 posto sul Sentiero Italia, nel comprensorio sciistico del Corno alle Scale. Raggiungibile dai versanti bolognese Lizzano in Belvedere, modenese Fanano e pistoiese Pracchia, San Marcello Pistoiese, Cutigliano, Lizzano Pistoiese, Lancisa e Spignana."}
{"id": "1369757", "revid": "767487", "url": "https://it.wikipedia.org/wiki?curid=1369757", "title": "Mayrig", "text": "Mayrig \u00e8 un film del 1991 diretto da Henri Verneuil.\nLa pellicola, parzialmente autobiografica, sceneggiata dallo stesso regista franco-armeno, ha come protagonisti Claudia Cardinale e Omar Sharif.\nIn lingua armena \"Mayrig\" significa \"Madre\".\nTrama.\nIl film narra le vicende di una famiglia armena che dalla Turchia emigra in Francia (precisamente a Marsiglia) a seguito del genocidio degli Armeni del 1915.\nDistribuzione.\nTelevisione.\nIn Italia il film \u00e8 andato in onda nel 1995 su Rai 2 assieme al suo sequel, presentato con un titolo unico (Mayrig - Quella strada chiamata paradiso), e diviso in 2 parti. Viene riproposto ogni anno nel periodo estivo.\nSequel.\nDi questo film Verneuil ha girato anche un seguito, sempre con gli stessi protagonisti, intitolato \"Quella strada chiamata paradiso\". Questi due film hanno avuto scarsa diffusione in Italia, come ha denunciato la scrittrice Antonia Arslan."}
{"id": "1369760", "revid": "339392", "url": "https://it.wikipedia.org/wiki?curid=1369760", "title": "Unione Statale di Serbia e Montenegro", "text": ""}
{"id": "1369762", "revid": "1543377", "url": "https://it.wikipedia.org/wiki?curid=1369762", "title": "0873", "text": "0873 \u00e8 il prefisso telefonico del distretto di Vasto, appartenente al compartimento di Pescara.\nIl distretto comprende la parte orientale della provincia di Chieti e una piccola parte del comune molisano di Montenero di Bisaccia. Confina con i distretti di Termoli (0875) e di Campobasso (0874) a est, di Isernia (0865) e di Lanciano (0872) a ovest.\nAree locali e comuni.\nIl distretto di Vasto comprende 27 comuni suddivisi nelle 2 aree locali di Casalbordino (ex settori di Carunchio, Casalbordino, Castiglione Messer Marino e Gissi) e Vasto. I comuni compresi nel distretto sono: Carunchio, Casalbordino, Castelguidone, Castiglione Messer Marino, Celenza sul Trigno, Cupello, Dogliola, Fraine, Fresagrandinaria, Furci, Gissi, Lentella, Liscia, Monteodorisio, Palmoli, Pollutri, Roccaspinalveti, San Buono, San Giovanni Lipioni, San Salvo, Scerni, Schiavi di Abruzzo, Torino di Sangro, Torrebruna, Tufillo, Vasto e Villalfonsina. Inoltre vi fa parte anche la marina di Montenero di Bisaccia (CB)."}
{"id": "1369763", "revid": "869967", "url": "https://it.wikipedia.org/wiki?curid=1369763", "title": "Il secondo sesso", "text": "Il secondo sesso (\"Le Deuxi\u00e8me Sexe\") \u00e8 un saggio della scrittrice e filosofa francese Simone de Beauvoir pubblicato a Parigi nel 1949 (Gallimard editore) e in Italia, dalla casa editrice il Saggiatore, nel 1961. \u00c8 una delle opere pi\u00f9 celebri e pi\u00f9 importanti per il movimento femminista, tuttora riferimento imprescindibile per gli studi sulla questione femminile.\nContenuti.\nIl libro, che si apre con un capitolo di introduzione e uno di conclusione, \u00e8 diviso in due parti: i fatti e miti e l'esperienza vissuta. Questi si dividono a loro volta in \"Destino, Storia e Miti\" (primo libro) e \"Formazione, Situazione e Giustificazioni\" (secondo libro).\nLa donna viene vista dall'autrice attraverso i dati della biologia, il punto di vista psicanalitico e quello del materialismo storico. Dapprima ella \u00e8 analizzata dall'esterno e in particolare dall'uomo e ne viene messa in rilievo la condizione subordinata che le \u00e8 stata attribuita e in seguito viene studiata in ogni fase della sua vita, dall'infanzia all'iniziazione sessuale, dalla maturit\u00e0 alla vecchiaia. Ne vengono descritti i comportamenti e le varie situazioni, come sposa, madre, prostituta, lesbica, narcisista, innamorata, mistica.\nSimone de Beauvoir parla di tutte le circostanze che portano a credere all'inferiorit\u00e0 delle donne e degli effetti che questo ha sulla loro scelta di sposarsi e di abbandonare la propria carriera.\nInoltre spiega che, in un mondo in cui i due sessi fossero uguali, entrambi sarebbero pi\u00f9 liberi: infatti se l'uomo desse alla donna la possibilit\u00e0 di avere una carriera significativa, lei si focalizzerebbe meno su di lui e potrebbe essere pi\u00f9 indipendente.\nL'autrice interroga poi gli studiosi pi\u00f9 credibili senza distinzione di sesso, dai medici agli psicologi, dai romanzieri agli scrittori e al tempo stesso invita le donne a raccontare le loro esperienze sia d'amore sia di altro. \nBeauvoir sostiene che \u00e8 necessario che la donna venga integrata nella societ\u00e0 con gli stessi diritti e doveri dell'uomo e pertanto con tutte le conquiste che ne derivano, dalla uguaglianza del salario, alla possibilit\u00e0 del controllo delle nascite, all'aborto in termini legali e a tutti quei riconoscimenti civili, politici e giuridici che possiedono gli uomini.\nSuccesso e critica.\n\"Definito \"Testo sacro del femminismo\" fu messo all\u2019indice nel 1956 con un editto Vaticano.\"\nIl saggio, che \u00e8 impostato con il linguaggio e la tecnica della filosofia esistenzialista, suscit\u00f2 molto interesse in Francia come in Italia per il rigore con il quale l'autrice riusc\u00ec a costruire il discorso sul suo stesso sesso.\nPer quanto riguarda l'accoglienza della critica verso quest'opera, si pu\u00f2 fare riferimento a \"Il Secondo Sesso di Simone de Beauvoir\", testi raccolti e presentati da Ingrid Galster (Presses de l'Universit\u00e9 Paris-Sorbonne, 2004), dove sono presentati, fra l'altro, gli articoli contrapposti di Armand Hoog (contro) e Francine Bloch (pro) apparsi su \"La Nef\"."}
{"id": "1369764", "revid": "112937524", "url": "https://it.wikipedia.org/wiki?curid=1369764", "title": "Rifugio del Montanaro", "text": "Inaugurato il 22 settembre 1963 e ristrutturato nel 2001, il rifugio del Montanaro sorge in localit\u00e0 Poggio dei Malandrini, all'interno della Foresta del Teso. Il rifugio si trova a circa 2 ore di cammino dai centri abitati di Maresca e Gavinana, ed a un'ora da Monte Gennaio (1814 m s.l.m.) e la \"Fonte dell'uccelliera\", a circa due ore dal Corno alle Scale (1.945 m s.l.m.), imboccando il Sentiero Italia e a due ore e mezzo dal Lago Scaffaiolo.\nIl rifugio \u00e8 dotato di Moduli fotovoltaici per la produzione autonoma di Energia elettrica, di 12 posti letto e di bivacco sempre aperto. Inoltre \u00e8 presente all'esterno un'ampia terrazza panoramica con posti a sedere."}
{"id": "1369770", "revid": "72129", "url": "https://it.wikipedia.org/wiki?curid=1369770", "title": "588 Rue Paradis", "text": ""}
{"id": "1369773", "revid": "283141", "url": "https://it.wikipedia.org/wiki?curid=1369773", "title": "Algoritmo di compressione", "text": ""}
{"id": "1369778", "revid": "766932", "url": "https://it.wikipedia.org/wiki?curid=1369778", "title": "David George Ritchie", "text": "Filosofo di impostazione neohegeliana, studi\u00f2 ad Edimburgo e ad Oxford nel Balliol College, centro del neoidealismo inglese.\nNel 1894 fu nominato professore di logica e metafisica alla University of St. Andrews.\nFu membro fondatore e terzo Presidente (1898-1899) della Societ\u00e0 Aristotelica, un'autorevole organizzazione accademica ancora esistente e molto attiva.\nPensiero.\nRitchie cerc\u00f2 di fondere l'indirizzo etico-idealistico di Thomas Hill Green con quello sociale dell'economista Arnold Toynbee. Rifacendosi alla concezione hegeliana, Ritchie si oppose all'evoluzionismo darwiniano che se \u00e8 in grado di descrivere i vari passaggi di una formazione storica, non pu\u00f2 per\u00f2 dire nulla sul suo valore.\nRitchie tent\u00f2 anche di interpretare hegelianamente l'evoluzionismo darwiniano, considerando la selezione naturale come un'astuzia della ragione che tende a far prevalere non solo il pi\u00f9 forte, ma anche il pi\u00f9 dotato di razionalit\u00e0.\nSia a Oxford sia a St. Andrews, Ritchie scrisse principalmente di etica e di filosofia politica. Uno dei suoi primi scritti fu un saggio sulla \"razionalit\u00e0 della storia\" (\"The Rationality of History\"), contribuendo a \"Essays in Philosophical Criticism,\" scritto nel 1883 da un gruppo di giovani filosofi influenzati da Hegel e dai suoi interpreti. Infatti Ritchie fece parte della generazione di pensatori a volte conosciuti come i \"Giovani hegeliani\".\nDi natura semplice e sincera, Ritchie persegu\u00ec le verit\u00e0 che si era proposto con devozione e dedizione. Ebbe molti amici nonostante il suo carattere riservato. Ritenne che questioni di etica e di politica dovessero essere esaminate da un punto di vista metafisico. Per Ritchie le fondamenta dell'etica posavano necessariamente sull'ideale di benessere sociale e, tenendo in vista questo fine, procedette a tracciarne la storia in tempi diversi, il modo in cui si modella nella mente di ogni individuo e il modo in cui pu\u00f2 essere sviluppato e realizzato. Ritchie fu un liberale moderno con tendenze socialiste ritenendo inoltre che il valore finale della religione dipendesse sull'ideale impostato per l'umanit\u00e0 nella sua forma pi\u00f9 alta.\nIn Italia, le sue opere sono state tradotte e curate da Antonio Lombardi e Gabriele Zuppa. Lombardi ha anche prodotto la prima monografia in italiano su Ritchie.\nOpere.\nTra le principali opere:\nIl suo \"Philosophical Studies\" venne curato da Robert Latta (1905), che ne scrisse la prefazione."}
{"id": "1369780", "revid": "74178", "url": "https://it.wikipedia.org/wiki?curid=1369780", "title": "Alojzije Stepinac", "text": ""}
{"id": "1369788", "revid": "1545701", "url": "https://it.wikipedia.org/wiki?curid=1369788", "title": "Rifugio Porta Franca", "text": "Il rifugio di Porta Franca \u00e8 posto alla sommit\u00e0 della Valle del torrente Orsigna a 1580 m s.l.m. Il rifugio \u00e8 raggiungibile dal paese di Orsigna (stazione FS a Pracchia), seguendo per \"Case Corrieri\", dove, inizia la strada bianca chiusa al traffico che dopo circa 7 km, raggiunge Piangrande e si prosegue per 30 minuti tramite il sentiero di accesso al rifugio. Dal rifugio di Porta Franca \u00e8 possibile raggiungere seguendo il sentiero numero 5 CAI bianco-rosso dapprima il Monte Gennaio (1814 m s.l.m.), poi raggiunto il crinale appenninico, il Sentiero Italia e da l\u00ec, il Corno alle Scale (1945 m s.l.m.) e il Lago Scaffaiolo (1750 m s.l.m.). Se invece, lasciato il rifugio, si prende il sentiero di destra, possiamo raggiungere Rombicciaio, La Piantata e Pian dello Stellaio, vicino a Monte Cavallo, da qui si pu\u00f2 proseguire verso il santuario di Madonna del Faggio.\nIl rifugio \u00e8 circondato da numerose piante di lampone e segna il confine tra la faggeta ed il pascolo.\nDispone di 24 posti letto, stanze di soggiorno, cucina, servizi e Bivacco sempre aperto."}
{"id": "1369790", "revid": "78273", "url": "https://it.wikipedia.org/wiki?curid=1369790", "title": "Artadavaside II d'Armenia", "text": ""}
{"id": "1369792", "revid": "3082", "url": "https://it.wikipedia.org/wiki?curid=1369792", "title": "Artaxias II d'Armenia", "text": ""}
{"id": "1369794", "revid": "729019", "url": "https://it.wikipedia.org/wiki?curid=1369794", "title": "Ordini di battaglia dell'artiglieria italiana", "text": "Ordini di battaglia dell'Arma di artiglieria dell'Armata Sarda e del Regio Esercito.\nLe origini dell'artiglieria italiana, nel senso stretto della parola, si fanno risalire, per tradizione, alla nascita dell'artiglieria nel ducato di Savoia, nel 1625, e la sua evoluzione nel Regno di Sardegna, fino all'Unificazione del 1860 con il Regno d'Italia.\nOdB 1673 (Ducato di Savoia).\nSono militari il solo personale del Consiglio.\nOdB 1677 (Ducato di Savoia).\nSono militari il solo personale del Consiglio.\nOdB 1691 (Ducato di Savoia).\nSono militari il solo personale del Consiglio e gli Ufficiali della Compagnia Bombardieri.\nOdB 1692 (Ducato di Savoia).\nSono militari il solo personale del Consiglio e gli Ufficiali delle Compagnie Bombardieri.\nOdB 26 dicembre 1696 (Ducato di Savoia).\nSono militari tutto il personale.\nOdB 16 aprile 1739 (Regno di Sardegna).\nConcessione della Bandiera al Corpo Artiglieria.\nOdB 9 dicembre 1798 (Regno di Sardegna).\nCirca 5.000 uomini.\nOdB 1805-1814 (Regno d'Italia).\nOrganizzazione dell'artiglieria a piedi.\nIl Reggimento artiglieria a piedi aveva la seguente organizzazione:\nper un totale di 19 uomini.\nLa Batteria artiglieria a piedi aveva la seguente organizzazione:\nper un totale di 130 uomini (per batterie da 12 libbre) o da 114 uomini (per batterie da 8 libbre).\nEra, inoltre, armata da:\noppure da:\nOrganizzazione dell'artiglieria a cavallo.\nIl Reggimento artiglieria a cavallo aveva la seguente organizzazione:\nper un totale di 19 uomini.\nLa Batteria artiglieria a cavallo aveva la seguente organizzazione:\nper un totale di 78 uomini (per batterie da 4 libbre con obici) o da 64 uomini (per batterie da 4 libbre senza obici).\nEra, inoltre, armata da:\noppure da:\nOdB 1815 (Regno di Sardegna).\nCirca 2.680 uomini in pace e 7.389 uomini in guerra.\nOdB 1817 (Regno di Sardegna).\nConcessione della Bandiera al Battaglione Artiglieria della Sardegna"}
{"id": "1369795", "revid": "1543377", "url": "https://it.wikipedia.org/wiki?curid=1369795", "title": "Contea di Busto Arsizio", "text": "La contea di Busto Arsizio fu una contea istituita da Ludovico il Moro il 21 giugno 1488. Prima che Busto Arsizio diventasse contea, era governata da Giovanni Borromeo. Vista l'importanza che il borgo aveva conquistato all'epoca, egli subordin\u00f2 politicamente e giuridicamente Legnano a Busto Arsizio, ed istitu\u00ec il tribunale nel borgo bustocco. In pratica, Busto Arsizio divenne capoluogo dell'area.\nIl Palazzo Marliani-Cicogna, oggi adibito a biblioteca comunale e a museo, era la residenza dei conti di Busto Arsizio.\nElenco dei conti di Busto Arsizio.\n\"Il feudo pass\u00f2 poi alla Camera Ducale\"\n\"Il feudo pass\u00f2 poi alla Camera Ducale in quanto Luigi Visconti non ebbe figli maschi e il fratello minore Francesco era gi\u00e0 deceduto\"\n\"A seguito dell'omicidio commesso dal conte Carlo Marliani nei confronti della moglie Antonia della Pusterla, il feudo fu confiscato e successivamente restituito ai figli\"\nGiuseppe Gambarana fu l'ultimo feudatario di Busto Arsizio: perse il feudo nel 1796 in seguito all'arrivo dei francesi di Napoleone Bonaparte. Il palazzo sede della residenza dei conti fu acquistato da Francesco Leopoldo Cicogna Mozzoni nel 1799 (da qui il nome di palazzo Marliani-Cicogna) e lo cedette, alla sua morte, al comune di Busto Arsizio.\nDiscendenze dei conti Visconti, Marliani e Gambarana.\nNegli schemi seguenti i feudatari e conti di Busto Arsizio sono riportati in grassetto. L'asterisco (*) indica la data di nascita; l'obelisco (\u2020) indica la data di morte; il simbolo \u26ad indica il o la consorte."}
{"id": "1369797", "revid": "547034", "url": "https://it.wikipedia.org/wiki?curid=1369797", "title": "Fraate IV", "text": "Biografia.\nFiglio di Orode II, venne nominato erede al trono alla morte del proprio fratello, Pacoro I, nel 38 a.C. (battaglia del Monte Gindaro): nel giro di poco tempo assassin\u00f2 i propri fratellastri, ottenendo cos\u00ec il potere.\nNel 36 a.C. il generale romano Marco Antonio attacc\u00f2 l'impero dei Parti, passando per l'Armenia e invadendo la Media Atropatene, ma venne sconfitto e perse gran parte del proprio esercito. Nel 34 a.C., per\u00f2, invase l'Armenia, in quanto riteneva re Artadavasde II responsabile di tradimento in occasione della precedente disfatta, e contestualmente strinse un'alleanza con un altro Artavasde, il re della Media Atropatene. Fraate approfitt\u00f2 dello scontro tra Antonio e Ottaviano per riconquistare l'Atropatene e porre Artaxias, figlio di Artavasde II, sul trono armeno.\nFraate si alien\u00f2 il sostegno dei propri sudditi, i quali elessero nuovo re Tiridate II (32 a.C.): in seguito, per\u00f2, riusc\u00ec a tornare sul trono grazie al sostegno degli Sciti, e Tiridate fu costretto a riparare in Siria. Ottaviano, ora divenuto Augusto, prefer\u00ec stabilire il predominio romano con la diplomazia, invece che con la forza: ottenne un trattato in cui Fraate restitu\u00ec ai Romani i prigionieri e l'Armenia come uno stato vassallo dell'impero romano. Invi\u00f2 pure ad Augusto cinque dei propri figli come ostaggi (tra cui Tiridate III), dietro suggerimento della propria concubina italica, nota come la \"dea Musa\", la quale lo convinse a nominare proprio successore il figlio Fraate V; intorno al 2 a.C., Musa e Fraate V fecero assassinare Fraate IV e presero il potere."}
{"id": "1369799", "revid": "666668", "url": "https://it.wikipedia.org/wiki?curid=1369799", "title": "Marion Raven", "text": "Biografia.\nSin da piccola si appassiona alla musica e specialmente al canto, diventando membro del coro gospel della chiesa e cimentandosi anche come attrice partecipando a numerosi musical nella sua citt\u00e0.\nNel 1995 forma con l'amica d'infanzia Marit Larsen un gruppo, le M2M. Marion e Marit vengono ingaggiate dalla Atlantic Records: per essa producono due album di buon successo, \"Shades of purple\" del 2000 e \"The big room\" del 2002, ed un successivo greatest hits. Nelle m2m Marion \u00e8 spesso voce principale e pianista (al tempo del secondo album comincia a suonare anche la chitarra acustica e le percussioni).\nAlla fine del 2002 il gruppo si scioglie, e la Atlantic propone a Marion un contratto da un milione di dollari. Marion accetta e nel 2005 esce il suo primo album solista, \"Here I am\", che ha un enorme successo in Norvegia ed in Asia. Per l'album Marion si avvale della collaborazione di autori e produttori di tutto rispetto come Max Martin, dr. Luke, Rami, Chantal Kreviazuk, Raine Maida e Nikki Sixx.\nNonostante le ottime vendite dell'album, Marion decide di abbandonare la casa discografica poich\u00e9 si sente oppressa come artista. Poco dopo trova un nuovo contratto con la Eleven Seven Records, che le apre le porte del mercato americano e che le d\u00e0 maggiore libert\u00e0 compositiva. Nel 2006 esce \"Heads will roll\", un EP di sei tracce (tre delle quali gi\u00e0 presenti nel suo album d'esordio, rivisitate per l'occasione) per il mercato americano, prodotto da Desmond Child. Sempre nel 2006 Marion incide insieme a Meat Loaf una cover di \"It's all coming back to me now\", cantata in precedenza da C\u00e9line Dion.\nNel 2007 la nuova casa discografica decide di produrre un vero e proprio album per il mercato americano, \"Set Me Free\", che contiene, oltre a tracce dell'album \"Here I Am\" e dell'EP \"Heads Will Roll\", anche tre canzoni inedite.\nTra il 2006 e il 2007 Marion si esibisce in diversi concerti (soprattutto acustici), seguendo i tour di Meat Loaf ed in seguito di Pink (cantante). In queste occasioni Marion mette in mostra la sua abilit\u00e0 e potenza vocale, assieme alla sua capacit\u00e0 di suonare chitarre acustiche e elettriche, pianoforte e tastiere.\nAlla fine del 2010 Marion ha pubblicato un nuovo singolo \"Flesh and Bone\" che avrebbe dovuto fare da apripista all'album \"Nevermore\" la cui uscita era prevista per il 2011. Anche a causa degli impegni come giudice nell'edizione norvegese del format X-Factor 2011 l'album non vedr\u00e0 per\u00f2 mai la luce. In occasione di una delle ultime puntate della trasmissione, viene presentato un altro singolo \"Found Someone\".\nCon l'uscita del nuovo singolo \"Colors Turn To Grey\" nel 2012 sembrava imminente la pubblicazione di un nuovo album che non vede la luce nemmeno nel corso di quell'anno.\nTra gennaio e febbraio 2013 Marion \u00e8 parte del cast della seconda stagione di \"Hver Gang Vi M\u00f8tes\" (trad. \"Ogni volta che ci incontriamo\") programma-documentario della TV norvegese in cui un gruppo di artisti interpretano ciascuno una canzone degli altri partecipanti. La puntata settimanale del programma \u00e8 incentrata su uno dei cantanti, il quale, nel contesto conviviale di una cena, viene omaggiato da tutti gli altri con le interpretazioni delle sue canzoni.\nSull'onda dell'entusiasmo di \"Hver Gang Vi M\u00f8tes\" l'11 marzo 2013 Marion pubblica il singolo \"The Minute\" primo singolo dell'album \"Songs from a Black Bird\", uscito il 5 aprile 2013.\nVita privata.\nDal 2013 al 2015 \u00e8 stata sposata con lo snowboarder norvegese Andreas Ygre Wiig."}
{"id": "1369805", "revid": "765341", "url": "https://it.wikipedia.org/wiki?curid=1369805", "title": "Rifugio Lago Nero", "text": "Edificato sul margine del Lago Nero, la struttura omonima ospita un \"bivacco sempre aperto\" di emergenza.\n\u00c8 raggiungibile dalla valle del Sestaione (15 minuti in auto da Abetone, 30 da San Marcello Pistoiese, in un'ora e trenta di cammino dal piazzale, (sentiero CAI n\u00b0104-106). Costruito sotto l'Alpe Tre Potenze, dista pochi minuti a piedi anche dal Lago Piatto."}
{"id": "1369806", "revid": "401052", "url": "https://it.wikipedia.org/wiki?curid=1369806", "title": "Ketzin/Havel", "text": "Ketzin/Havel \u00e8 una citt\u00e0 di abitanti del Brandeburgo, in Germania.\nAppartiene al circondario della Havelland.\nGeografia fisica.\nLa cittadina sorge circa a met\u00e0 strada fra Brandeburgo sull'Havel (a ) e Potsdam. Da Berlino dista circa e nei pressi del suo territorio comunale scorre il fiume Havel.\nStoria.\nLa fondazione della citt\u00e0 di Ketzin risale all'anno 1197. Riguardo alle frazioni, Tremmen venne fondata nel 1167 e Falkenrehde nel 1282.\nNel territorio comunale \u00e8 esistito anche un insediamento ebraico chiamato Knoblauch (dal tedesco: aglio), scomparso nel 1967 per far posto ad un gasometro.\nNel 2003 vennero aggregati alla citt\u00e0 di Ketzin i comuni di Falkenrehde, Tremmen e Zachow.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nGeografia antropica.\nAppartengono alla citt\u00e0 di Ketzin/Havel le frazioni (\"Ortsteil\") di Etzin, Falkenrehde, Paretz, Tremmen e Zachow."}
{"id": "1369809", "revid": "88740", "url": "https://it.wikipedia.org/wiki?curid=1369809", "title": "Falkenrehde", "text": "Falkenrehde \u00e8 una frazione della citt\u00e0 tedesca di Ketzin/Havel, nel Brandeburgo.\nStoria.\nFalkenrehde fu nominata per la prima volta nel 1282.\nNel 2003 il comune di Falkenrehde venne aggregato alla citt\u00e0 di Ketzin."}
{"id": "1369810", "revid": "78273", "url": "https://it.wikipedia.org/wiki?curid=1369810", "title": "Medaglie d'Oro al Valor Militare", "text": ""}
{"id": "1369812", "revid": "116160661", "url": "https://it.wikipedia.org/wiki?curid=1369812", "title": "Paretz", "text": "Paretz \u00e8 una frazione (\"Ortsteil\") della citt\u00e0 tedesca di Ketzin/Havel."}
{"id": "1369814", "revid": "647919", "url": "https://it.wikipedia.org/wiki?curid=1369814", "title": "Medaglie d'Argento al Valor Militare", "text": ""}
{"id": "1369817", "revid": "647919", "url": "https://it.wikipedia.org/wiki?curid=1369817", "title": "Medaglie di Bronzo al Valor Militare", "text": ""}
{"id": "1369819", "revid": "599013", "url": "https://it.wikipedia.org/wiki?curid=1369819", "title": "Dialetto legnanese", "text": "Il dialetto legnanese (nome nativo \"legnan\u00e9s\", : ) \u00e8 un dialetto della lingua lombarda (appartenente al ramo occidentale) che \u00e8 parlato nei dintorni di Legnano, comune della citt\u00e0 metropolitana di Milano, in Lombardia. \u00c8 parlato da circa il 30% della popolazione dell'area in cui \u00e8 diffuso.\nLegnano, a partire dall'XI secolo, inizi\u00f2 a legarsi con Milano. Il borgo legnanese, infatti, rappresentava, per chi proveniva da nord, il passaggio di accesso al contado milanese e quindi aveva un'importante funzione strategica per la citt\u00e0 meneghina. Il legame tra Legnano e Milano influenz\u00f2 anche il vernacolo legnanese, che inizi\u00f2 a differenziarsi dal limitrofo dialetto bustocco. Infatti, grazie ai frequenti contatti tra le due citt\u00e0, il dialetto milanese inizi\u00f2 a \"contaminare\" l'idioma parlato a Legnano. Nonostante questa tendenza, il dialetto legnanese continu\u00f2 a conservare - nei secoli - una cospicua diversit\u00e0 rispetto alla parlata meneghina.\nUn importante tratto fonetico distintivo che \u00e8 presente nel legnanese e nel limitrofo bustocco, e che differenzia queste parlate dagli idiomi delle isoglosse contigue, \u00e8 la conservazione delle vocali finali non accentate. Invece, a causa della contaminazione del dialetto milanese, il vernacolo di Legnano, a differenza del dialetto bustocco, non conserva la vocale atona finale per molte parole. Un'altra caratteristica che differenza il dialetto legnanese da quello bustocco riguarda la \"-r\" intervocalica. Nel vernacolo legnanese \u00e8 stata conservata, mentre in quello bustocco \u00e8 stata eliminata.\nIn dialetto legnanese sono scritti gli spettacoli della compagnia teatrale italiana dialettale \"I Legnanesi\"'.\nStoria.\nIl sostrato linguistico pi\u00f9 datato che abbia lasciato traccia nel Legnanese e di cui si abbia qualche notizia \u00e8 quello degli antichi Liguri. Le informazioni disponibili per questo idioma sono per\u00f2 molto vaghe ed estremamente limitate. Ben diverso \u00e8 invece il quadro che si pu\u00f2 tracciare per le popolazioni che si sostituirono ai Liguri, i Celti (o \"Galli\"). L'influenza linguistica che ebbero i Celti sulle parlate locali fu cospicua, tanto che ancora oggi il dialetto legnanese \u00e8 classificato come \"gallo-romanzo\". Fu per\u00f2 la dominazione romana, che soppiant\u00f2 quella celtica, a plasmare l'idioma locale parlato a Legnano, tanto che il lessico e la grammatica di questo vernacolo \u00e8 di derivazione romanza.\nL'influenza della lingua latina nei territori dominati non fu per\u00f2 omogenea. Gli idiomi parlati nelle varie zone, a loro volta, vennero infatti influenzati dai sostrati linguistici precedenti. Ogni zona, infatti, era contraddistinta dall'aver avuto una caratterizzazione maggiore o minore nei confronti dell'antico ligure o delle parlate celtiche, e il Legnanese non fu un'eccezione. I dati sull'effettiva influenza di questi due sostrati sui vari dialetti sono per\u00f2 molto pochi e di varia interpretazione. Da ci\u00f2 \u00e8 nato un dibattito tra gli studiosi di linguistica che ha portato ad una grande prudenza nell'assegnamento di una data caratteristica fonetica del dialetto legnanese al sostrato ligure o a quello celtico.\nLa nascita dei moderni dialetti \u00e8 riconducibile alla situazione che si cre\u00f2 dopo la caduta dell'Impero romano d'Occidente. La popolazione locale sub\u00ec infatti una regressione amministrativa, economica, demografica e culturale che port\u00f2 alla formazione di piccole comunit\u00e0 isolate tra loro. A causa dell'isolamento che patirono questi gruppi, la lingua parlata si evolse in diverse varianti, che erano caratteristiche della comunit\u00e0 che le utilizzava. I confini linguistici di questi dialetti si definirono poi nei secoli successivi con l'istituzione delle pievi. Queste circoscrizioni erano infatti il punto di riferimento di una comunit\u00e0 specifica, che infatti gravitava intorno ad esse per discutere e risolvere le questioni quotidiane. Come conseguenza, in corrispondenza di ogni pieve, nacque un'isoglossa i cui confini linguistici sono giunti, a parte modifiche minime, fino al XXI secolo.\nLegnano, a partire dall'XI secolo, inizi\u00f2 a legarsi con Milano. Il borgo legnanese, infatti, rappresentava, per chi proveniva da nord, un facile accesso al contado milanese, dato che si trovava allo sbocco della Valle Olona, che termina a Castellanza; tale varco doveva essere quindi chiuso e strenuamente difeso per prevenire l'attacco a Milano, che era agevolato anche dalla presenza di un'importante strada che esisteva fin dall'epoca romana, la via Severiana Augusta, che congiungeva \"Mediolanum\" (la moderna Milano) con il \"Verbannus Lacus\" (il Lago Verbano, ovvero con il Lago Maggiore). Il suo percorso fu poi ripreso da Napoleone Bonaparte per realizzare la strada statale del Sempione.\nIl legame tra Milano e Legnano non fu solo militare, ma anche economico: infatti, Legnano e gli altri contadi che gravitavano intorno al capoluogo meneghino, fornivano a Milano anche parte delle derrate alimentari prodotte. A partire dal Medioevo sempre pi\u00f9 famiglie nobiliari milanesi iniziarono a soggiornare a Legnano in vari periodi dell'anno e ad acquistare immobili nel borgo legnanese.\nQuesto ruolo acu\u00ec gli attriti con Busto Arsizio, che invece continu\u00f2 ad essere legata al Seprio. Il legame tra Legnano e Milano, e la presenza delle famiglie nobiliari milanesi, influenz\u00f2 anche il vernacolo legnanese, che inizi\u00f2 a differenziarsi dal dialetto bustocco. Infatti, grazie ai frequenti contatti tra le due citt\u00e0, il dialetto milanese inizi\u00f2 a \"contaminare\" l'idioma parlato a Legnano. Nonostante questa tendenza, il dialetto legnanese continu\u00f2 per\u00f2 a conservare - nei secoli - una cospicua diversit\u00e0 rispetto alla parlata meneghina. Questa \"contaminazione\" continu\u00f2 fino al XIX secolo, quando sub\u00ec un'accelerazione. Il processo era cos\u00ec veloce che, nel secolo citato, si crearono lievi differenze anche tra i vernacoli parlati da generazioni contigue. A questo processo di contaminazione da parte del milanese si aggiunse in seguito quello della lingua italiana.\nIl dialetto milanese ebbe un ruolo importante per Legnano anche per un altro motivo, questa volta di carattere sociale. Fino all'inizio del XX a Legnano erano infatti in uso due idiomi: le classi pi\u00f9 popolari utilizzavano il dialetto legnanese vero e proprio, mentre i cittadini pi\u00f9 abbienti parlavano il vernacolo milanese. Gi\u00e0 dal Medioevo, infatti, era comune il fatto che alcune famiglie nobiliari milanesi soggiornassero a Legnano in vari periodi dell'anno, e ci\u00f2 contribu\u00ec ad accentuare questa tendenza. Tra il XVIII e il XIX secolo il dialetto legnanese, come i tutti gli idiomi lombardi, perse il passato remoto, che venne sostituito dal perfetto\nCaratteristiche.\nFonetica.\nUn importante tratto fonetico distintivo che \u00e8 presente nel dialetto legnanese ed in quello bustocco, e che differenzia queste parlate dagli idiomi delle isoglosse contigue, \u00e8 la conservazione delle vocali finali non accentate. Nello specifico, il fenomeno della loro elisione - ad eccezione della \"-a\" - \u00e8 iniziato verso il IX secolo in Francia, Piemonte, Emilia-Romagna e Lombardia, ovvero nelle aree un tempo dominate dai Celti. Ad esempio, in dialetto milanese si dice \"temp\" (it. \"tempo\"), \"oeucc\" (it. \"occhio\") e \"oreggia\" (it. \"orecchio\"), mentre a Legnano i termini utilizzati per esprimere gli stessi concetti sono \"tempu\", \"\u00f6giu\" e \"ur\u00e9gia\". La medesima conservazione delle vocali atone la ritroviamo anche nei dialetti di Galliate e Borgomanero.\nQuesta regola \u00e8 stata applicata anche a vocaboli nati relativamente recentemente. Ad esempio \"cassetto\", che \u00e8 entrato nei vocabolari nel XV secolo, in dialetto milanese viene espresso come \"cassett\", mentre a Legnano si dice \"cas\u00e9tu\". A causa per\u00f2 della contaminazione del dialetto milanese, il vernacolo di Legnano non conserva la vocale atona finale per molte parole. Ad esempio, a Busto Arsizio si dice \"d\u00fcu\" (it. \"duro\") e \"ud\u00f9i\" (it. \"odore\"), mentre a Legnano si esprimono gli stessi concetti con \"d\u00fcr\" e \"ud\u00f9r\".\nUn'altra importante differenza tra il dialetto legnanese e quello bustocco riguarda la \"-r\" intervocalica. Nel vernacolo legnanese \u00e8 stata conservata, mentre in quello bustocco \u00e8 stata eliminata. A Busto Arsizio, infatti, si dice \"cand\u00eca\", \"Uona\" e \"sia\" per riferirsi a \"candela\", \"Olona\" e \"sera\", mentre a Legnano si utilizzano i termini \"cand\u00ecra\", \"Urona\" e \"sira\". Anche questa peculiarit\u00e0 che contraddistingue il dialetto legnanese da quello bustocco \u00e8 mutuata dal vernacolo milanese. La caduta della \"-r\" intervocalica \u00e8 oggetto di alterazioni anche in molti dialetti francesi.\nUn esempio di tabella comparativa tra i dialetti milanese, legnanese e bustocco \u00e8: \nLessico.\nIl dialetto legnanese era caratterizzato da un lessico peculiare che, nel corso dei secoli, si \u00e8 gradualmente impoverito a causa della standardizzazione del vernacolo di Legnano al milanese e, in seguito, all'italiano. Un tempo il termine specifico del dialetto legnanese per riferirsi all'arcobaleno era \"rasci\u00f9m\" (in seguito, i legnanesi, per esprimere il medesimo concetto, hanno iniziato ad utilizzare il vocabolo \"arcubal\u00e9n\"). Un altro esempio \u00e8 il \"ragi\u00f9\", che in dialetto legnanese significa \"capofamiglia\" (l'associazione locale \"Famiglia Legnanese\" utilizza questo termine ancora nel XXI secolo per definire la carica corrispondente al capo rappresentativo del sodalizio). Il dialetto bustocco non \u00e8 meno vario. A Busto Arsizio, ad esempio, esistono cinque vocaboli per definire la \"nebbia\": \"n\u00e9bia\", \"caligiu\", \"br\u00f6gia\", \"scigh\u00e9a\" e \"lu\u00e8sa\".\nNei secoli passati era differente anche il termine utilizzato per denominare Legnano. La popolazione meno abbiente, che utilizzava il dialetto legnanese vero e proprio, definiva la propria citt\u00e0 \"L\u00ecgnan\", mentre le classi pi\u00f9 ricche, che parlavano il dialetto milanese, chiamavano il loro abitato \"Legn\u00e0n\". Per\u00f2, gi\u00e0 all'inizio del XX secolo, il primo vocabolo menzionato \u00e8 diventato desueto. Altri vocaboli arcaici del dialetto legnanese che sono scomparsi sono \"ard\u00eca\" (it. \"fil di ferro\". In seguito i legnanesi hanno iniziato ad utilizzare il termine \"fil da f\u00e8r\"), \"bag\u00e0tu\" (it. \"calzolaio\". In seguito \u00e8 entrato in uso il termine \"sciavat\u00ecn\"), \"buar\u00f9m\" (it. \"pantano prodotto dallo sciogliersi della neve\". Dopo si \u00e8 cominciato ad utilizzare il vocabolo generico \"palta\", cio\u00e8 \"fango\"), \"instravil\u00e0\" (it. \"mettere sulla buona strada\") e \"insurment\u00ec\" (it. \"addormentarsi\". In seguito i legnanesi hanno iniziato ad usare il termine \"indurment\u00e0s\"). Come tutti i linguaggi, il dialetto legnanese si \u00e8 arricchito, anche in tempi relativamente recenti, di neologismi. Un esempio \u00e8 \"Cantunificiu\", che \u00e8 il vocabolo legnanese per chiamare il Cotonificio Cantoni.\nI verbi.\nIl dialetto legnanese, a differenza dell'italiano, possiede quattro coniugazioni verbali.\n\"I Legnanesi\".\nIn dialetto legnanese sono scritti gli spettacoli della compagnia teatrale italiana dialettale \"I Legnanesi\". Le loro commedie, esempio pi\u00f9 famoso di teatro \"en travesti\" in Italia, hanno come soggetto personaggi satirici che gravitano intorno a una tipica corte lombarda, i cui pi\u00f9 importanti sono \"Teresa\", \"Mabilia\", e \"Giovanni\". La compagnia, fondata a Legnano nel 1949 da Felice Musazzi, Tony Barlocco e Luigi Cavalleri, \u00e8 tra gli esempi pi\u00f9 importanti in Europa di teatro dialettale."}
{"id": "1369820", "revid": "647919", "url": "https://it.wikipedia.org/wiki?curid=1369820", "title": "Croci di Guerra al Valor Militare", "text": ""}
{"id": "1369823", "revid": "767487", "url": "https://it.wikipedia.org/wiki?curid=1369823", "title": "Emery (gruppo musicale)", "text": "Gli Emery sono un gruppo musicale post-hardcore punk statunitense, proveniente da Rock Hill (Carolina del Sud).\nNonostante il carattere della band sia fortemente influenzato dalle tematiche religiose, il messaggio della band \u00e8 rivolto a tutti, infatti i loro concerti non vengono eseguiti soltanto in ambiente cristiani e lo stesso gruppo tende a non collocarsi nell'ambito del christian rock."}
{"id": "1369825", "revid": "647919", "url": "https://it.wikipedia.org/wiki?curid=1369825", "title": "Medaglia al Valor Militare", "text": ""}
{"id": "1369827", "revid": "9447", "url": "https://it.wikipedia.org/wiki?curid=1369827", "title": "La mente di Schar", "text": ""}
{"id": "1369829", "revid": "289247", "url": "https://it.wikipedia.org/wiki?curid=1369829", "title": "Reparti delle Forze Armate", "text": ""}
{"id": "1369830", "revid": "24281", "url": "https://it.wikipedia.org/wiki?curid=1369830", "title": "Dente (anatomia)", "text": ""}
{"id": "1369833", "revid": "189978", "url": "https://it.wikipedia.org/wiki?curid=1369833", "title": "Emblema araldico", "text": ""}
{"id": "1369834", "revid": "1442080", "url": "https://it.wikipedia.org/wiki?curid=1369834", "title": "Maddalena Crippa", "text": "Biografia.\nLa sua formazione artistica \u00e8 avvenuta presso il Piccolo Teatro di Milano, grazie a un lungo rapporto professionale con il regista Giorgio Strehler. In seguito la Crippa ha stretto un legame artistico e personale con il regista teatrale e lirico Peter Stein.\nAttenta interprete di ruoli femminili tragici e classici, ha condotto un lungo studio personale sull'emissione vocale per perfezionare la dizione e il canto come mezzi espressivi. Nel 1994 ha vinto una Maschera d'argento e nel 2001 riceve il Premio Hystrio all'Interpretazione. \nNel 1988 ha posato nuda per la rivista erotica \"Excelsior\".\nDal 21 febbraio 2012 ha riportato in scena lo spettacolo di teatro canzone \"E pensare che c'era il pensiero\" di Giorgio Gaber.\nHa preso parte a diversi film, tra cui \"Non pi\u00f9 di uno\", accanto a Renato Pozzetto.\nSuo fratello \u00e8 l'attore Giovanni Crippa con il quale ha interpretato \"Passione\" di Giovanni Testori nel 2013."}
{"id": "1369835", "revid": "3082", "url": "https://it.wikipedia.org/wiki?curid=1369835", "title": "Elio Gallo", "text": ""}
{"id": "1369849", "revid": "17654", "url": "https://it.wikipedia.org/wiki?curid=1369849", "title": "Dodici sonate, Op. 1 (Vivaldi)", "text": ""}
{"id": "1369850", "revid": "17654", "url": "https://it.wikipedia.org/wiki?curid=1369850", "title": "Dodici sonate, op. 1 (Vivaldi)", "text": ""}
{"id": "1369851", "revid": "17654", "url": "https://it.wikipedia.org/wiki?curid=1369851", "title": "Dodici sonate, Op. 2 (Vivaldi)", "text": ""}
{"id": "1369853", "revid": "697352", "url": "https://it.wikipedia.org/wiki?curid=1369853", "title": "Il pastor fido", "text": ""}
{"id": "1369854", "revid": "17654", "url": "https://it.wikipedia.org/wiki?curid=1369854", "title": "Giovanni Battista Guarini", "text": ""}
{"id": "1369855", "revid": "1305772", "url": "https://it.wikipedia.org/wiki?curid=1369855", "title": "Mafia cecena", "text": "La Ob\u0161\u010dina (\u041e\u0431\u0449\u0438\u043d\u0430, una parola russa che significa letteralmente \"comunit\u00e0\") - conosciuta anche come mafia cecena - \u00e8 una delle pi\u00f9 grandi ed importanti forme di criminalit\u00e0 organizzata dell'ex-Unione Sovietica. \nCosa esattamente colleghi il crimine organizzato ceceno ai movimenti politici di natura indipendentista, al fondamentalismo islamico e, in generale, ai conflitti odierni del Caucaso \u00e8 ancora oggetto di dibattito.\nOrigini e storia.\nSecondo il documentario \"The Making of a New Empire\" (\"La realizzazione di un nuovo impero\") diretto da Jos de Putter, il gruppo criminale oggi alla base della mafia cecena nacque nel 1974 dopo che uno studente ceceno della Universit\u00e0 statale di Mosca di nome Cho\u017e-Ahmed Nouchaev fond\u00f2 un movimento sovversivo, pi\u00f9 tardi conosciuto come \"Ob\u0161\u010dina\". Da molti ceceni questo gruppo fu relegato a movimento di liberazione, con Nouchaev che impersonificava la figura, persistente nella tradizione cecena, del bandito-guerriero. Dal 1987 i maggiori elementi di spicco del crimine ceceno si riunirono in una migliore e pi\u00f9 efficiente organizzazione guidata da Nouchaev e da Nikolay Suleimanov, inglobando in s\u00e9 molte bande della zona di Mosca (Ljubercy, Solncevo, Bala\u0161icha), il che permise ai boss ceceni di occupare posizioni dominanti al cospetto della stessa mafia russa. Alcuni studi investigativi recenti hanno dimostrato che la sfera di influenza della mafia cecena si estende da Vladivostok a Vienna, con gli affiliati coinvolti nelle pi\u00f9 svariate attivit\u00e0 criminali, dalla ricettazione di automobili rubate, al riciclaggio di denaro sporco, dal traffico di clandestini a quello di droga, finanche al traffico illegale di sostanze radioattive quale il plutonio. A differenza delle organizzazioni criminali russe, \"Ob\u0161\u010dina\" \u00e8 considerata una sorta di ibrido di entit\u00e0 criminali e politiche, che si serve di pratiche illegali per finanziare i combattenti separatisti ceceni. Questa caratteristica fa considerare il gruppo, da molte fonti, un'organizzazione terroristica pi\u00f9 che una mera organizzazione di stampo mafioso. Ancora oggi non sono ancora del tutto chiari i campi di interesse e i fini ultimi della mafia cecena. Il gruppo dovrebbe essere guidato, ad oggi, da Nikolaj Suleimanov, che sta cercando di espandere i propri campi di interesse nell'Europa dell'est tramite il traffico di sigarette di contrabbando.\nIl traffico di droga.\nLa mafia cecena gioca un ruolo fondamentale nel traffico internazionale di droga per l'Asia centrale, la Russia e le regioni del Caucaso. Durante la prima guerra cecena gli stessi guerriglieri ceceni si finanziavano tramite estorsioni e contrabbando di petrolio. In ogni caso, durante la seconda guerra cecena i combattenti ricevettero enormi finanziamenti dai militanti giordani del Khattab, che si unirono alla guerriglia con il leader Shamil Basayev.\nLa mafia cecena sembra dominare il traffico di droga perfino nelle zone considerate sotto l'influenza della mafia russa. Durante un'intervista, un trafficante di droga tagico afferm\u00f2 che preferiva vendere le sue partite ai gruppi ceceni piuttosto che a quelli russi, in quanto i primi disponevano di una migliore rete di contatti tra le forze dell'ordine. L'influenza criminale della mafia cecena arriva fino a Murmansk, dove vennero a galla i rapporti tra un amministratore di rilievo locale e il boss Vascha Aschabov, che aveva messo in piedi un traffico di eroina su larga scala con base proprio a Murmansk.\nLeggende o realt\u00e0?\nGli investigatori russi affermano che Obshina \u00e8 la principale organizzazione criminale non russa operante nella Federazione. Molte persone della comunit\u00e0 cecena presente in Russia sono spesso ritratte come criminali dal governo russo e i media demonizzano i combattenti per l'indipendenza della Cecenia e legittimano gli interventi di polizia dei russi nelle regioni del Caucaso. Valerij Ti\u0161kov, direttore dell'istituto di etnologia ed antropologia dell'Accademia russa delle scienze disse:\nConnessioni col fondamentalismo islamico.\nIl movimento indipendentista ceceno ha ricevuto sempre pi\u00f9 consenso e supporto nel mondo islamico cos\u00ec come tra i combattenti del medio-oriente che spesso si arruolano volontari. Sin dall'attacco alle Torri Gemelle dell'11 settembre 2001, l'amministrazione Putin ha cercato di collegare gli insorti ceceni ad al-Q\u0101\u02bfida e ai Talebani.\nL'uso dei profitti del traffico di droga per finanziare il movimento separatista e i suoi collegamenti ai gruppi islamici sono stati suggeriti da varie agenzie di \"intelligence\". La presenza della mafia cecena in Argentina \u00e8 stata collegata al traffico internazionale di sostanze stupefacenti dal sud America all'Europa e al traffico di armi. Nella cosiddetta \"area tri-confine\" tra Argentina, Brasile e Paraguay - in cui \u00e8 presente una considerevole comunit\u00e0 musulmana - gli investigatori argentini hanno trovato collegamenti diretti tra separatisti ceceni e terroristi islamici e sospettano che i ceceni facciano uso di questi contatti per approvvigionarsi di armi. Nell'altra parte del globo, per finanziare il loro movimento separatista, il leader islamico Shamil Basayev e i suoi seguaci hanno trasportato eroina dall'Afghanistan attraverso l'Abcasia fino al Mar Nero, per arrivare fino in Turchia e a Cipro e poi in Europa.\nNel 1998 fu data la notizia da \"Riyad 'Alam-al-Din\" di Nicosia e da un non meglio identificato corrispondente moscovita di \"Al-Watan al-'Arabi\" che Osama bin Laden aveva inviato una delegazione nella Repubblica Cecena composta da elementi della sua organizzazione e da capi talebani. L'incontro fu tenuto a Groznyj insieme ad alcuni membri della mafia cecena per discutere di traffici di armi nucleari. L'eventuale acquisizione di queste armi sarebbe costata a Bin Laden 30 milioni di dollari in contanti e la donazione, da parte dei talebani, di due tonnellate di eroina dall'Afghanistan. L'affare non riusc\u00ec. Queste notizie non sono mai state confermate da altre fonti."}
{"id": "1369857", "revid": "17654", "url": "https://it.wikipedia.org/wiki?curid=1369857", "title": "Giovan Battista Guarini", "text": ""}
{"id": "1369858", "revid": "46931", "url": "https://it.wikipedia.org/wiki?curid=1369858", "title": "Mafia Cecena", "text": ""}
{"id": "1369859", "revid": "287204", "url": "https://it.wikipedia.org/wiki?curid=1369859", "title": "WSOP", "text": ""}
{"id": "1369861", "revid": "17654", "url": "https://it.wikipedia.org/wiki?curid=1369861", "title": "Magic Kaito", "text": ""}
{"id": "1369862", "revid": "187", "url": "https://it.wikipedia.org/wiki?curid=1369862", "title": "Prato Sardo", "text": ""}
{"id": "1369864", "revid": "38120", "url": "https://it.wikipedia.org/wiki?curid=1369864", "title": "Maggiolino (personaggio)", "text": ""}
{"id": "1369877", "revid": "206433", "url": "https://it.wikipedia.org/wiki?curid=1369877", "title": "Ace B\u00f6rje Thomas Forsberg", "text": ""}
{"id": "1369878", "revid": "16953", "url": "https://it.wikipedia.org/wiki?curid=1369878", "title": "Hypsypops", "text": ""}
{"id": "1369879", "revid": "16953", "url": "https://it.wikipedia.org/wiki?curid=1369879", "title": "Pesce Garibaldi", "text": ""}
{"id": "1369884", "revid": "124123", "url": "https://it.wikipedia.org/wiki?curid=1369884", "title": "Erich von Gotha", "text": "Inizia la sua carriera durante gli anni settanta disegnando per la rivista \"Torrides\", distinguendosi per la connotazione e le tematiche a forte connotazione sadomaso.\nLe sue opere pi\u00f9 famose sono:"}
{"id": "1369885", "revid": "118834", "url": "https://it.wikipedia.org/wiki?curid=1369885", "title": "Giardino Zoologico di Pistoia", "text": ""}
{"id": "1369886", "revid": "2110845", "url": "https://it.wikipedia.org/wiki?curid=1369886", "title": "Hanz Kovacq", "text": "Le sue storie si distinguono per le tematiche a forte connotazione sadomaso ma soprattutto per il carattere del tratto grafico. Il disegno di Kovacq, sebbene estremamente realistico appare in alcuni suoi tratti anche leggermente caricaturale. I personaggi rappresentati quindi, pur mantenendo un chiaro ed esplicito riferimento figurativo, appaiono caratterizzati da organi sessuali estremamente sviluppati, quasi allegorici. Kovacq inoltre non disdegna di rappresentare \"il brutto\" il quale, con le sue fattezze disarmoniche, contribuisce ad accentuare l'immagine sadomasochista che viene rappresentata. Generalmente le sue storie si basano su una protagonista femminile la quale, suo malgrado, si trova a subire (e successivamente a partecipare) a situazioni che sfiorano il limite della perversione. Forse l'autore ci mostra un mondo sommerso, che sebbene esista, o sia esistito, viene ignorato dai pi\u00f9."}
{"id": "1369887", "revid": "51032", "url": "https://it.wikipedia.org/wiki?curid=1369887", "title": "Bernard Dufoss\u00e9", "text": ""}
{"id": "1369888", "revid": "51032", "url": "https://it.wikipedia.org/wiki?curid=1369888", "title": "Robin Ray", "text": ""}
{"id": "1369896", "revid": "767487", "url": "https://it.wikipedia.org/wiki?curid=1369896", "title": "Hajime Sorayama", "text": "Biografia.\nFiglio di un carpentiere, mostra i primi segni di talento artistico gi\u00e0 ai tempi della scuola elementare. Frequenta la scuola superiore Imabari Kita. Nel 1965 viene ammesso alla facolt\u00e0 universitaria Shikoku Gakuin, dove studia letteratura inglese e greca per un anno e mezzo. Nel 1967 entra alla Chuo School of Art di Tokyo, dove impara le basi per la sua futura professione di illustratore. Si diploma due anni dopo, all'et\u00e0 di 22 anni e ottiene un posto in una agenzia pubblicitaria. I suoi soggetti sono tra i pi\u00f9 variegati, e impiega prevalentemente matite, penne, pennarelli colorati e raramente l'aerografo. Nel 1972 diventa illustratore \"freelance\".\nPrincipalmente noto per le sue tipiche donne robot in pose suggestive, nello stile delle \"pin up\", \u00e8 anche attivo in altri ambiti. Tra il 2000 e il 2012 ha collaborato con Sony al design del prototipo di Aibo, ottenendo il Japan's Grand Prize, il pi\u00f9 autorevole premio al design in Giappone e l'esposizione permanente al MOMA e allo Smithsonian Institute Museum. Fa inoltre parte di un gruppo di 25 artisti giapponesi per il \"White Dunk Project\" di Nike.\nI suoi lavori sono inoltre presenti in ambito cinematografico, nei film \"Splatters - Gli schizzacervelli\" (1992), \"Timecop\" (1994), \"Space Truckers\" (1996), \"Nightwatch - Il guardiano di notte\" e \"Spawn\" (1997), e musicale, nella copertina dell'album \"Just Push Play\" degli Aerosmith (2001).\nHa due figlie, Ai (nata nel 1979) e Nami (nata nel 1981). Attualmente vive a Tokyo."}
{"id": "1369897", "revid": "1605525", "url": "https://it.wikipedia.org/wiki?curid=1369897", "title": "Giuseppe Selvaggi", "text": "\u00c8 stato giornalista parlamentare per \"Il Tempo\" ed \"Il Messaggero\" e direttore delle riviste culturali \"Idea\" e \"Pianeta\" (edizione italiana della francese \"Plan\u00e8te\") e della rivista d'arte \"Il Patio\" della quale \u00e8 anche fondatore.\nTra le sue sillogi di poesie vi sono \"Fior di notte\", \"Canti ionici\", \"L'italiano nuovo\" e \"Corpus\" (1984). Nella critica d'arte ricordiamo il suo \"Cento Pittori e una modella\" e nel campo dei reportages giornalistici \"Sette corrispondenze calabresi\", una delle quali \u00e8 un'intervista al famoso boss Frank Costello (Francesco Castiglia).\nEventi Culturali.\nNell'aprile del 1963, al concorso \u201cPittura in Ciociaria\u201d presso l'Abbazia di Casamari, \u00e8 componente della giuria presieduta da Giorgio De Chirico insieme con Eliano Fantuzzi, Felice Ludovisi, Franco Miele, Michele Rosa, Claudia Refice, Carlo Savini, Gisberto Ceracchini."}
{"id": "1369899", "revid": "1442080", "url": "https://it.wikipedia.org/wiki?curid=1369899", "title": "Jacques Lemonnier", "text": " \nHa firmato le sue opere con diversi pseudonimi: Jacobsen (il pi\u00f9 famoso), Jak e Jakez Bihan.\nAutore eclettico, ha collaborato ad alcuni riviste di fumetti francesi e statunitensi. Con il personaggio di \"C\u00e9line\" oppure \"Mathilde et Gilda\" ha esplorato il mondo dell'erotismo, mentre con \"L\u00e9o et Lu\" i libri per bambini."}
{"id": "1369900", "revid": "51032", "url": "https://it.wikipedia.org/wiki?curid=1369900", "title": "Jakez Bihan", "text": ""}
{"id": "1369903", "revid": "287204", "url": "https://it.wikipedia.org/wiki?curid=1369903", "title": "NGC 4340", "text": "NGC 4340 \u00e8 una galassia a spirale barrata nella costellazione della Chioma di Berenice.\nSi individua un grado a sud-est della stella doppia 11 Comae Berenices (nell'immagine \u00e8 quella di destra), non lontano dalla ben pi\u00f9 nota M85. Fa coppia con un'altra galassia, NGC 4350, pi\u00f9 grande. Un telescopio da 200mm di apertura permette di rivelare sia il nucleo, molto compatto, sia la barra centrale, disposta in senso nord-sud. I bracci, circolari, si evidenziano nelle foto a lunga posa. Dista dalla Via Lattea circa 59 milioni di anni-luce, ed \u00e8 un membro dell'ammasso della Chioma di Berenice."}
{"id": "1369904", "revid": "287204", "url": "https://it.wikipedia.org/wiki?curid=1369904", "title": "Jacobsen", "text": ""}
{"id": "1369905", "revid": "174925", "url": "https://it.wikipedia.org/wiki?curid=1369905", "title": "Aqua Marcia", "text": ""}
{"id": "1369908", "revid": "1543377", "url": "https://it.wikipedia.org/wiki?curid=1369908", "title": "Luis Garc\u00eda Gallo", "text": " \nStudi\u00f2 a Bilbao. I suoi primi anni di lavoro come artista sono in Spagna e sono uniti alla sua attivit\u00e0 politica nella \"Confederaci\u00f3n Nacional del Trabajo\" CNT come, ad esempio, le illustrazioni per la pubblicazione di \"Vida y Muerte de Ram\u00f3n Ac\u00edn\", dell'autore anarchico Felipe Alaiz pubblicata nel 1937 a Barcellona o le caricature del \"generalissimo\" Francisco Franco sul quotidiano \"La Tierra\". Dopo la guerra trascorse del tempo in campi di concentramento in Francia, dove assunse il soprannome \"Coq\" (gallo) e vi rimase in esilio fino al 1973. Inizialmente svolse lavori come il boscaiolo a Varilhes, poi a Parigi torn\u00f2 al suo lavoro di fumettista e illustratore per l'editore Jours de France. Lavor\u00f2 molto in Francia come disegnatore, e la sua produzione si \u00e8 maggiormente concentrata in strisce umoristiche per alcuni periodici (Paris-Presse L'Intransigeant, France-Soir). Ha anche affrontato storie pi\u00f9 complesse a carattere erotico con sfondo sadomaso come \"La segretaria\" o \"La vita di Flora\"."}
{"id": "1369909", "revid": "287204", "url": "https://it.wikipedia.org/wiki?curid=1369909", "title": "NGC 4350", "text": "NGC 4350 \u00e8 una galassia a spirale nella costellazione della Chioma di Berenice. Fa parte dell'ammasso della Vergine.\nSi individua un grado a sud-est della stella doppia 11 Comae Berenices (nell'immagine \u00e8 quella di sinistra), nei pressi della ben pi\u00f9 nota M85; fa coppia con la vicina galassia NGC 4340. \u00c8 la pi\u00f9 notevole del duetto: le sue dimensioni sarebbero circa i 2/3 di quelle dalla Via Lattea; si mostra in telescopi da 150mm come un fuso luminoso, ma resta priva di dettagli anche con strumenti di portata superiore. Dista dalla Via Lattea circa 72 milioni di anni-luce, ed \u00e8 un membro dell'ammasso della Chioma di Berenice."}
{"id": "1369913", "revid": "4711", "url": "https://it.wikipedia.org/wiki?curid=1369913", "title": "Chiesa Ortodossa Serba", "text": ""}
{"id": "1369921", "revid": "130040", "url": "https://it.wikipedia.org/wiki?curid=1369921", "title": "Eudes di Borgogna", "text": ""}
{"id": "1369922", "revid": "836193", "url": "https://it.wikipedia.org/wiki?curid=1369922", "title": "Torino Dora GTT", "text": ""}
{"id": "1369923", "revid": "110157", "url": "https://it.wikipedia.org/wiki?curid=1369923", "title": "Chiesa di San Giovanni Battista (Ba\u00f1os de Cerrato)", "text": "La chiesa di San Giovanni Battista di Ba\u00f1os de Cerrato (\"San Juan de Ba\u00f1os\") \u00e8 una chiesa nella localit\u00e0 di Ba\u00f1os de Cerrato (antica \"Balneos\"), appartenente al municipio di Venta de Ba\u00f1os, nella provincia spagnola di Palencia.\nStoria.\nIn epoca romana la fertile valle del fiume Pisuerga era occupata da ville private ed era una zona di produzione del grano. La chiesa fu commissionata, presso la confluenza del fiume Pisuerga nel fiume Carri\u00f3n dal re visigoto Reccesvindo e consacrata con una solenne cerimonia il 3 gennaio 661.\nSecondo la tradizione il re Reccesvindo, di ritorno da una campagna vittoriosa contro il condottiero basco Fruela aveva sostato nel villaggio a causa di una indisposizione. Guarito dopo aver bevuto l'acqua di una fonte nel luogo dove erano state delle terme romane, attribu\u00ec il risanamento ad un miracolo, in ringraziamento del quale decise di erigere sul luogo una chiesa, dedicata a san Giovanni Battista.\nLa chiesa venne costruita come fondazione regia sotto il controllo dei vescovi di Palencia e costituisce la pi\u00f9 antica chiesa visigota giunta fino a noi. Conserva l'originaria iscrizione dedicatoria, incisa in lettere capitali sopra l'arco trionfale. Lo stesso testo \u00e8 riportato anche in un codice del X secolo, a sua volta copiato da un manoscritto di Toledo risalente al VII secolo. L'iscrizione \u00e8 datata all'anno 699 dell'era ispanica (che parte dal 38 a.C.).\nGli scavi condotti nel 1956 e nel 1963 hanno riportato alla luce una necropoli di 58 tombe, collocata a nord-ovest della chiesa, che ha restituito alcuni oggetti di metallurgia del VII secolo (due fibbie di cintura a forma di lira e un oggetto liturgico).\nDescrizione.\nLa facciata presenta un portale sporgente, con arco a ferro di cavallo tipicamente visigoto (rialzato di circa un terzo) e con estradosso e intradosso non paralleli tra loro. Nella chiave di volta sono intagliati una croce e un clipeo con busto; la decorazione riprende motivi presenti nell'oreficeria visigota, come i cerchi intersecantesi presenti anche nella corona di Reccesvindo (tesoro di Guarrazar).\nSulla facciata si possono anche osservare, verso destra, frammenti decorativi di un edificio precedente, reimpiegati nella muratura.\nL'interno \u00e8 a tre navate, coperte da un tetto ligneo e separate da archi visigoti su colonne con fusti di marmo di reimpiego di diverse qualit\u00e0 e colorazioni. Uno solo dei capitelli \u00e8 un originale corinzio romano, mentre gli altri sono imitazioni eseguite all'epoca della costruzione della chiesa.\nCiascuna navata in origine terminava in un'abside, di cui solo quella centrale \u00e8 tuttora conservata. In una trasformazione successiva vi fu aggiunto una sorta di transetto, costituito da tre cappelle rettangolari disposte a croce, per la cui costruzione furono eliminate le absidi laterali.\nLa decorazione dell'arco trionfale presenta di nuovo una croce intagliata sulla chiave di volta ed \u00e8 sormontato da una lapide in marmo con l'iscrizione dedicatoria.\nLe transenne delle finestre sono di restauro, ad eccezione di una di quelle dell'abside.\nLa spianata antistante fu un'aggiunta dei restauri del XIX secolo.\nSecondo la tradizione nella chiesa si trovava una scultura in alabastro raffigurante il santo titolare, datata al IV secolo, che venne rotta in due frammenti dai soldati francesi nel 1808.\nFonte.\nNei pressi della chiesa si trova la fonte alla quale secondo la tradizione avrebbe bevuto il re Reccesvindo. Nei pressi di essa venne rinvenuto un altare dedicato alle Ninfe, attualmente conservato nel Museo Arqueol\u00f3gico Nacional de Espa\u00f1a di Madrid.\nDue archi a ferro di cavallo visigoti danno accesso alla sorgente, che conserva resti della vasca che si utilizzava per bagnarsi."}
{"id": "1369926", "revid": "1602064", "url": "https://it.wikipedia.org/wiki?curid=1369926", "title": "Cavaddu cecu de la minera/Ventu de sciroccu", "text": "Cavaddu cecu de la minera/Ventu de sciroccu \u00e8 l'ottavo singolo di Domenico Modugno, pubblicato nel 1954.\nIl disco.\nIl singolo fu uno dei primi successi di Modugno, entrambe le canzoni sono legate al folklore salentino.\nI brani.\nLa prima canzone parla della tragica storia di un cavallo diventato cieco e che viene spinto a morire sotto un sole rovente dopo il lungo buio della miniera. La canzone fu spesso ripubblicata da Modugno, ed \u00e8 presente anche nell'antologia \"Tutto Modugno\" col titolo italianizzato \"Il cavallo cieco della miniera\".\nLa seconda canzone parla del vento di scirocco; non fu mai ristampata n\u00e9 reincisa da Modugno."}
{"id": "1369928", "revid": "103630989", "url": "https://it.wikipedia.org/wiki?curid=1369928", "title": "Caprino a coagulazione lattica", "text": "Il caprino a coagulazione lattica \u00e8 un formaggio tradizionale, come tale riconosciuto dal ministero su proposta della regione Lombardia. Si tratta di un formaggio ottenuto da latte di capra e si presenta con una consistenza molle, senza crosta. Il prodotto viene consumato fresco o dopo una breve stagionatura. Il sapore \u00e8 dolce, un po' acidulo. Pu\u00f2 essere guarnito da aromi (pepe, erbe aromatiche, peperoncino).\nLa coagulazione \u00e8 prevalentemente acida (con piccola frazione di caglio) ovvero ottenuta per l'azione fermentativa dei batteri lattici.\nPreparazione.\nViene preparato in forme cilindriche dal peso di 100-200 gr, di circa 5 cm di lunghezza e 2 di larghezza\nLa preparazione avviene con latte intero di capra, a cui si aggiungono fermenti lattici e caglio. La coagulazione \u00e8 lenta effettuata alla temperatura di 20\u00a0\u00b0C per la durata di 24 ore: la maturazione \u00e8 in tempi rapidi (2 giorni) mentre la stagionatura dura una settimana, dopo il quale il caprino viene immesso al commercio.\nPer garantire la tradizionalit\u00e0 della \"ricetta di lavorazione\", la regione Lombardia \u00e8 riuscita ad ottenere diverse deroghe alle normative igieniche nazionali:\nLa regione ha specificato che l'uso dei materiali indicati e del latte crudo sono indispensabili per la caratterizzazione organolettica del prodotto.\nLa sicurezza del prodotto \u00e8, a giudizio della regione, \"garantita dai controlli sulla qualit\u00e0 igienica della materia prima, dalla stagionatura per alcune tipologie di prodotto e dall'utilizzo di innesti di flora competitiva.\"\nRegione Piemonte.\nAnche la regione Piemonte ha ottenuto il riconoscimento di un analogo formaggio piemontese."}
{"id": "1369929", "revid": "122630582", "url": "https://it.wikipedia.org/wiki?curid=1369929", "title": "Roberto Rizzato", "text": "Biografia.\nDopo i primi anni di trasmissione nelle emittenti commerciali del varesotto, anzitutto dai microfoni di Radio Aurora e poi da quelli dell'allora Radio Sound Music (oggi Otto FM), nell'ottobre del 1980 venne assunto come conduttore a tempo pieno presso Radio Campione (la prima radio \"privata-pirata\" della Svizzera italiana, che irradiava dalla zona extra-territoriale di Campione d'Italia quando le emittenti locali svizzere non erano ancora state autorizzate a trasmettere).\nNel 1988 \u00e8 stato uno dei pionieri della Rete Tre della radio pubblica svizzera italofona e dal 1994 va in onda quotidianamente nelle principali fasce di ascolto della Rete Uno della RSI come conduttore, redattore e coordinatore di programmi radiofonici d'intrattenimento.\nDario Robbiani ha menzionato Roberto Rizzato come esempio di \"conduzione radiofonica intelligente\"."}
{"id": "1369936", "revid": "287204", "url": "https://it.wikipedia.org/wiki?curid=1369936", "title": "NGC 4394", "text": "NGC 4394 \u00e8 una galassia a spirale barrata nella costellazione della Chioma di Berenice. \u00c8 uno dei componenti dell'Ammasso della Vergine. Il suo nucleo galattico \u00e8 del tipo a linee di emissione a bassa ionizzazione (LINER).\nSi individua nelle immediate vicinanze di M85, 6' a est di questa (nell'immagine \u00e8 la piccola galassia a sinistra); tuttavia, nessun legame intercorre tra le due galassie, trovandosi NGC 4394 molto pi\u00f9 lontana. Si evidenzia bene con un telescopio da 150mm, nel quale appare nello stesso campo visivo di M85; i suoi bracci sono esili ed estesi molto al di fuori del nucleo, che appare compatto. Dista dalla Via Lattea circa 43 milioni di anni-luce."}
{"id": "1369937", "revid": "1573940", "url": "https://it.wikipedia.org/wiki?curid=1369937", "title": "Neu Boltenhagen", "text": "Neu Boltenhagen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1369940", "revid": "1305772", "url": "https://it.wikipedia.org/wiki?curid=1369940", "title": "Divisione Garibaldi &quot;Cichero&quot;", "text": "La Divisione Garibaldi \"Cichero\" \u00e8 stata una formazione partigiana garibaldina che ha combattuto sulle alture di Genova durante la Resistenza.\nLa Divisione Cichero agiva nel settore a levante della \"Camionale\", oggi Autostrada A7, sull'Appennino ligure-piemontese.\nIn essa molte delle personalit\u00e0 di spicco della resistenza genovese. La formazione fu nota per il rigore morale che sempre la caratterizz\u00f2. I suoi componenti erano uniti da legami personali, ma soprattutto etici e di libert\u00e0. Il diverso pensiero e posizione politica confluivano verso l'unico scopo comune di liberazione dalla dittatura e dall'occupazione nazi-fascista. Si contraddistinse, proprio per il suo codice di comportamento, per l'ottimo rapporto con la popolazione delle valli ove si trov\u00f2 a combattere.\nLe origini.\nIl primo nucleo da cui la formazione ebbe origine si radun\u00f2 dal settembre 1943 nella zona di Favale, nell'entroterra chiavarese: si trattava di una decina di uomini in tutto. \nIl gruppo iniziale, ispirato allo spirito di fraternit\u00e0 e a quello che diverr\u00e0 noto come \"codice Cichero\", un codice morale, etico e di comportamento, era formato da persone di diversa estrazione, cultura e pensiero (cattolici, comunisti, liberali di sinistra): Aldo Gastaldi (Bisagno), Giovanni Serbandini (Bini), Giovanni Battista Canepa (Marzo), Severino Bianchini (Dente), Umberto Lazagna (Canevari), Franco Antolini (Furlini), Giovanni Bianchi (Cilletto), Emilio Roncagliolo (Lesta), Cesare Passano (Formaggetta), Renato Dersaglio, Giovanni Vignale, Augusto Sanguineti e tre siciliani sbandati, conosciuti come Severino, Michele e Razza.\nLa storiografia fa risalire gi\u00e0 a questo periodo embrionale la stesura di \"Sutta a chi tucca\", raro esempio di canto partigiano in dialetto genovese, sull'aria di un inno rivoluzionario sovietico. Gi\u00e0 dal novembre, si rese necessario uno spostamento verso Cichero, alle pendici del Monte Ramaceto, perch\u00e9 il gruppo, in rapido aumento numerico, era diventato troppo vistoso.\nVengono intanto stretti rapporti col gruppo del Monte Antola, in seguito noto come \"Distaccamento La Scintilla\". Questo gruppo conflu\u00ec a Cichero nel marzo 1944, rendendo necessaria una riorganizzazione della banda, divenuta ormai di dimensioni considerevoli.\nIl gruppo viene suddiviso in tre distaccamenti: uno, denominato in seguito \"Severino\", rester\u00e0 a Cichero, uno, denominato in un primo momento \"Lupo\" e successivamente \"Peter\" si sposter\u00e0 a Pannesi, l'altro, denominato \"Torre\", torner\u00e0 nella zona dell'Antola, inglobando gli uomini della disciolta \"Banda dello Slavo\".\nDa Banda a Brigata.\nIl continuo incremento di uomini e di prestigio, portarono la Banda Cichero a raggiungere presto le dimensioni di una Brigata. Il riconoscimento ufficiale arriv\u00f2 il 20 giugno 1944, con la nascita della \"3\u00aa Brigata Garibaldi \"Liguria\"\".\nIl fenomeno di quella che verr\u00e0 poi definita VI Zona Operativa \u00e8 in controtendenza con i continui problemi delle formazioni della III Zona. Ai tre distaccamenti iniziali, si uniscono altri due gruppi, uno attivo nel tortonese, il \"Battaglione Casalini\", e l'altro nel pavesino, oltre ad un buon numero di contadini militarizzati.\nDa Brigata a Divisione.\nLa crescita esponenziale continua, e gi\u00e0 nel mese di agosto si rende necessaria una nuova ristrutturazione, che porta alla nascita della \"3\u00aa Divisione Garibaldi \"Cichero\"\".\nL'organizzazione interna poggia sulla \"3\u00aa Brigata Garibaldi \"Jori\"\" (fra i membri Ezio Lucarno, medaglia d'oro al valor militare), sorta su quella del \"Distaccamento Torre\" ed attiva nella zona dell'Antola e dell'Alta val Trebbia; la \"57\u00aa Brigata Garibaldi\", che in seguito prender\u00e0 il nome di \"Berto\" agiva invece in Val d'Aveto; nelle valli Borbera e Curone si stava invece organizzando la \"58\u00aa Brigata Garibaldi\", nata dalla fusione del \"Peter\" e del \"Casalini\", ed in seguito nota come \"Brigata Oreste\". Quest'ultima formazione, nell'autunno successivo, fu scissa per formare la \"Brigata Arzani\". Da segnalare, nel mese di novembre, l'ingresso nella Cichero della quasi totalit\u00e0 degli alpini del \"Battaglione Vestone\" della \"Monterosa\".\nLa Divisione si dota anche di una Sezione Stampa, che cura la redazione de \"Il Partigiano\", giornale ufficiale della Cichero ed in seguito di tutta la VI Zona Operativa. Saranno 15 le uscite dall'agosto 1944 alla Liberazione.\nIl \"Codice Cichero\".\n\"Bisagno\" e \"Bini\" e il gruppo iniziale stabilirono le severe regole di comportamento che caratterizzarono sempre le formazioni partigiane da loro dirette, fino al successo del 25 aprile 1945. \nNella memoria dei partigiani, e delle popolazioni che li accolsero e li protessero, queste regole vennero tramandate come il \"codice di Cichero\": \nAltre formazioni della VI Zona.\nIn stretto contatto con la Cichero, agivano anche altre formazioni garibaldine, direttamente dipendenti dal Comando Zona.\nLa \"59\u00aa Brigata Garibaldi di manovra \"Caio\"\" (dal soprannome del partigiano Ferdinando Guerci), formazione nata dall'evoluzione della \"Banda dell'Istriano\". Questa formazione , originaria del versante parmense, si era spostata dalla Val Nure alla Val d'Aveto in seguito a dissapori con la Banda del Montenegrino (Brigata Garibaldi \"Stella Rossa\"). Nel febbraio 1945 fece per un breve periodo ritorno nelle zone d'origine, nel tentativo di riorganizzarle in seguito ad un pesante rastrellamento.\nLa \"Brigata Coduri\" era invece nata dalla \"Banda Virgola\", gruppo di ribelli radunatisi dal settembre 1943 nella zona del Monte Capenardo. La formazione, nonostante la lontananza geografica, strinse fin dall'inizio rapporti con la Cichero, nella quale entr\u00f2 ufficialmente a fine settembre '44. Nonostante la buona collaborazione, non mancarono incomprensioni, derivate dal fatto che la Coduri, formazione peraltro di matrice marcatamente comunista, tendeva ad operare molto vicino ai centri abitati. Nell'aprile 1945 la Coduri ottenne il rango di Brigata di Manovra e, a Liberazione avvenuta, addirittura quello di Divisione.\nNella zona agiva la Brigata GL-Matteotti, accusata di scarso livello morale e militare e disarmata per ben due volte dagli uomini di Bisagno, nell'estate '44.\nInoltre esistevano anche due \"Battaglioni Matteotti-Valbisagno\", sorti a partire dal settembre 1944 dalla fusione tra la Banda Zorro, una decina di uomini dislocati da qualche mese presso il fiume Lavagnola, ed altri elementi socialisti della zona inquadrati nelle altre formazioni.\nLe Brigate Volanti.\nDopo il rastrellamento del settembre 1944, venne presa la decisione di dislocare due formazioni agili e ben armate all'interno dello schieramento nemico, portando la guerriglia nelle valli cittadine.\nLa prima a raggiungere la posizione stabilita dai Comandi fu la \"Brigata Volante Severino\", dall'ottobre '44 attiva in Valbisagno. Inizialmente la Brigata era formata da una dozzina di uomini scelti, provenienti dall'omonimo distaccamento della Brigata Berto. Alla vigilia della Liberazione la formazione contava su quasi un centinaio di uomini, suddivisi in 3 distaccamenti, pi\u00f9 altrettanti sappisti ausiliari.\nLa \"Brigata Volante Balilla\" invece raggiunse la Valpolcevera nel novembre '44, con una ventina di uomini scelti. Si trattava di quasi tutti ex gappisti di Bolzaneto, tra cui il leader carismatico Angelo Scala, inquadrati prima nel Distaccamento Musso prima della 57\u00aa Brigata, poi denominato Distaccamento Balilla ed in seguito passato alla Brigata Jori. La base operativa era situata sul Monte Sella. La formazione arriv\u00f2 alla Liberazione con una cinquantina di effettivi, suddivisi in tre distaccamenti, pi\u00f9 circa 160 sappisti ausiliari.\nLa scissione.\nLe dimensioni della Divisione Cichero erano continuate a crescere, cos\u00ec come la fama di Bisagno. Forse anche per limitare l'influenza di quest'ultimo, nel marzo 1945 venne decisa una scissione.\nLa derivante fu la Divisione Pinan - Cichero, formazione a tutti gli effetti indipendente dalla formazione madre, della quale per\u00f2, gi\u00e0 nel nome, veniva riconosciuta la comune matrice. La nuova Divisione operava nei territori gi\u00e0 controllati dalle brigate \"Oreste\" ed \"Arzani\", cui veniva affiancata anche la \"Brigata Po-Argo\".\nL'organigramma alla vigilia della Liberazione.\nDopo la scissione della Pinan-Cichero, la Divisione Cichero rimase organizzata su due brigate, alle quali si andavano ad aggiungere le due brigate volanti e le due brigate di manovra direttamente dipendenti dal comando zona."}
{"id": "1369941", "revid": "73843", "url": "https://it.wikipedia.org/wiki?curid=1369941", "title": "Via Nizza", "text": "Via Nizza \u00e8 un'importante arteria stradale di Torino. Prende il nome dalla citt\u00e0 che era possedimento del Regno di Sardegna, fuori dalla citt\u00e0 sabauda, e iniziava la strada statale 20 del Colle di Tenda e di Valle Roja, che raggiungeva Nizza sul mar Ligure. \nInizia a fianco della stazione ferroviaria Porta Nuova e arriva fino in piazza Bengasi, al limite del confine comunale con Moncalieri, per una lunghezza totale di 5,2 km, attraversando i quartieri San Salvario e Nizza Millefonti.\nStoria.\nLa via venne aperta nella prima met\u00e0 del XIX secolo, essendo ritenuta un importante asse viario anche quando la citt\u00e0 era contenuta al solo centro storico della citt\u00e0 sabauda. Nel 1822 Gaetano Lombardi progett\u00f2 i primi edifici porticati, collegandosi allo stile architettonico che caratterizzava i palazzi di Carlo Promis gi\u00e0 eretti in Corso Vittorio Emanuele II.La via primitiva giungeva solo alla chiesa di San Salvario, ed era edificata esclusivamente sul lato sinistro; tra il 1860 e il 1868, sul lato destro, venne edificata la stazione di Porta Nuova, mentre veniva progettato l'ampliamento (1861) di via Nizza fino all'attuale corso Bramante. Dal 1871 al 1897 fece parte del percorso della tranvia a cavalli che dalla piazza Castello, attraverso la via Lagrange, giungeva a Porta Nuova e poi percorreva la via Nizza sino alla barriera di Nizza. Nel 1897 la tranvia divenne elettrificata e nel 1911 fu istituita la linea 7, che partiva da Piazza della Repubblica e, giunta nei pressi di Porta Nuova, percorreva via Nizza fino all'incrocio con via Passo Buole; la linea fu prolungata successivamente fino a piazza Bengasi. Nel 1966 fu soppressa.\nIn quella che oggi \u00e8 piazza Giosu\u00e8 Carducci venne impiantato il dazio e l'area era denominata Barriera di Nizza. Infine, con la decisione della FIAT di costruire lo stabilimento del Lingotto, via Nizza acquist\u00f2 la sua estensione attuale, giungendo sino alla nuova barriera di Nizza, dove era presente un altro casotto del dazio (demolito nel 2020 per i lavori del prolungamento della Metropolitana), nell'attuale piazza Bengasi.\nPercorrendo la via.\nL'inizio di via Nizza, all'angolo della Stazione ferroviaria Porta Nuova, \u00e8 la parte pi\u00f9 sfarzosa ed elegante, con begli edifici porticati di met\u00e0 Ottocento che proseguono, sul lato sinistro della strada, fino all'incrocio con via Berthollet. Il lato destro della strada \u00e8 invece occupato dagli uffici ed edifici della stazione ferroviaria, alcuni in attesa di ristrutturazione e riconversione funzionale.\nAll'incrocio con Corso Marconi, la via si apre in un elegante slargo alberato; qui \u00e8 posto il monumento celebrativo dei moti insurrezionali di Torino del 1821, guidati da Santorre di Santarosa. Incise sul monumento, sono le parole:\nDietro il monumento, sul lato destro della via, si nota la chiesa di San Salvario, antica parrocchiale del Castello del Valentino, oggi chiusa al pubblico e annessa al convento delle suore di San Vincenzo de' Paoli, che qui operano da anni con servizi di assistenza ai bisognosi.Prima del cavalcavia di corso Gaetano Sommelier, sul lato sinistro, si nota la chiesa di Nostra Signora del SS. Sacramento, completata negli anni 1920 circa e, attualmente, non parrocchiale: \u00e8 infatti destinata alle Suore Sacramentine di Bergamo, assieme allo stabile a lato della chiesa, che funge da convento. Poco oltre la piccola piazza Nizza, ecco un'altra chiesa ottocentesca, il Sacro Cuore di Ges\u00f9, benedetta nel 1876. La chiesa custodisce le spoglie di sant'Ignazio da Santhi\u00e0.\nProseguendo verso la periferia, via Nizza si apre nelle due piazze dedicate ad Edmondo De Amicis e a Giosu\u00e8 Carducci, e attraversa un popoloso quartiere operaio, Nizza Millefonti. Da piazza Carducci la via diventa percorribile a senso unico, direzione nord-sud (dal p.za Carducci verso Piazza Bengasi). \nPassato Corso Spezia, si trova il punto vendita di Eataly, nel luogo dove sorgeva lo stabilimento della Carpano; infine la via costeggia il grande stabilimento FIAT del Lingotto, oggi non pi\u00f9 tale, ma trasformato in sede di numerose attivit\u00e0 terziarie.Alla fine dello stabilimento s'incrocia il sottopasso del Lingotto, una galleria che inizialmente collegava via Nizza a corso Eusebio Giambone, oggi prolungato nell'asse est-ovest sino alle vie Genova e Ventimiglia (ove rimane presente uno svincolo).\nOltrepassata l'Area ex-Avio, s'incrocia quindi via Passo Buole/via Vinovo, dove, sulla sinistra, sorge la storica parrocchia dell'Assunzione di Maria Vergine, ricostruita nel 1950 sulle rovine bombardate di una chiesa precedente.\nSi giunge infine in piazza Bengasi, dove, entrando nel territorio del comune di Moncalieri, la strada \u00e8 denominata via Sestriere e poi, passato il confine con Nichelino, la strada ha la toponomastica di via Torino, diventando infine la Strada Statale 20 del Colle di Tenda e di Valle Roja.\nTrasporti.\nLa via \u00e8 attraversata da alcuni autobus della rete di trasporto pubblico (45, 45/, 64, 64/, 35, 8, 17, 17/, 61), linee rimaneggiate e ridotte pi\u00f9 volte a seguito dello sviluppo della Metro 1.\nLa via \u00e8 percorsa tutta in sotterranea dalla linea 1 della Metropolitana di Torino, che sostituisce il vecchio tram 1 e ne riprende il percorso. \nIl tratto Marconi - Lingotto \u00e8 stato inaugurato nel marzo 2011, con i lavori iniziati nel 2006. Successivamente la linea \u00e8 stata estesa per altre due tratte: Lingotto - Italia '61-Regione Piemonte e Italia '61-Regione Piemonte - Bengasi.\nSono operative le stazioni: \nNell'ultimo tratto vi sono ancora altri lavori in corso: l'Area ex-Avio \u00e8 interessata dai cantieri del Grattacielo della Regione Piemonte, iniziati nel 2014 e il cui termine era previsto per fine 2021/inizio 2022, ma che slitteranno probabilmente a fine 2022, struttura alta 209 metri, e dal progetto di un nuovo comprensorio sanitario denominato Parco della Salute, su cui non sono mancate discussioni e polemiche."}
{"id": "1369942", "revid": "110157", "url": "https://it.wikipedia.org/wiki?curid=1369942", "title": "Lubmin", "text": "Lubmin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1369943", "revid": "767487", "url": "https://it.wikipedia.org/wiki?curid=1369943", "title": "Loissin", "text": "Loissin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1369944", "revid": "110157", "url": "https://it.wikipedia.org/wiki?curid=1369944", "title": "Kr\u00f6slin", "text": "Kr\u00f6slin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin.\nAl territorio di Kr\u00f6slin appartiene amministrativamente anche l'isola di Ruden."}
{"id": "1369945", "revid": "2184720", "url": "https://it.wikipedia.org/wiki?curid=1369945", "title": "Caprino (formaggio)", "text": "Il caprino \u00e8 una famiglia di formaggi cremosi, a pasta molle o a pasta semidura, ricavati dal latte di capra che costituiscono un prodotto tradizionale di diverse regioni italiane.\nAnticamente l'allevamento di capre e la produzione di formaggi caprini avveniva solo in aree altrimenti non sfruttabili.\nQuesto ha giustificato l'utilizzo di una percentuale sempre maggiore di latte vaccino, fino alla completa sostituzione del latte caprino: malgrado il nome, nel ventunesimo secolo il presunto formaggio caprino \u00e8 in realt\u00e0 di latte vaccino se non altrimenti specificato sull'etichetta.\nNegli ultimi dieci anni si \u00e8 avuto un aumento della produzione di questi formaggi grazie a nuovi allevamenti di capre e a caseifici realizzati con le pi\u00f9 moderne tecnologie che garantiscono la tradizionalit\u00e0 del prodotto.\nOltre alla produzione dei formaggi \u00e8 stato introdotto anche uno yogurt magro ad alta digeribilit\u00e0."}
{"id": "1369950", "revid": "2096950", "url": "https://it.wikipedia.org/wiki?curid=1369950", "title": "Flavia Perina", "text": "\u00c8 stata membro della Camera dei deputati dal 2006 al 2013, dapprima nel gruppo di AN, poi con il PdL e infine con FLI. Dal 2000 al 2011 ha diretto il quotidiano \"Secolo d'Italia\". Negli anni seguenti ha collaborato con diverse testate giornalistiche cartacee e online, tra cui \"Il Fatto Quotidiano\", \"Linus\", \"Il Post\" e \"Linkiesta\" e \"La Stampa\". Nel 2016 \u00e8 uscito il suo primo romanzo \"Le lupe\", edito da Baldini&amp;Castoldi.\nBiografia.\nAttivit\u00e0 giornalistica.\nIscritta all\u2019Ordine dei giornalisti professionisti dal 1983, ha cominciato la sua carriera giornalistica svolgendo il praticantato presso il quotidiano \"Secolo d'Italia\", allora diretto da Alberto Giovannini. Dal 1985 al 1989 ha lavorato per il canale televisivo Telemontecarlo come redattrice e inviata del telegiornale, per poi entrare nella redazione de \"Il Sabato\", settimanale guidato da Paolo Liguori, dove rimase fino al 1990. Nello stesso anno, con la nomina a direttore di Giano Accame, fu chiamata a fare la caporedattrice del \"Secolo d\u2019Italia\". Dal 2000 al 2011 ha diretto il quotidiano, ricoprendo il ruolo di direttrice politica a partire dal 2006, quando venne affiancata da Luciano Lanna in veste di direttore responsabile.\nDurante gli anni della sua direzione ha introdotto temi inusuali per la stampa italiana di destra, tra cui il femminismo, l\u2019ecologismo e il dialogo con i cittadini di religione islamica. In qualit\u00e0 di direttore del Secolo d\u2019Italia, e in un secondo momento nel ruolo di parlamentare, ha portato avanti campagne come quella per la verit\u00e0 sul caso Stefano Cucchi e quella per il voto ai cittadini extracomunitari residenti in Italia da pi\u00f9 di cinque anni. Nel 2011 ha aderito alle mobilitazioni indette dal movimento \"Se Non Ora Quando?\" in risposta allo scandalo del Rubygate e ha pubblicato per ADD Editore il saggio \"Senza una donna. Un dialogo su potere, diritti, famiglia, nel paese pi\u00f9 maschilista d'Europa\", scritto con la deputata del PD Alessia Mosca. Rest\u00f2 alla guida del \"Secolo d\u2019Italia\" fino al 22 marzo 2011, quando, dopo la rottura tra Silvio Berlusconi e Gianfranco Fini, venne esonerata dall\u2019incarico per via dell\u2019incompatibilit\u00e0 della sua linea editoriale con le posizioni della maggioranza degli ex AN. Insieme a lei lasciarono il giornale anche Luciano Lanna e il caposervizio cultura Filippo Rossi.\nDopo la lunga esperienza al \"Secolo d\u2019Italia\", nel 2014 la Perina \u00e8 stata per un breve periodo condirettrice dell\u2019agenzia di stampa Adnkronos. Nel febbraio 2015 ha fatto parte insieme a Malcom Pagani ed Eric Jozsef della giuria del talent \"Americano \u2014 Il primo sulla notizia!\", condotto da Tommaso Mattei e andato in onda su Agon Channel. Ha inoltre collaborato con diverse testate giornalistiche cartacee e online, tra cui \"Il Fatto Quotidiano\", \"Il Post\", \"Linus\" . Dalla fine del 2017 dirige \"Libert\u00e0 Civili\", una rivista bimestrale promossa dal Dipartimento Immigrazione e Libert\u00e0 Civili del Ministero dell'Interno e dedicata all\u2019approfondimento di tematiche legate al fenomeno dell\u2019immigrazione nel contesto italiano. Attualmente \u00e8 editorialista de \"Linkiesta\" e del quotidiano \"La Stampa\" di Torino.\nAttivit\u00e0 politica.\nFiglia di Marcello Perina e Wilma Coppola, entrambi dirigenti del MSI, cominci\u00f2 a interessarsi di politica sin da giovanissima. Nel 1976, all\u2019et\u00e0 di diciotto anni, ader\u00ec al Fronte della Giovent\u00f9, l\u2019organizzazione giovanile del Movimento Sociale Italiano, e fu tra le fondatrici del mensile \"\u00c9owyn\", la prima rivista di riflessione femminile della destra italiana. Alla fine degli anni \u201870 fu impegnata nelle attivit\u00e0 della Nuova Destra, il movimento guidato dal politologo Marco Tarchi, partecipando all\u2019organizzazione del primo Campo Hobbit, che si tenne a Montesarchio (Benevento) l\u201911-12 giugno 1977. Nel 1977 ha passato 40 giorni nel carcere di Rebibbia in seguito a una retata della polizia contro i giovani della destra dopo gli scontri con la sinistra extraparlamentare seguiti alla morte di Walter Rossi, venendo poi liberata e scagionata da ogni accusa.\nAlle elezioni politiche del 2006 venne eletta alla Camera dei deputati nella circoscrizione Toscana nelle liste di AN, riconfermandosi anche alle elezioni politiche del 2008, questa volta nelle liste del Popolo della Libert\u00e0. Nel 2009 fu tra i primi firmatari, insieme all\u2019ex segretario del Partito Democratico Walter Veltroni, della proposta di legge bipartisan per il riconoscimento del voto amministrativo ai cittadini extracomunitari residenti in Italia da almeno cinque anni. Il 30 luglio 2010, in seguito allo strappo tra Silvio Berlusconi e Gianfranco Fini, fu una dei 34 deputati del PdL che seguirono l\u2019ex leader di AN nella formazione del nuovo gruppo Futuro e Libert\u00e0 per l'Italia. Nel corso della sua carriera parlamentare ha fatto parte della Commissione Cultura, della Commissione Affari Sociali e della Commissione di Vigilanza Rai. \nNel 2013 abbandona FLI (ormai in disgregazione). Nel giugno 2013 partecipa alla fondazione di Green Italia, nuovo partito ecologista italiano, da cui fuoriesce dopo le europee dell'anno successivo."}
{"id": "1369951", "revid": "599013", "url": "https://it.wikipedia.org/wiki?curid=1369951", "title": "Diverticolo di Kommerell", "text": "Il diverticolo di Kommerell consiste nella dilatazione aneurismatica dell'origine dell'arteria succlavia. Deve il suo nome al medico tedesco Burckhard Kommerell che lo riport\u00f2 in una pubblicazione del 1936.\nStoria.\nPrima dell'articolo di Kommerell, il diverticolo era stato osservato come reperto autoptico da David Bayford nel 1735, che ne aveva fornito anche una prima descrizione clinica.\nEpidemiologia.\n\u00c8 presente nel 60% dei pazienti che presentano un'arteria succlavia aberrante, condizione che si verifica in meno dell'1% della popolazione generale.\nEziologia.\nIl diverticolo si presenta, anche se non sempre con manifestazioni cliniche evidenti, in numerose anomalie dell'arco aortico, soprattutto in caso di arco aortico destroposto con arteria succlavia sinistra aberrante. Pu\u00f2 essere presente anche in caso di arco aortico normoposto con aorta discendente destroposta e in caso di arco aortico normoposto con arteria succlavia destra aberrante. Si pu\u00f2 manifestare anche in caso di arco aortico doppio.\nClinica.\nTale condizione tende a essere asintomatica, ma pu\u00f2 tuttavia comprimere l'esofago comportando disfagia intermittente per i solidi, classificata come lusoria, e pu\u00f2 essere correlato a aterosclerosi precoce. Nei bambini pu\u00f2 portare inoltre a dispnea e distress respiratorio qualora la compressione sia a livello della trachea. In caso di rottura del diverticolo l'esito \u00e8 solitamente fatale, con una clinica del tutto sovrapponibile a quella della rottura di un aneurisma aortico.\nDiagnostica.\nTale entit\u00e0 nosologica pu\u00f2 essere osservata tramite semplice radiogramma del torace in caso di sintomi respiratori, ma pu\u00f2 essere studiato anche tramite RMN cardiaca, ecocardiogramma e angiografia dell'aorta.\nUna metodica pi\u00f9 recente, \"Multidetector CT (MDCT)\", \u00e8 utilizzata per il riconoscimento e lo studio di questa rara patologia.\nTrattamento.\nIl trattamento prevede l'intervento chirurgico, seppure le indicazioni per l'intervento e la strategie da seguire siano ancora controverse. La procedura chirurgica standard prevede la sostituzione dell'arco aortico e dell'aorta discendente mediante toracotomia anterolaterale con sternotomia parziale. L'arteria succlavia aberrante viene ricostruita."}
{"id": "1369953", "revid": "56818", "url": "https://it.wikipedia.org/wiki?curid=1369953", "title": "Murmuri del cuore", "text": ""}
{"id": "1369954", "revid": "287204", "url": "https://it.wikipedia.org/wiki?curid=1369954", "title": "NGC 4414", "text": "NGC 4414 \u00e8 una galassia a spirale nella costellazione della Chioma di Berenice.\nSi individua 3 gradi a nord della stella , sul confine coi Cani da Caccia; si tratta di una spirale gigante, ben visibile anche con strumenti da 120-150mm di apertura. Il suo nucleo \u00e8 di grandi dimensioni, molto luminoso, e predomina sul piano dei bracci, i quali sono visibili a nord e a sud, seppur con qualche difficolt\u00e0. La sua distanza dalla Via Lattea \u00e8 stimata sui 68 milioni di anni-luce.\nNella sua direzione, nel 1974 l'astronomo W. Burgat presso l'osservatorio di Berna-Uecht ha scoperto la supernova SN 1974G\nNel corso del 1995 la galassia venne ripresa 13 volte dal telescopio spaziale Hubble nel corso di due mesi, elaborando una sua immagine ad altissima risoluzione.."}
{"id": "1369960", "revid": "54253", "url": "https://it.wikipedia.org/wiki?curid=1369960", "title": "Giuseppe Masciari", "text": ""}
{"id": "1369962", "revid": "1921140", "url": "https://it.wikipedia.org/wiki?curid=1369962", "title": "Grande Cocomero", "text": ""}
{"id": "1369965", "revid": "124123", "url": "https://it.wikipedia.org/wiki?curid=1369965", "title": "Daniil \u010c\u00ebrnyj", "text": "Insieme ad Andrej Rubl\u00ebv e ad altri artisti minori realizz\u00f2 icone e affreschi nella Cattedrale della Dormizione di Vladimir (1408) nonch\u00e9 nella cattedrale della Trinit\u00e0 del Troice-Sergieva Lavra di Sergiev Posad (anni '20 del XV secolo). Le icone realizzate per la Cattedrale dell'Assunzione sono oggi contenute nella Galleria Tret'jakov di Mosca e nel Museo russo di San Pietroburgo."}
{"id": "1369966", "revid": "1921140", "url": "https://it.wikipedia.org/wiki?curid=1369966", "title": "Joe Shlabotnik", "text": ""}
{"id": "1369968", "revid": "38012", "url": "https://it.wikipedia.org/wiki?curid=1369968", "title": "W django", "text": ""}
{"id": "1369969", "revid": "538762", "url": "https://it.wikipedia.org/wiki?curid=1369969", "title": "Kimberly Vandenberg", "text": "Specializzata nella farfalla, ha vinto la medaglia d'argento nei 200\u00a0m farfalla ai Campionati mondiali di Melbourne 2007."}
{"id": "1369974", "revid": "1573940", "url": "https://it.wikipedia.org/wiki?curid=1369974", "title": "Bramidae", "text": "Bramidae \u00e8 una famiglia di pesci, appartenente all'ordine Perciformes, che comprende 20 specie.\nDistribuzione e habitat.\nLe specie sono diffuse in tutti i mari e gli oceani. Nel mar Mediterraneo \u00e8 presente la specie \"Brama brama\" o pesce castagna.\nHanno abitudini mesopelagiche e si spingono ad alte profondit\u00e0.\nDescrizione.\nI Bramidae hanno in genere corpo compresso lateralmente e tozzo, con muso molto breve (ma esistono anche specie piuttosto allungate). La pinna dorsale \u00e8 lunga con alcuni raggi debolmente spinosi nella parte anteriore, la pinna anale \u00e8 anch'essa lunga ma formata da soli raggi molli. La pinna caudale \u00e8 falcata o biloba, portata da un peduncolo caudale sottile ma forte. Le pinne pettorali sono lunghe ed ampie, le ventrali sono invece molto piccole. La bocca \u00e8 armata di denti acuminati, conici. Le scaglie sono grandi, dotate di una carena, spesso coprono parzialmente le pinne.\nSono pesci di media taglia, alcune specie raggiungono il metro.\nBiologia.\nSono in gran parte predatori.\nPesca.\nAlcune specie hanno interesse per la pesca commerciale."}
{"id": "1369981", "revid": "287204", "url": "https://it.wikipedia.org/wiki?curid=1369981", "title": "NGC 4450", "text": "NGC 4450 \u00e8 una galassia nella costellazione della Chioma di Berenice.\nSi individua 2 gradi a ESE della stella doppia 11 Comae Berenices; \u00e8 una bella galassia a spirale, con un nucleo piccolo, ma brillante e due lunghe serie di bracci, bene avvolti intorno ad esso. Inizia ad essere visibile anche in telescopi rifrattori da 120mm di apertura, nei quali si presenta come una chiazza chiara ovoidale, con i contorni che sfumano nell'oscurit\u00e0. Dista dalla Via Lattea circa 65 milioni di anni-luce, ed \u00e8 un membro dell'ammasso di galassie della Chioma di Berenice."}
{"id": "1369982", "revid": "228587", "url": "https://it.wikipedia.org/wiki?curid=1369982", "title": "Freculfo di Lisieux", "text": "Biografia.\nFreculfo di Lisieux fu un cronista franco del IX secolo. Vescovo di Lisieux (\"Freculphus Lexoviensis Episcopus\") dall'823 fino alla sua morte nell'851 circa, durante la controversia iconoclasta fu inviato da Ludovico il Pio a papa Eugenio II (824).\nScrisse una storia universale intitolata \"Chronicon\" dalla creazione all'epoca di papa Bonifacio III. Cur\u00f2 pure un'edizione del \"De Re Militari\" di Vegezio, dedicata all'imperatore Carlo il Calvo. Partecip\u00f2 al concilio di Thionville."}
{"id": "1369983", "revid": "438678", "url": "https://it.wikipedia.org/wiki?curid=1369983", "title": "Vittorio Pastori", "text": "Biografia.\nDi origini umili, durante la seconda guerra mondiale fece parte dell'O.S.C.A.R., un'organizzazione scout che port\u00f2 in salvo in Svizzera, dove ad un certo punto fin\u00ec anche lui internato, decine di ebrei, prigionieri di guerra e partigiani ricercati dai nazisti. Fu proprio in Svizzera che si aggrav\u00f2 la disfunzione che lo port\u00f2 ad essere molto sovrappeso.\nRitornato in Italia dopo la guerra, fece vari mestieri finch\u00e9 nei primi anni Cinquanta riusc\u00ec ad aprire a Varese un ristorante, \"Da Vittorio\", che riscosse un buon successo. Nel 1966 incontr\u00f2 a Varese Enrico Manfredini, all'epoca ancora parroco, che gli affid\u00f2 l'incarico di amministratore della Basilica, della tipografia diocesana e delle opere parrocchiali. Nel 1969 don Manfredini fu nominato vescovo di Piacenza e lui, dopo 15 anni di attivit\u00e0 come ristoratore, lasci\u00f2 il ristorante per seguirlo. A Piacenza monsignor Manfredini gli affid\u00f2 l'incarico di economo diocesano e del seminario. \nNel febbraio 1972 Pastori fece, su richiesta di Manfredini, il suo primo viaggio nel nord dell'Uganda, nella regione di Karamoja, una terra molto povera. L'impatto con la fame e la miseria lo colp\u00ec profondamente. Al ritorno in Italia, fond\u00f2 a Piacenza il Movimento \"Africa Mission\", e dieci anni dopo la ONG ONLUS \"Cooperazione e Sviluppo\" allo scopo di portare aiuti concreti alle popolazioni povere dell'Africa, e in particolare dell'Uganda. Da allora comp\u00ec ben 147 viaggi in quella terra africana, realizzando pozzi per l'acqua potabile, costruendo a Moroto la \"Cittadella della carit\u00e0\" che poi prender\u00e0 il suo nome, e coinvolgendo nell'iniziativa di solidariet\u00e0 non solo Piacenza e Varese ma anche altre citt\u00e0 italiane, dall'Alto Adige alla Campania. In uno dei primi viaggi c'\u00e8 anche Sandro Pasquali, giornalista piacentino, che scriver\u00e0 un libro su di lui.\nIl 25 dicembre 1976 fu ordinato diacono ad Awach in Uganda, dal vescovo di Gulu Cipriano Biyehima Kihangire che il 15 settembre 1984 lo ordiner\u00e0 anche presbitero, al palasport di Varese. Il 12 aprile 1989 concelebr\u00f2 la messa con Papa Giovanni Paolo II a Roma.\nDon Vittorio continu\u00f2 instancabilmente nell'inviare aiuti. Dal 1992 furono inviati 92 aerei cargo, 265 container, 45 tir, 13 milioni di chili di generi di prima necessit\u00e0, furono realizzati 1168 pozzi per l'acqua potabile e ne vennero riparati (anche nel sud Sudan) altri 1780. Vennero inoltre realizzati grazie a lui 18 progetti di sviluppo anche in altri paesi africani (settori: idrico, sanitario, agro-zootecnico, socio-educativo).\nDopo aver compiuto all'inizio del 1994 il suo 147\u00ba viaggio in Uganda, mor\u00ec d'infarto poco dopo il rientro in Italia il 2 settembre 1994. Fu sepolto nel cimitero comunale della Rasa di Varese, frazione di cui era originario.\nCuriosit\u00e0.\nDon Vittorio, per incentivare la gente a fare della beneficenza per le sue missioni in Uganda, citava sempre questo proverbio lombardo, riferendosi anche alla sua possente stazza fisica di 200\u00a0kg, che gli valse il soprannome di \"Don Vittorione\"."}
{"id": "1369989", "revid": "113344972", "url": "https://it.wikipedia.org/wiki?curid=1369989", "title": "Fratello Voodoo", "text": "Fratello Voodoo (\"Brother Voodoo\") \u00e8 un personaggio dei fumetti creato da Len Wein e Gene Colan, pubblicato dalla Marvel Comics. Nella caratterizzazione del personaggio hanno partecipato anche John Romita Sr., Roy Thomas &amp; John Romita Jr. La sua prima apparizione risale a \"Strange Tales\" n. 169 (settembre 1973).\nBiografia del personaggio.\nTornato alla sua nativa Haiti (\u00e8 nato a Port-au-Prince), dopo ben dodici anni passati in America a studiare psicologia, Jericho Drumm scopre che suo fratello, Daniel, lo stregone locale, \u00e8 in fin di vita, vittima di riti voodoo che hanno a che fare con il dio serpente meglio noto come \"Damballah\". Prima di morire, comunque, Daniel chiede a suo fratello di visitare Papa Jambo. Jericho visita Papa Jambo e diventa suo studente; dopo alcune settimane di intenso studio, Jericho diventa bravo nelle arti magiche e nei riti voodoo, al pari di suo fratello Daniel. Inoltre Papa Jambo, grazie ad un rito, evoca lo spirito di Daniel Drumm e lo trasferisce dentro il corpo di Jericho. Dopodich\u00e9 Papa Jambo muore. Jericho inizia, cos\u00ec, a combattere contro il sistema e la chiesa, che ha cambiato nome in onore al loro nuovo \"dio\" Damballah, e ai suoi nuovi culti. Grazie all'aiuto dello spirito di Daniel, che si trasferisce momentaneamente nel corpo di uno dei membri della setta del dio serpente, Jericho riesce a strappare dal suo collo la collana che dona il potere a Damballah. Riuscito a distruggere il dio serpente, Jericho pu\u00f2 diventare il nuovo stregone supremo e campione della sua nativa Haiti. E decide di adottare il soprannome di \"Fratello Voodoo\". Nel corso della sua vita ha incrociato e combattuto numerosi nemici tra i quali gli zombie creati dall'AIM. Ma ha anche aiutato numerosi supereroi come l'Uomo Ragno, Moon Knight e Licantropus. Pi\u00f9 di una volta, a causa di Damballah, Jericho \u00e8 persino diventato cattivo e solo l'aiuto di Dottor Strange \u00e8 riuscito a farlo tornare come prima. Durante Civil War decide di registrarsi, nonostante non sia del tutto favorevole.\nDurante il Dark Reign, Jericho si \u00e8 scontrato con Hood mentre era posseduto dall'entit\u00e0 demoniaca Dormammu. Nello scontro, \u00e8 riuscito a privare Hood dei suoi poteri.\nMago Supremo.\nDopo l'abdicazione del Dottor Strange, Jericho viene scelto dall'occhio di Agamotto per essere il nuovo Mago Supremo della Terra con il nome di \"Dottor Voodoo\". Insieme ai Nuovi Vendicatori combatte il Vishanti Agamotto, che voleva recuperare l'artefatto da lui creato, l\"'Occhio di Agamotto\", per poter guadagnare il potere di governare la Terra. Nel tentativo di fermare il potente avversario, Jericho si sacrifica perdendo la vita e lasciando il pianeta di nuovo senza Stregone Supremo.\nAxis.\nGrazie ad un patto faustiano del Dottor Destino, Jericho Drumm torna in vita giusto in tempo per fermare Scarlet. Drumm riesce a possedere il corpo di Wanda abbastanza a lungo da lanciare nuovamente l'incantesimo di inversione e riportare gli eroi alla normalit\u00e0.\nPoteri e abilit\u00e0.\nJericho \u00e8 in grado, in quanto esponente della Magia Voodo, di utilizzare numerose abilit\u00e0 sovrannaturali, tra le quali ricordiamo:\nIn seguito alla proclamazione come Stregone Supremo, \u00e8 in grado di utilizzare tutti i poteri e le abilit\u00e0 tipiche di Dottor Strange, oltre ad aver ricevuto tutti gli oggetti dello Stregone Supremo come, ad esempio, l'Occhio di Agamotto e la cappa di levitazione."}
{"id": "1369990", "revid": "1185701", "url": "https://it.wikipedia.org/wiki?curid=1369990", "title": "Tayliah Zimmer", "text": "Specializzata nel dorso ha vinto la medaglia di bronzo nei 50\u00a0m dorso ai Campionati mondiali di Melbourne 2007.\nHa conquistato 3 argenti ai mondiali in vasca corta di Shanghai 2006 (50\u00a0m, 100\u00a0m e 200\u00a0m dorso) e ha vinto l'oro, con l'attuale record del mondo (3'51\"84), nella staffetta 4x100\u00a0m mista assieme alle sue compagne di nazionale Jade Edmistone, Jessica Schipper e Lisbeth Lenton."}
{"id": "1369993", "revid": "48344", "url": "https://it.wikipedia.org/wiki?curid=1369993", "title": "Heysel", "text": ""}
{"id": "1369997", "revid": "228587", "url": "https://it.wikipedia.org/wiki?curid=1369997", "title": "De re militari", "text": ""}
{"id": "1370001", "revid": "155634", "url": "https://it.wikipedia.org/wiki?curid=1370001", "title": "Appia Antica Nord", "text": "Appia Antica Nord \u00e8 la zona urbanistica 11X del Municipio Roma VIII di Roma Capitale.\nSi estende sui quartieri Q. IX Appio-Latino e Q. XXVI Appio-Pignatelli e sulla zona Z. XXI Torricola.\nGeografia fisica.\nTerritorio.\nLa zona urbanistica confina:"}
{"id": "1370002", "revid": "155634", "url": "https://it.wikipedia.org/wiki?curid=1370002", "title": "Appia Antica Sud", "text": "Appia Antica Sud \u00e8 la zona urbanistica 11Y del Municipio Roma VIII di Roma Capitale.\nSi estende sulle zone Z. XXIII Castel di Leva, Z. XX Aeroporto di Ciampino e Z. XXI Torricola.\nGeografia fisica.\nTerritorio.\nLa zona urbanistica confina:"}
{"id": "1370003", "revid": "155634", "url": "https://it.wikipedia.org/wiki?curid=1370003", "title": "Ostia Nord", "text": "Ostia Nord \u00e8 la zona urbanistica 13F del Municipio Roma X di Roma Capitale. Si estende sul quartiere Q. XXXIII Lido di Ostia Ponente.\nGeografia fisica.\nTerritorio.\nSi trova nell'area sud-ovest del comune, a ridosso del mar Tirreno.\nLa zona urbanistica confina:"}
{"id": "1370004", "revid": "155634", "url": "https://it.wikipedia.org/wiki?curid=1370004", "title": "Ostia Sud", "text": "Ostia Sud \u00e8 la zona urbanistica 13G del Municipio Roma X di Roma Capitale. Si estende sul quartiere Q. XXXIV Lido di Ostia Levante.\nGeografia fisica.\nTerritorio.\nSi trova nell'area sud-ovest del comune, a ridosso del mar Tirreno.\nLa zona urbanistica confina:"}
{"id": "1370005", "revid": "155634", "url": "https://it.wikipedia.org/wiki?curid=1370005", "title": "Grotta Rossa Ovest", "text": "Grotta Rossa Ovest \u00e8 la zona urbanistica 20E del Municipio Roma XV di Roma Capitale. Si estende sulle zone Z. LVI Grottarossa e Z. LIII Tomba di Nerone e sul suburbio S. I Tor di Quinto.\nGeografia fisica.\nTerritorio.\nLa zona confina:"}
{"id": "1370006", "revid": "155634", "url": "https://it.wikipedia.org/wiki?curid=1370006", "title": "Grotta Rossa Est", "text": "Grotta Rossa Est \u00e8 la zona urbanistica 20F del Municipio Roma XV di Roma Capitale. Si estende sulla zona Z. LVI Grottarossa.\nGeografia fisica.\nTerritorio.\nLa zona confina:"}
{"id": "1370016", "revid": "111832442", "url": "https://it.wikipedia.org/wiki?curid=1370016", "title": "Giovanni Stefani", "text": "Biografia.\nFiglio primogenito di Giovanni Battista e Maria Corsetti di Turano, Giovanni Stefani comp\u00ec i primi studi presso il seminario di Santa Giustina di Sal\u00f2 e poi presso quello vescovile di Trento. Nel 1817 frequent\u00f2 l'universit\u00e0 di Padova, ove fu condiscepolo del filosofo roveretano don Antonio Rosmini e di Niccol\u00f2 Tommaseo, studente in legge, con i quali condivideva la stessa pensione, laureandosi in filosofia e teologia nell'estate del 1820.\nIntellettuale cattolico, strinse rapporti con Gino Capponi, Cesare Cant\u00f9, Vincenzo Gioberti, Giovan Pietro Vieusseux, Giuseppe Brunati, Andrea Mustoxidi e con i maggiori letterati italiani e francesi di quei tempi.\nOrdinato sacerdote a Padova il giorno delle Pentecoste del 26 maggio 1820, fece parte della \"\"Societ\u00e0 degli Amici\", un'associazione culturale-religiosa fondata a Rovereto dal Rosmini con l'intento di animare cristianamente la societ\u00e0 e tra il 1820-'21 ritorn\u00f2 sul lago di Garda dedicandosi all'insegnamento di Umanit\u00e0 presso il Ginnasio di Santa Giustina di Sal\u00f2. Il 29 novembre 1821 concorse per la cattedra di umanit\u00e0 dell'Imperiale regio ginnasio di Brescia, ma vi rinunci\u00f2 per l'insegnamento di religione e lingua greca nel Collegio maschile di Sant'Afra a Brescia tra il 1822 e il 1823. Nel 1823 il vescovo di Brescia, Gabrio Maria Nava, gli offr\u00ec la scuola di religione per il corso filosofico del seminario e la sua segreteria personale.\nIl Tommaseo lo defin\u00ec \"Figlio delle Oreadi che si specchiano nel Benaco, nato tra i poggi del Garda, bell'ingegno, un misto, anzi uno stillato, di bresciano e di veneto e di trentino; che, itosene in Portogallo, e quindi abbarbicandosi in Parigi, rimase perduto all'Italia e alle lettere; non alla virt\u00f9, n\u00e9 agli amici\"\". Sempre il Tommaseo, illustre difensore della Repubblica di San Marco nel 1849, esort\u00f2 i Veneziani a serbare nella memoria il nome dello Stefani e nel 1852 gli dedic\u00f2 il suo \"Dizionario estetico\" con la scritta: \"\"All'abate Giovanni Stefani invia l'autore questa memoria nell'amicizia trentenne pi\u00f9 cara a lui d'ogni lode e ricchezza\"\".\nPigro di natura, cos\u00ec lo descrissero i suoi amici, e insofferente alla metodicit\u00e0 dell'insegnamento, nel 1825 fu assunto come istitutore di una nobile famiglia residente a Genova ma di origine portoghese, i marchesi di Nisa, per seguire la quale lasci\u00f2 definitivamente l'Italia alla volta del Portogallo. Nel maggio del 1831, in seguito alla morte in carcere a Lisbona del Marchese, allo scatenarsi della guerra civile e alla conseguente persecuzione della nobilt\u00e0 del paese, Giovanni Stefani ripar\u00f2 con la moglie e il figlioletto dell'aristocratico in Inghilterra e di l\u00ec a Parigi.\nAltern\u00f2 periodi di permanenza in Portogallo, a Lisbona, e, dopo la morte del suo allievo, in Francia, a Parigi, ove si stabil\u00ec dapprima in Rue Neuve des Augustins 15, definitivamente in Rue de Miromesnil nel 1841.\nDurante il suo volontario esilio parigino aiut\u00f2 economicamente i fuoriusciti italiani. Nel 1835 finanzi\u00f2 Nicol\u00f2 Tommaseo con 500 franchi per la stampa del suo scritto \"Dell'Italia\" e nel 1843 fu il primo editore degli scritti dell'amico Alessandro Poerio che furono dati alle stampe con il titolo di \"Alcune Liriche\"; lo stesso Poerio nel 1835 aveva dedicato allo Stefani \"L'Ode a G.S.\", \"in cui domina lo straripante amore per la patria lontana, nel succedersi delle stagioni, per le varie bellezze della natura e della patria abbandonata, capaci di trasformare i suoi funebri carmi, in cui lamentava le mute glorie e le et\u00e0 perdute, smarrendo nel dolore la proprio voce, in un canto di speranza\".\nFrequent\u00f2 intellettuali come Pier Silvestro Leopardi, Gaetano Cobianchi, Giovita Scalvini, Giovanni Berchet, Terenzio Mamiani, Giuseppe Massari e l'esule Vincenzo Gioberti che in una lettera del 1838 scrisse: \"\"Io conosco qui un degno ed ottimo sacerdote italiano, amico intimo e compagno di scuola del nostro sommo filosofo italiano Antonio Rosmini...\". Giovanni Stefani assistette Nicol\u00f2 Tommaseo in qualit\u00e0 d'incaricato d'affari del Governo Provvisorio Veneto nella copiatura di tutti gli scritti da lui spediti alle potenze europee in favore di Venezia, stretta sotto il dominio austriaco, durante il suo soggiorno a Parigi dal 1834 al 1837 e nel 1848 quando il Dalmata fu inviato nella capitale francese in missione diplomatica.\nLe qualit\u00e0 umane e patriottiche dello Stefani giunsero a conoscenza anche di Giuseppe Mazzini nel suo esilio londinese che scrisse cos\u00ec in una missiva rispondendo ad un suo interlocutore: \"Chi \u00e8 lo Stefani che mi noti tra quei che salvano la patria mangiando a 13 franchi? Qui i preti della Cappella Sarda predicano dal pulpito contro la Scuola dichiarano che ricuseranno l'olio santo e non so che altro a quei che v'assistano. Alcuni hanno lasciato. Altri si sono aggiunti; la Scuola andr\u00e0 bene ad ogni modo\".\nIntensa fu l'amicizia instaurata tra lo Stefani e il Rosmini che definiva un \"modello dei veri amici, gigante in tutto\"\". Il Rosmini stimava lo Stefani per bont\u00e0 dell'animo e per l'ingegno: il 15 ottobre 1821 e nel 1824 gli indirizzava una lettera \"Sul cristiano insegnamento\" e a Lisbona gli sped\u00ec un saggio sull'\"Unit\u00e0 dell'educazione\", un trattato scritto appositamente per lui.\nNel 1848, a Parigi, durante i moti rivoluzionari contro la monarchia, \"scese tra il fischiar delle palle a consolare della sua benedizione i morenti\".\nMor\u00ec a Parigi il 12 novembre 1880."}
{"id": "1370019", "revid": "767487", "url": "https://it.wikipedia.org/wiki?curid=1370019", "title": "Power Love", "text": "Power Love \u00e8 il primo album dei Lion, uscito il 30 marzo 1986 per l'Etichetta discografica SMS Records."}
{"id": "1370020", "revid": "121006498", "url": "https://it.wikipedia.org/wiki?curid=1370020", "title": "NGC 4459", "text": "NGC 4459 \u00e8 una galassia lenticolare nella costellazione della Chioma di Berenice.\nSi trova nel mezzo dell'ammasso di galassie della Chioma di Berenice, e ne \u00e8 uno dei membri pi\u00f9 vicini a noi. Si presenta quasi di faccia, caratteristica che consente di apprezzare la sua forma regolare di galassia lenticolare; un telescopio rifrattore da 120mm di apertura ne permette l'individuazione, mentre ad ingrandimenti superiori si mostrano alcuni dettagli: il nucleo \u00e8 brillante, coi contorni che sfumano dolcemente nel disco. Una stella rossa di ottava magnitudine disturba lievemente l'osservazione delle regioni meridionali. Dista dalla Via Lattea circa 49 milioni di anni-luce."}
{"id": "1370028", "revid": "767487", "url": "https://it.wikipedia.org/wiki?curid=1370028", "title": "Dangerous Attraction", "text": "Dangerous Attraction \u00e8 il secondo album dei Lion, uscito il 21 luglio 1987 per l'Etichetta discografica Scotti Brothers Records."}
{"id": "1370031", "revid": "1714743", "url": "https://it.wikipedia.org/wiki?curid=1370031", "title": "Raimondo di Borgogna", "text": "Origine.\nFu il nono (quinto maschio) figlio del conte Palatino di Borgogna e Conte de M\u00e2con, Guglielmo I il Grande o l'Ardito (1024-12 novembre 1087) e della contessina Stefania di Longwy (ca. 1035-dopo il 1088), figlia del Duca di Alsasgau e Duca dell'Alta Lorena, dal 1047 alla sua morte, Adalberto III di Longwy (ca. 1000 - Thuin 1048), e di Clemenza di Foix.Raimondo fu fratello del conte di Borgogna Rinaldo II e di Stefano I, che fu reggente della contea dopo la morte del fratello, ed infine dell'arcivescovo di Vienne, Guido di Borgogna (ca. 1060-1124), divenuto papa col nome di Callisto II, col quale promosse il pellegrinaggio del Cammino di Santiago di Compostela.\nBiografia.\nRaimondo giunse nella penisola iberica al seguito ai cugini, Oddone futuro duca di Borgogna ed Enrico di Borgogna, che avevano accolto l'invito dell'abate di Cluny che invitava alla guerra santa contro i Mori, nel periodo tra la fine del 1086 (nel 1086 \u00e8 ancora in Borgogna, come risulta da un documento di una donazione al monastero di Cluny) ed il 1087, dopo che l'emiro degli Almoravidi, Y\u016bsuf Ibn T\u0101shf\u012bn aveva sconfitto il re di Le\u00f3n e Castiglia, Alfonso VI, nella Battaglia di al-Zallaqa del 1086. \nRaimondo ed i cugini si misero al servizio di Alfonso VI, e dopo la conquista di Tudela da parte delle truppe burgunde, nell'estate del 1087, Alfonso VI, dopo averli invitato a corte, a Raimondo promise la mano di Urraca (ca.1080- 1126), figlia sua e della terza moglie, Costanza (ca.1046-1093), figlia del duca di Borgogna, Roberto I e di H\u00e9lie de Samur, quindi la zia di Oddone ed Enrico, a cui fu promessa la mano di Teresa, figlia naturale di Alfonso VI.\nTra il 1\u00ba maggio 1092 ed il gennaio 1093, Raimondo spos\u00f2 Urraca, divenendo cos\u00ec genero del re e nello stesso 1093, Alfonso VI concesse il governo del regno di Galizia al genero Raimondo concedendo, in sottordine a Raimondo, la contea di Portogallo ad Enrico che, sempre, nel 1092, aveva sposato Teresa, figlia naturale di Alfonso VI. In seguito Raimondo fu nominato governatore della citt\u00e0 di Toledo. Nel 1098, Alfonso VI lo fece conte di Grajal.\nSiccome Raimondo pensava di succedere ad Alfonso sul trono di Le\u00f3n e Castiglia, tra il 1094 e il 1095, aveva convenuto con Enrico che al momento della successione gli avrebbe lasciato il regno di Galizia. Ma le cose poi andarono diversamente, Raimondo, nel 1107, premor\u00ec ad Alfonso, che quando a sua volta, nel 1109 mor\u00ec, lasci\u00f2 unica erede la figlia Urraca, deludendo Enrico che si aspettava il regno di Galizia. \nNel 1097 suo fratello il conte di Borgogna, Rinaldo II mor\u00ec alla Prima crociata (1096-1099) all'et\u00e0 di 41 anni. \nNel 1102 suo fratello reggente della contea di Borgogna, Stefano I mor\u00ec ad una crociata in Terra Santa all'et\u00e0 di 37 anni.\nRaimondo, in quello stesso anno, si ritir\u00f2 a vivere nel castello di Grajal.\nLa morte di Raimondo, all'et\u00e0 di 48 anni, avvenne nel castello di Grajal e fu inumato a Santiago di Compostela, nella Cattedrale di San Giacomo. \nLa sua vedova Urraca divenuta regina di Le\u00f3n e Castiglia, nel 1109, fu spinta dai nobili castigliani, a sposare il re di Aragona e Navarra, Alfonso I \"il Battagliero\". \nNel 1119 suo fratello Guido di Borgogna fu eletto papa col nome di Callisto II, ed appoggi\u00f2 il figlio di Raimondo, Alfonso come re di Galizia contro la madre Urraca; promosse Santiago di Compostela a sede arcivescovile e compose il Codex calixtinus per assicurare la devozione all'apostolo San Giacomo (Santiago) e la promozione del pellegrinaggio alla tomba del Santo, cos\u00ec come avevano prefigurato col fratello Raimondo.\nDiscendenza.\nRaimondo ed Urraca ebbero due figli:"}
{"id": "1370034", "revid": "287204", "url": "https://it.wikipedia.org/wiki?curid=1370034", "title": "Bogdan Tanjevic", "text": ""}
{"id": "1370035", "revid": "647919", "url": "https://it.wikipedia.org/wiki?curid=1370035", "title": "World Association of Girl Guides and Girl Scouts", "text": ""}
{"id": "1370036", "revid": "1972453", "url": "https://it.wikipedia.org/wiki?curid=1370036", "title": "Baito (caseificio)", "text": "Nella montagna veronese detta Lessinia, il baito \u00e8 il tradizionale edificio per la raccolta del latte e la produzione di burro e formaggio.\nI baiti appartenevano a pi\u00f9 allevatori spesso abitanti della medesima contrada i quali si consociavano per sostenere gli oneri della costruzione e del mantenimento della struttura. Due volte al giorno ad ore stabilite portavano il latte al baito. Ogni socio a turno lavorava tutto il latte consegnato durante un determinato periodo.\nL'architettura dei baiti \u00e8 piuttosto semplice: un unico corpo di fabbrica diviso in due vani, uno per conservare il latte, l'altro per lavorarlo; pareti in pietra, tetto in pietra a due falde sostenuto da travature lignee."}
{"id": "1370037", "revid": "287204", "url": "https://it.wikipedia.org/wiki?curid=1370037", "title": "NGC 4473", "text": "NGC 4473 \u00e8 una galassia ellittica nella costellazione della Chioma di Berenice.\nSi trova nel mezzo dell'ammasso della Chioma di Berenice (lungo il confine col la Vergine), e fa parte del sottogruppo formato dalle galassie NGC 4459 e NGC 4477; diventa visibile anche con strumenti da 100-120mm di apertura, nei quali si presenta come una macchia chiara allungata in senso est-ovest. La sua forma ellittica non permette di scorgere ulteriori dettagli, neppure con strumenti superiori. Dista dalla Via Lattea circa 49 milioni di anni-luce."}
{"id": "1370038", "revid": "729019", "url": "https://it.wikipedia.org/wiki?curid=1370038", "title": "Aeroporto di Bissau-Osvaldo Viera", "text": "L'Aeroporto internazionale Osvaldo Vieira \u00e8 un aeroporto che serve Bissau, la capitale della Guinea-Bissau. \u00c8 l'unico aeroporto della nazione africana."}
{"id": "1370042", "revid": "767487", "url": "https://it.wikipedia.org/wiki?curid=1370042", "title": "Trouble in Angel City", "text": "Trouble In Angel City \u00e8 il terzo album dei Lion, uscito il 21 giugno 1989 per l'Etichetta discografica Grand Slamm Records."}
{"id": "1370043", "revid": "118134075", "url": "https://it.wikipedia.org/wiki?curid=1370043", "title": "Randall Miller", "text": "Biografia.\n\u00c8 cugino della pi\u00f9 nota attrice Rhea Perlman. Randall nasce inizialmente come attore, ma ha una carriera anche come sceneggiatore, produttore cinematografico, montatore e sceneggiatore.\nNel 2014 inizia le riprese del film biografico \"Midnight Rider\", basato sulla vita di Gregg Allman degli Allman Brothers. Il film viene interrotto a causa dello scandalo per la morte di un membro della troupe, Sarah Jones (aiuto operatore), investita da un treno mentre veniva girata una scena sul ponte sospeso sull'Altamaha River nella contea di Wayne in Georgia. Nel marzo del 2015 Miller \u00e8 stato dichiarato colpevole di omicidio colposo involontario e condannato a due anni carcere."}
{"id": "1370044", "revid": "647919", "url": "https://it.wikipedia.org/wiki?curid=1370044", "title": "AMGE", "text": ""}
{"id": "1370046", "revid": "1543377", "url": "https://it.wikipedia.org/wiki?curid=1370046", "title": "Gradi e qualifiche dell'Aeronautica Militare", "text": "I gradi e qualifiche dell'Aeronautica Militare rappresentano la suddivisione gerarchica del personale dell'Aeronautica Militare, inquadrato in ruoli e identificati dai singoli distintivi rappresentati con un simbolo apposto sulle uniformi, che identifica una determinata posizione di responsabilit\u00e0, definita da leggi dello Stato e dai regolamenti militari.\nIl personale \u00e8 suddiviso come segue:\nCategorie.\nI summenzionati ruoli per il personale sono suddivisi nelle seguenti categorie:\nEquiparazione.\nPer l'equiparazione dei gradi dell'Aeronautica Militare con i gradi delle altre forze armate o corpi armati italiani, consultare la pagina distintivi di grado e di qualifica italiani."}
{"id": "1370048", "revid": "1573940", "url": "https://it.wikipedia.org/wiki?curid=1370048", "title": "Kemnitz", "text": "Kemnitz \u00e8 un comune del Meclemburgo-Pomerania Anteriore, in Germania.\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1370049", "revid": "2051852", "url": "https://it.wikipedia.org/wiki?curid=1370049", "title": "Wu Peng", "text": "\u00c8 specializzato nei 200\u00a0m farfalla: Ha vinto un bronzo ai mondiali di Montreal 2005 e un argento a Melbourne 2007, sempre nei 200\u00a0m farfalla.\nAi Campionati mondiali in vasca corta di Shanghai 2006 ha vinto la medaglia d'oro con il record dei campionati (1'52\"36)."}
{"id": "1370051", "revid": "1573940", "url": "https://it.wikipedia.org/wiki?curid=1370051", "title": "Katzow", "text": "Katzow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1370052", "revid": "1573940", "url": "https://it.wikipedia.org/wiki?curid=1370052", "title": "Lucanidae", "text": "I Lucanidi (Lucanidae ) sono una famiglia di coleotteri della superfamiglia Scarabaeoidea, diffusa in tutto il mondo con oltre 1200 specie.\nMorfologia.\nAdulto.\nI Lucanidi sono caratterizzati da antenne genicolate, cio\u00e8 con uno scapo molto allungato e un funicolo che si piega \"a ginocchio\" rispetto allo scapo. Le antenne presentano poi una clava lamellata (come tutti gli Scarabaeoidea) di 3-7 articoli.\nI Lucanidi sono noti a tutti per aver mandibole estremamente sviluppate, soprattutto nei maschi. Gli esemplari maggiori della sottofamiglia Lucaninae presentano inoltre uno sviluppo delle mandibole non proporzionale alla loro taglia, ma allometrico, cos\u00ec che i maschi minori si discostano poco dalle femmine, mentre i maggiori hanno mandibole che possono arrivare a occupare la met\u00e0 della lunghezza totale dell'insetto.\nAlcune gruppi pi\u00f9 primitivi hanno mandibole pressoch\u00e9 normali, mentre altre trib\u00f9 (Synodendronini) hanno sviluppato delle corna cefaliche come quelle degli Scarabeidi Dinastini o Coprini.\nLarva.\nLe larve dei lucanidi sono di tipo melolontoide, cio\u00e8 a forma di \"C\", con capo sclerificato e zampe sviluppate sclerificate. Si differenziano da quelle degli scarabeidi per l'assenza di pieghe addominali.\nDistribuzione e habitat.\nI Lucanidi sono concentrati specialmente in Africa e in Asia orientale e solo poche specie risiedono in Sud America, dove la famiglia \u00e8 in gran parte sostituita dai Passalidi.\nLa maggioranza delle specie (85%) risiede nella fascia intertropicale.\nSistematica.\nI Lucanidi sono stati suddivisi da diversi autori in un numero di sottofamiglie variabile da 7 (Parry, 1864) a 10 (Didier &amp; S\u00e9guy, 1953).\nUna recente revisione (Bouchard, 2011) riconosce le seguenti sottofamiglie:\nSpecie in Italia.\nL'Italia, come tutte le regioni temperate, presenta una fauna estremamente povera di Lucanidi, comprendendo soltanto 6 generi e 9 specie."}
{"id": "1370053", "revid": "1543377", "url": "https://it.wikipedia.org/wiki?curid=1370053", "title": "Heart (gruppo musicale)", "text": "Gli Heart sono un gruppo musicale statunitense fondato nei primi anni settanta e tuttora in attivit\u00e0. La loro produzione unisce elementi hard rock, heavy metal e folk. Attorno al nucleo del gruppo, formato dalla cantante Ann Wilson e dalla chitarrista Nancy Wilson, si sono avvicendate tre formazioni principali. Ebbero il loro primo periodo di grande popolarit\u00e0 (dapprima in Canada, poi negli Stati Uniti e nel mondo) a met\u00e0 degli anni settanta, con album hard rock come \"Little Queen\" e \"Dog &amp; Butterfly\"; nei primi anni ottanta uscirono parzialmente dalla scena, per poi ottenere un successo ancora pi\u00f9 grande tra fine ottanta e primi novanta con lavori pi\u00f9 AOR. Gli ultimi album, come \"Jupiters Darling\" (2004) e \"Red Velvet Car\" (2010), sono caratterizzati da un ritorno alle radici hard rock e folk.\nNell'arco dei loro quarant'anni di attivit\u00e0, gli Heart hanno venduto oltre 30 milioni di dischi in tutto il mondo. Sono stati inclusi alla posizione 57 nella lista dei 100 pi\u00f9 grandi artisti hard rock di tutti i tempi stilata da VH1, e nel 2013 sono stati inclusi nella Rock and Roll Hall of Fame. Inoltre, avendo avuto album nella Top 10 in tutte i decenni dagli anni settanta ai duemila, si qualificano come uno dei gruppi rock con un successo commerciale pi\u00f9 continuativo della storia.\nStoria.\nPrimi anni (1967-1976).\nGli Heart si formarono a met\u00e0 degli anni settanta come progetto delle sorelle californiane Ann (cantante) e Nancy Wilson (chitarrista). La loro venerazione per artisti quali Led Zeppelin e Joni Mitchell ha posto le basi per lo stile musicale sviluppato dal gruppo nei suoi primi anni, incentrato su una miscela di hard rock, blues rock e folk.\nAnn e Nancy, figlie di un militare della marina statunitense, a causa della professione del padre trascorsero l'infanzia in luoghi diversi, prima di stabilirsi nella citt\u00e0 di Seattle. Nel 1972 Ann entr\u00f2 come cantante in una band chiamata \"The Army\", capitanata dai fratelli Roger e Mike Fisher, che ben prest\u00f2 cambi\u00f2 nome in \"White Heart\", prima di diventare semplicemente \"Heart\". Nel 1974 si un\u00ec al gruppo anche Nancy come chitarrista, prendendo il posto di Mike Fisher che nel frattempo era passato al ruolo di manager della band. A quel tempo, le sorelle Wilson erano coinvolte in due distinte relazioni sentimentali con i fratelli Fisher: Ann con Mike, Nancy con Roger.\nA seguito al rapporto tra Ann e Mike Fisher, la band decise di trasferirsi a Vancouver, in Canada (dove viveva la famiglia di Mike) verso la fine del 1972. Qui gli Heart cominciarono a farsi notare con una serie di concerti locali e produssero la loro prima demo con l'aiuto del produttore Mike Flicker e del chitarrista Howard Leese. Il gruppo attir\u00f2 l'attenzione della Mushroom Records, con cui incisero il debutto \"Dreamboat Annie\" nel 1975. Dopo aver venduto rapidamente pi\u00f9 di 30.000 copie in Canada, l'album venne distribuito anche negli Stati Uniti, ottenendo il disco di platino sulla scia di singoli come \"Magic Man\" e \"Crazy on You\".\nIl successo (1977-1980).\nNel 1977 la band decise di rompere il suo contratto con la Mushroom per passare alla Portrait Records, dando il via ad una lunga battaglia legale con la vecchia etichetta, che pubblic\u00f2 l'ancora incompleto \"Magazine\" circa un mese prima che la Portrait distribuisse l'effettivo secondo album \"Little Queen\". Entrambe le parti tentarono di impedire all'altra di pubblicare qualsiasi tipo di musica a nome Heart, prima che un tribunale di Seattle impose alla Mushroom di ritirare \"Magazine\" dal mercato, in modo da permettere alla band di poterlo completare con tracce remixate e nuove parti vocali nel 1978.\nLe vicende giudiziarie non condizionarono l'ascesa al successo della band. Il singolo \"Barracuda\" ottenne enorme popolarit\u00e0, e come il suo predecessore, l'album \"Little Queen\" vendette oltre un milione di copie. Ann e Nancy furono immortale sulla copertina di \"Rolling Stone\" il 28 luglio 1977. L'anno successivo gli Heart vennero invitati al primo Texxas Jam al Cotton Bowl di Dallas, in Texas, dividendo il palco con nomi come Aerosmith, Van Halen, Ted Nugent e Journey di fronte a una folla di oltre 100.000 spettatori.\nNel tardo 1978 venne dato alle stampe \"Dog &amp; Butterfly\", un album perfettamente in bilico tra dolci ballate acustiche e potenti brani rock. Nel 1979 terminarono le due relazioni sentimentali che vedevano coinvolte le sorelle Wilson con i fratelli Fisher. La band vot\u00f2 per l'allontanamento di Roger Fisher, seguito poco dopo da quello del fratello Mike.\nGli Heart pubblicarono \"B\u00e9b\u00e9 le Strange\" nel 1980. Divenne il loro terzo album a entrare nella Top 10 americana, raggiungendo il quinto posto in classifica. Verso la fine dell'anno, la band ottenne il suo singolo di maggior successo fino a quel momento, una cover della ballata \"Tell It Like It Is\" che raggiunse l'ottavo posto.\nIl declino (1981-1984).\nDopo un lungo tour di oltre un anno, la band rientr\u00f2 in studio per registrare l'album \"Private Audition\" (1982). Fu il loro primo lavoro a non essere prodotto da Mike Flicker; inizialmente la band si rivolse a Jimmy Iovine, uno dei maggiori produttori dell'epoca, ma alla fine le sorelle Wilson decisero di lavorare al disco in prima persona. La traccia \"Perfect Stranger\" anticip\u00f2 il tipo di power ballad che avrebbero portato il gruppo al successo nella seconda met\u00e0 degli anni ottanta. Prima delle registrazioni del successivo \"Passionworks\" (1983), la band sub\u00ec un cambio di formazione, con l'ingresso del batterista Denny Carmassi e il bassista Mark Andes. Nonostante la presenza di un produttore esperto come Keith Olsen, il nuovo lavoro pass\u00f2 quasi inosservato.\nSia \"Private Audition\" che \"Passionworks\" ottennero vendite relativamente scarse, non riuscendo a raggiungere il disco d'oro. Tuttavia in quel periodo registr\u00f2 discreto successo il singolo \"How Can I Refuse\" che arriv\u00f2 fino al primo posto della classifica Mainstream Rock Songs. Nel 1984 Ann registr\u00f2 in duetto con Mike Reno, leader dei Loverboy, la ballata pop \"Almost Paradise\" per la colonna sonora del film \"Footloose\". Parallelamente Nancy comparve invece in alcuni cameo nelle pellicole \"Fuori di testa\" (1982) e \"The Wild Life\" (1984) sceneggiate dal futuro marito Cameron Crowe.\nLa rinascita (1985-1991).\nInizialmente propensa verso uno scioglimento definitivo, la band decise di firmare un nuovo contratto con la Capitol Records, ma con delle precise clausole che imponevano tassativamente la presenza di autori esterni nella composizione dei brani, di un produttore scelto direttamente dalla casa discografica, e di un cambio radicale nel look e nel sound del gruppo. L'album di debutto con la nuova etichetta venne pubblicato nel 1985 con il semplice titolo \"Heart\", rivelandosi un enorme successo e consentendo alla band di raggiungere per la prima volta in carriera la vetta della classifica, grazie a singoli come \"What About Love\", \"Never\" e \"These Dreams\".\nIl successivo album \"Bad Animals\", pubblicato nel 1987, si presentava sulla scia del precedente distaccandosi dalle inclinazioni folk e acustice della band per abbracciare uno stile arena rock pi\u00f9 patinato. Questo conteneva la hit \"Alone\", che raggiunse il primo posto della Billboard Hot 100, pi\u00f9 altri singoli di successo come \"Who Will You Run To\" e \"There's the Girl\".\nNel 1990 venne invece pubblicato \"Brigade\", un lavoro che nelle intenzioni del gruppo doveva rappresentare un parziale ritorno alle sonorit\u00e0 rock classiche degli esordi. L'album presentava comunque nuovi singoli di successo come \"All I Wanna Do Is Make Love to You\", \"I Didn't Want to Need You\" e \"Stranded\". Nel tentativo di dimostrare di non essere un gruppo capace di sfornare soltanto ballad, gli Heart registrarono l'anno successivo il disco dal vivo \"Rock the House Live!\" che escludeva praticamente tutti i singoli di recente successo per lasciar posto ad alcuni brani meno noti della loro discografia.\nAltri progetti (1992-2001).\nNel 1992 le sorelle Wilson diedero vita a un progetto parallelo chiamato The Lovemongers. La band tenne il suo primo spettacolo durante un evento benefico organizzato dalla Croce Rossa per le truppe militari di Seattle. Verso la fine dell'anno pubblicarono un EP di quattro canzoni, tra cui un'esecuzione live di \"The Battle of Evermore\" dei Led Zeppelin e una nuova versione di \"Crazy On You\" degli Heart. \"The Battle of Evermore\" venne anche inclusa nella colonna sonora del film \"Singles - L'amore \u00e8 un gioco\".\nNel 1993 gli Heart fecero il loro ritorno con l'album \"Desire Walks On\", che nonostante un singolo di discreto successo come \"Will You Be There (In the Morning)\", venne accolto meno calorosamente rispetto ai precedenti lavori. Nel 1995 diedero alle stampe il disco dal vivo \"The Road Home\", che offriva alcune versioni acustiche dei brani pi\u00f9 noti del gruppo. Successivamente gli Heart maturarono la decisione di prendersi una lunga pausa per permettere ai vari membri di concentrarsi su altri progetti.\nI Lovemongers pubblicarono il loro primo album di inediti \"Whirlygig\" nel 1997, seguito da una collezione di canzoni natalizie intitolata \"Here is Christmas\" nel 1998. Quest'ultimo sar\u00e0 ripubblicato come album degli Heart con il titolo \"Heart Presents a Lovemongers' Christmas\" nel 2001. Nancy si tenne occupata curando anche le colonne sonore dei film diretti dal marito, \"Jerry Maguire\" (1996), \"Quasi famosi\" (2000), \"Vanilla Sky\" (2001) e \"Elizabethtown\" (2005).\nIl ritorno (2002-2016).\nNel 2002 Ann e Nancy rifondarono gli Heart con una formazione completamente rinnovata, che comprendeva il bassista Mike Inez degli Alice in Chains. Il tour seguente fu immortalato nel disco dal vivo \"Alive in Seattle\".\nNel 2004 venne invece pubblicato \"Jupiters Darling\", il primo album di inediti del gruppo in oltre dieci anni. Il disco si caratterizzava per una variet\u00e0 di canzoni che vedevano un ritorno al sound originale hard rock degli Heart, cos\u00ec come una miscela di pop d'epoca e nuovi elementi.\nUn nuovo album in studio, \"Red Velvet Car\" venne pubblicato nel 2010. Il disco segnava un ritorno stilistico delle sonorit\u00e0 folk rock presenti nei primi lavori degli Heart. L'album debutt\u00f2 al decimo posto della Billboard 200, diventando il primo lavoro del gruppo a entrare nella Top 10 dopo venti anni.\nNel 2012 gli Heart confermarono la ritrovata popolarit\u00e0 con \"Fanatic\", che divenne il loro dodicesimo album a entrare nella Top 25 americana.\nIl 26 dicembre 2012, Ann e Nancy vennero chiamate per omaggiare i loro idoli Led Zeppelin durante gli annuali Kennedy Center Honors. Le sorelle Wilson eseguirono il classico \"Stairway to Heaven\" accompagnate alla batteria da Jason Bonham e da un'orchestra con due cori, davanti alla presenza di Robert Plant, Jimmy Page e John Paul Jones. La loro performance suscit\u00f2 una standing ovation dalla folla e lacrime di gioia da parte di Plant. Il video dell'esibizione divenne rapidamente virale su YouTube, con oltre 4 milioni di visualizzazioni nei primi cinque giorni seguenti all'evento. Tale successo spinse il Kennedy Center a pubblicare il brano come singolo in edizione limitata su iTunes.\nIl 18 aprile 2013, la formazione originale degli Heart \u00e8 stata introdotta nella prestigiosa Rock and Roll Hall of Fame. Durante la cerimonia di induzione, si sono prima riuniti sul palco i membri storici per suonare \"Crazy on You\", e successivamente la formazione attuale con la partecipazione speciale di Jerry Cantrell (Alice in Chains), Chris Cornell (Soundgarden) e Mike McCready (Pearl Jam) per \"Barracuda\".\nNel 2016 viene pubblicato l'album \"Beautiful Broken\", anticipato dalla traccia omonima che vede la collaborazione vocale di James Hetfield dei Metallica.\nIl 29 giugno 2016, gli Heart si sono esibiti alla Royal Albert Hall di Londra accompagnati dalla Royal Philharmonic Orchestra per la registrazione di un disco dal vivo in uscita nel mese di novembre.\nIl nuovo scioglimento e il seguente ritorno.\nNell'ottobre del 2016, la band dichiara ufficialmente di essersi sciolta, prevalentemente a causa di contrasti interni fra Ann e Nancy. \nNel marzo 2019, le sorelle si sono riunite sul palco per la prima volta da quando la band \u00e8 andata in pausa, al concerto di beneficenza di Love Rock a New York. \nGli ex membri degli Heart che si erano uniti allo sforzo solista di Nancy non furono confermati; Dan Rothchild al basso e Chris Joyner alle tastiere vennero quindi rimpiazzati. Nel giugno 2019, la band ha annunciato che il tour Love Alive era stato esteso fino a ottobre 2019."}
{"id": "1370061", "revid": "287204", "url": "https://it.wikipedia.org/wiki?curid=1370061", "title": "NGC 4477", "text": "NGC 4477 \u00e8 una galassia lenticolare nella costellazione della Chioma di Berenice.\nFa parte dell'ammasso di galassie della Chioma di Berenice, nel sottogruppo di NGC 4450 e NGC 4473; appartiene ad una classe di galassie \"lenticolari barrate\", ossia con una barra che attraversa il nucleo e un disco schiacciato, che ricordano nella forma una galassia spirale coi bracci fusi fra loro. La sua barra appare, in telescopi dai 150mm in su, quasi completamente inglobata nel nucleo. A breve distanza angolare, si intravede NGC 4479, una galassia minore appartenente allo stesso gruppo. Dista dalla Via Lattea circa 49 milioni di anni-luce."}
{"id": "1370062", "revid": "110157", "url": "https://it.wikipedia.org/wiki?curid=1370062", "title": "Hanshagen (Pomerania Anteriore Orientale)", "text": "Hanshagen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Lubmin."}
{"id": "1370063", "revid": "729019", "url": "https://it.wikipedia.org/wiki?curid=1370063", "title": "Tarzetta", "text": "Tarzetta (Cooke) Lambotte, \"Memoire Societe Royale des Sciences de Liege\", S\u00e9rie 2 14: 325 (1888)\nTarzetta \u00e8 un genere di funghi ascomiceti appartenente alla famiglia Pyronemataceae.\nCaratteristiche.\nLe specie di questo genere hanno:\nSpecie di \"Tarzetta\".\nLa specie tipo \u00e8 \"Tarzetta catinus\" (Holmsk.) Korf &amp; J.K. Rogers (1971), altre specie incluse sono:"}
{"id": "1370067", "revid": "767487", "url": "https://it.wikipedia.org/wiki?curid=1370067", "title": "Br\u00fcnzow", "text": "Br\u00fcnzow \u00e8 un comune di 660 abitanti del Meclemburgo-Pomerania Anteriore, in Germania.\nAppartiene al circondario (\"Kreis\") della Pomerania Anteriore-Greifswald (targa VG) ed \u00e8 parte della comunit\u00e0 amministrativa (\"Amt\") di Lubmin."}
{"id": "1370072", "revid": "110157", "url": "https://it.wikipedia.org/wiki?curid=1370072", "title": "Weitenhagen (Pomerania Anteriore Orientale)", "text": "Weitenhagen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370074", "revid": "436907", "url": "https://it.wikipedia.org/wiki?curid=1370074", "title": "Warszawa (Porcupine Tree)", "text": "Warszawa \u00e8 il quarto album dal vivo del gruppo musicale britannico Porcupine Tree, pubblicato nel febbraio 2004 dalla Trasmission Recordings.\nuscito nel febbraio del 2004. \u00c8 stato registrato durante uno spettacolo per una radio polacca (radio programme III) nello studio \"Agnieszka Osiecka\", il 6 aprile 2001.\nDescrizione.\nDistribuito in edizione limitata esclusivamente presso il negozio online del gruppo, contiene la registrazione del concerto tenuto per conto dell'emittente radiofonica polacca \"Radio Programme III\". Per ragioni di spazio il brano \"Tinto Brass\" \u00e8 stato omesso dalla lista tracce del disco, venendo incluso soltanto nel 2020 con la riedizione digitale dell'album distribuita su Bandcamp.\nTracce.\nTesti e musiche di Steven Wilson, eccetto dove indicato."}
{"id": "1370076", "revid": "110157", "url": "https://it.wikipedia.org/wiki?curid=1370076", "title": "Wackerow", "text": "Wackerow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370077", "revid": "2211840", "url": "https://it.wikipedia.org/wiki?curid=1370077", "title": "Dhany", "text": "Ha cooperato con gruppi quali KMC e Benassi Bros. La sua voce \u00e8 influenzata da ritmi soul e R&amp;B, il che rende le canzoni elettroniche dei Benassi Bros molto riuscite, grazie al suo raro timbro di voce che l'ha portata ad essere definita una delle migliori voci soul bianche della scena dance internazionale.\nBiografia.\nNata nella prima met\u00e0 degli anni '70, sposata con tre figli.\nPrima dei Benassi Bros, Dhany collabor\u00f2 con il gruppo KMC (con Benny Benassi), realizzando due singoli: \"Somebody To Touch Me\" nel 1995 e \"Street Life\" nel 1996, che riscossero un notevole successo nei club.\nParallelamente alla sua collaborazione con KMC, Dhany pubblic\u00f2 \"Yo Quiero Respirar\" nell'autunno del 1999, che divenne presto una hit nell'America Latina, seguito dall'omonimo album.\nMa raggiunge l'apice del successo nella primavera del 2000 quando, insieme al progetto Mumm, creato da Davide Riva e Federico Ricc\u00f2, pubblica il singolo \"I Wanna Be Free\", arrivando alla vetta di diverse classifiche di musica dance.\nNell'autunno dello stesso 2000, \u00e8 la volta di \"Shut Up\", con il quale la cantante riesce a piazzarsi notevolmente nel panorama dance specialmente in Germania e Paesi Bassi.\nNel 2001 usc\u00ec il brano di KMC, intitolato \"I Feel So Fine\", cantato da Dhany che ottenne un ottimo posto in classifica. Sempre nello stesso anno usc\u00ec pure \"Run To Me\", realizzato con Al Ben (titolo ripreso nell'album \"Phobia\", dei Benassi Bros).\nDopo questi continui successi nel panorama dance internazionale, Dhany prest\u00f2 la sua voce al gruppo italiano di musica pop Links, e con loro and\u00f2 anche in tour.\nBen presto accadde una svolta importantissima nella sua gi\u00e0 brillante carriera: il progetto Benassi Bros (Benny Benassi e Alle Benassi), in cui Dhany collabor\u00f2 alla scrittura dei brani contenuti in \"Pumphonia\", il primo album dei Benassi Bros, uscito nel 2004. Su 12 brani, 10 sono stati scritti da Dhany, e uno \u00e8 anche stato cantato da lei.\nRicordiamo le principali hit, quali \"Illusion\" (feat. Sandy) e \"Hit My Heart\" (feat. Dhany).\nA seguito dell'enorme successo di \"Pumphonia\", i Benassi Bros ritornarono con il loro secondo album, \"Phobia\".\nDhany si dedic\u00f2 sia alla scrittura della maggior parte dei testi (8 titoli su 12) e cant\u00f2 inoltre 4 delle canzoni contenute nell'album, \"Make Me Feel\", \"Every Single Day\", \"Somebody To Touch me\", e \"Run To Me\".\nIl primo singolo di questo secondo album fu \"Make Me Feel\", che ottenne subito buone posizioni nelle classifiche dance, seguito da \"Every Single Day\".\nDopo lo sbalorditivo successo di \"Every Single Day\", fu la volta di \"Rocket In The Sky\", cantata sempre da lei.\nNel 2006, Dhany ha realizzato il suo secondo album solista dal titolo \"E-Motions\", dal quale sono tratti i singoli \"Miles Of Love\", \"Let It Go\" e \"You &amp; I\".\nDal 2004 a oggi il tour di Dhany ha toccato oltre 30 paesi, portandola ad esibirsi su prestigiosi palcoscenici in tutto il mondo.\nDal 2009 Dhany ha collaborato con numerosi producers italiani e internazionali, realizzando una vasta discografia nel genere house progressive presente nelle charts Beatport e nelle club charts italiane ed europee.\nNel 2020 viene pubblicata per l'etichetta indipendente Alman Music la canzone \"Now and evermore,\" interpretata da Dhany con il contributo del sassofonista Javier Girotto."}
{"id": "1370081", "revid": "287204", "url": "https://it.wikipedia.org/wiki?curid=1370081", "title": "NGC 4494", "text": "NGC 4494 \u00e8 una galassia ellittica nella costellazione della Chioma di Berenice.\nSi individua poco ad est del centro del grande ammasso aperto della Chioma di Berenice, Mel 111, 2,5 gradi a SSE della stella ; appare come una galassia ellittica vista di faccia, per cui appare di forma circolare attraverso i telescopi (come un 120mm di apertura), ma in realt\u00e0 ha molto pi\u00f9 in comune con le galassie lenticolari, che con le ellittiche in senso stretto. Dista dalla Via Lattea circa 32 milioni di anni-luce."}
{"id": "1370082", "revid": "287204", "url": "https://it.wikipedia.org/wiki?curid=1370082", "title": "BMW 3/15", "text": "La BMW 3/15 \u00e8 un'autovettura di fascia medio-bassa prodotta dal 1929 al 1932 dalla casa automobilistica tedesca BMW, nonch\u00e9 la prima vettura della storia a portare tale marchio. L'avvio della produzione risale comunque al dicembre 1927, quando questa vettura cominci\u00f2 ad essere prodotta con il marchio Dixi dalla Eisenach Automobilwerke.\nStoria.\nLe origini.\nLa storia della \"3/15\", nota anche come Dixi, va fatta risalire addirittura al 1898, anno in cui la \"Eisenach Automobilwerke\", una Casa automobilistica tedesca del periodo appartenente al pi\u00f9 grande gruppo Eisenach con interessi in vari campi della tecnica, lanci\u00f2 la \"Wartburg\", cio\u00e8 un modello della francese Decauville prodotto su licenza. In seguito, nel 1904, mise in commercio la \"Dixi\", una vettura di fascia medio-bassa equipaggiata da un propulsore da 1.2 litri (ma ne \u00e8 esistita anche una versione da ben 3.5 litri). Il successo fu tale da convincere i vertici della Eisenach a mutare il nome Dixi in vero e proprio marchio. Con tale marchio fu identificato quindi il comparto automobilistico del gruppo Eisenach.\nIn seguito, alcuni anni dopo la fine della Prima guerra mondiale, la Dixi acquis\u00ec dalla Austin i diritti per la produzione su licenza della Seven, modello di gran successo commerciale in Gran Bretagna. Tale modello fu lanciato con il nome di \"DA\" (o anche \"DA1\" per distinguerlo dalle serie successive). Gi\u00e0 nel 1927 cominci\u00f2 la produzione. Ma alcune errate politiche commerciali decretarono ben presto la fine del marchio Dixi, che nel novembre del 1928 fu venduto ad una nascente Casa tedesca, la BMW, la quale fino a quel momento si era occupata solo di motori aeronautici e di motociclette. In realt\u00e0, la Casa bavarese aveva gi\u00e0 in mente da alcuni anni di espandere la sua attivit\u00e0 anche alle quattro ruote, in particolare per quanto riguardava le vetturette di piccola cilindrata e per questo gi\u00e0 nel 1925 partecip\u00f2 al progetto relativo alla cosiddetta SHW-Wagen, una vettura di piccole dimensioni ideata da un giovane quanto gi\u00e0 promettente Wunibald Kamm (in futuro uno dei principali \"padri\" dell'aerodinamica applicata all'automobile) per un piccolo costruttore di Wasseralfingen, la Schw\u00e4bische H\u00fcttenwerke (da cui le iniziali del nome della vettura). Ma fu con l'acquisizione del marchio Dixi che si ebbe la svolta per quanto riguardava la possibilit\u00e0 per la BMW di fare il suo debutto in campo automobilistico.\nLa nuova gestione.\nI primi mesi di produzione con marchio Dixi.\nLa presenza ufficiale delle BMW nella gestione del marchio Dixi divenne effettiva solo a partire dal 1\u00ba gennaio 1929, anche se gli esemplari prodotti nell'ultimo mese e mezzo del 1928 vengono gi\u00e0 attribuiti alla gestione BMW. La produzione compresa fra il novembre 1928 ed il luglio 1929 fu caratterizzata comunque ancora dall'utilizzo del marchio Dixi. Questo perch\u00e9 si volle prima sperimentare l'impatto che la BMW, come costruttore automobilistico debuttante, avrebbe avuto sul piano commerciale. Ed in effetti i riscontri positivi si ebbero: sotto la gestione della BMW, la Dixi riprese ad ottenere successi commerciali di rilievo. La piccola vettura piaceva per la sua linea simpatica, il prezzo concorrenziale ed i bassi costi di esercizio, uniti a prestazioni soddisfacenti. In pratica le prime BMW-Dixi \"3/15\" erano quasi del tutto identiche alla produzione antecedente il novembre 1928, e fin dall'entrata della BMW nel capitale e nelle sorti della Dixi erano contrassegnate dalla sigla \"DA\", che stava per \"Deutsche Ausf\u00fchrung\" (\"allestimento tedesco\"). La principale e pi\u00f9 evidente differenza rispetto alle precedenti Dixi \"3/15\" stava nella presenza della guida a sinistra, ma per il resto, la produzione ricalc\u00f2 quella del periodo precedente. Le carrozzerie disponibili per la \"3/15 DA\" furono quattro: berlina, torpedo, roadster e coup\u00e9.\nAnche tecnicamente, la \"3/15 DA\" riprese pari pari le soluzioni adottate dalle precedenti Dixi: la meccanica semplice ed economica fu uno dei punti di forza della \"3/15\" e della Dixi in generale. Strettamente ripresa da quella della inglese \"Seven\", era costituita da un motore a 4 cilindri in linea sistemato in posizione anteriore longitudinale. La cilindrata era di 748 cm\u00b3. La distribuzione era ad asse a camme laterale, mentre l'alimentazione era affidata ad un carburatore Solex. La potenza massima era di 15 CV a 3000 giri/min. Per quanto riguardava la trasmissione, essa era affidata ad una frizione monodisco a secco e ad un cambio manuale a 3 marce. Per quanto riguardava l'impianto frenante, inizialmente, sulle \"3/15 DA\" furono montati solo i tamburi al retrotreno, mentre davanti agiva solo il freno a mano (che oggigiorno sarebbe considerata una strana soluzione). Quanto alle sospensioni, la \"3/15\" montava inizialmente la soluzione dell'assale rigido sui due assi, con balestra trasversale davanti e quarto di balestra dietro. La \"3/15 DA\" raggiungeva una velocit\u00e0 massima di circa 75\u00a0km/h, un valore che all'epoca era pi\u00f9 che buono per questa categoria di automobili, e che costitu\u00ec un altro dei motivi del grande successo di tale vettura. La produzione della serie \"DA\" continu\u00f2 fino al luglio del 1929: in totale ne verranno prodotti 9.308 esemplari, compresa la produzione Dixi precedente alla gestione BMW.\nLa serie \"DA2\" e la comparsa del marchio BMW su un'auto.\nFu solo a partire dalla seconda met\u00e0 del 1929 che il marchio Dixi fu estinto e la \"3/15 DA\" fu riproposta con il marchio BMW e la denominazione 3/15 DA2. Per questo motivo, allo scopo di distinguere le due versioni, spesso il modello prodotto fino a quel momento viene indicato con la sigla \"DA1\" e non semplicemente come \"DA\". La \"DA2\" si distingueva dalla \"DA\" innanzitutto per lo stemma BMW sul radiatore, quest'ultimo a sua volta ridisegnato, ma anche per il nuovo impianto frenante a quattro tamburi, quindi esteso anche all'avantreno per una maggior sicurezza. Altri tratti distintivi stavano nell'assenza dei predellini, necessaria per ottenere un leggero allargamento della carrozzeria e quindi una maggior abitabilit\u00e0 interna. Un'altra differenza non immediatamente percepibile era di tipo strutturale e stava nella carrozzeria, che nelle versioni berlina era interamente in acciaio e prodotta dalla Ambi-Budd di Berlino su disegno della francese Rosengart, anch'essa produttrice su licenza dell'Austin \"Seven\", in questo caso nel Paese transalpino. Internamente, la nuova \"DA2\" si differenziava per la selleria in similpelle e per i sedili regolabili, ma anche per i finestrini azionati a manovella anzich\u00e9 scorrevoli. Le \"DA2\" con carrozzeria berlina vennero quindi assemblate direttamente a Berlino, mentre la torpedo e le successive versioni con carrozzeria trasformabile (queste ultime descritte nei testi tedeschi anche come cabriolet a due posti o a tre/quattro posti) furono invece prodotte ad Eisenach a partire dal 1930 e furono caratterizzate dalla carrozzeria realizzata in misto legno e acciaio. Sempre nel corso del 1930 venne resa disponibile un'ulteriore variante di carrozzeria, quella furgonata, caratterizzata da un piano di carico posteriore di 1,75 m2, da una portata massima di 250\u00a0kg e da un volume di carico pari a 750 litri. Anche quest'ultima versione, interamente in acciaio, fu assemblata a Berlino dalla Ambi-Budd. Motoristicamente non vi furono differenze rispetto alla serie \"DA\". In totale furono 12.318 le \"DA2\" prodotte fra il luglio 1929 ed il febbraio 1931, e con prezzi al debutto compresi fra i 2.200 ed i 2.500 RM, a seconda della variante di carrozzeria.\nLa versione sportiva \"DA3\".\nParallelamente alla \"DA2\" e sempre a partire dal 1930, venne prodotta anche una versione sportiveggiante con carrozzeria roadster, destinata ad essere impiegata anche in campo agonistico. Di fatto fu la prima autovettura a marchio BMW a cimentarsi nelle gare. La denominazione di questa roadster fu \"3/15 DA3 Wartburg\", dove il nome aggiuntivo indicava il castello situato sulle alture vicino al centro di Eisenach, ma ricordava anche la primissima vettura proposta oltre trent'anni prima dalla Eisenach Automobilwerke. Tale versione fu caratterizzata da una leggera rivisitazione tecnica che consent\u00ec al propulsore di raggiungere 18 CV di potenza massima. Inoltre, grazie all'utilizzo di componenti specifiche nel comparto sospensioni, il baricentro venne abbassato di 10\u00a0cm rispetto alla contemporanea \"DA2\". La velocit\u00e0 massima era di circa 95\u00a0km/h. Esternamente, oltre che per il fatto di possedere una carrozzeria a due posti secchi, la \"DA3\" era riconoscibile per la parte posteriore ridisegnata in funzione di una maggior penetrazione aerodinamica, all'epoca una disciplina ancora agli albori, ma sulla quale stavano gi\u00e0 esercitandosi numerosi personaggi che in futuro avrebbero lasciato un'impronta indelebile in tale campo. Tale versione, pi\u00f9 costosa (raggiungeva i 3.100 RM nel 1930), fu prodotta solo in 150 esemplari fra il luglio 1930 ed il gennaio 1931, tutti assemblati nello stabilimento di Eisenach. Nei tardi anni '30, quando la gamma della \"3/15\" era gi\u00e0 fuori produzione, alcuni esemplari di roadster vennero ricarrozzati dalla carrozzeria tedesca Ihle di Bruchsal, che ne accentu\u00f2 le doti aerodinamiche e soprattutto dot\u00f2 gli esemplari interessati di un frontale a doppio rene, in modo da uniformare anche la piccola sportiva, sul piano stilistico, ai nuovi modelli BMW che gi\u00e0 a partire dal 1933 avrebbero montato tale stilema, il quale avrebbe caratterizzato da quel momento in poi tutte le BMW.\nL'ultima serie: la \"DA4\".\nNel mese di luglio del 1931, la gamma \"3/15\" sub\u00ec una nuova evoluzione: la \"DA2\" fu rinominata come \"DA4\", i cui aggiornamenti tecnici si limitarono all'arrivo di un nuovo avantreno ad assale oscillante. Esternamente, la \"DA4\" poteva essere riconosciuta dalla \"DA2\" per l'assenza del piccolo vano bagagli posteriore, fatto che permise un allungamento dell'abitacolo di circa 20\u00a0cm e di conseguenza un'abitabilit\u00e0 leggermente migliorata, a fronte di ingombri esterni immutati. Novit\u00e0 nella gamma fu l'arrivo di una nuova versione coup\u00e9 a due posti, mentre le restanti carrozzerie disponibili furono la berlina, la trasformabile a due o a quattro posti e il telaio nudo per allestimenti speciali. La produzione della \"DA4\" cess\u00f2 nel febbraio del 1932 e fu l'ultima serie della gamma \"3/15\", poi sostituita dalla BMW 3/20, che nonostante la denominazione simile fu un progetto del tutto nuovo e concepito esclusivamente nell'ambito della Casa dell'Elica. In totale furono 3.480 gli esemplari di \"DA4\" costruiti.\nAnche in questo caso il successo commerciale fu ottimo, forte anche di alcuni exploit sportivi firmati dalla stessa \"3/15\". Ci\u00f2 permise alla BMW di affrontare tranquillamente la crisi economica mondiale di quel periodo.\nNel 1932, la \"3/15\" fu tolta definitivamente di produzione: ne furono prodotti 25.356 esemplari, di cui 9.308 con marchio Dixi tra il 1927 ed il 1929.\nAttivit\u00e0 sportiva.\nLa \"3/15\" conobbe anche un periodo di attivit\u00e0 sportive e di grandi successi. Fu in particolare tra il 1930 ed il 1933 che si concentr\u00f2 la maggior parte dei successi sportivi di questa vetturetta, ottenuti sia in gare su pista che in gare su strade di montagna. Il pi\u00f9 grande interprete delle gare su BMW \"3/15\" fu senza dubbio Bobby Kohlrausch (1904-53): egli cominci\u00f2 nel 1930 come pilota privato, al volante di una \"3/15 Wartburg\" di sua propriet\u00e0. E gi\u00e0 al termina della prima gara, ossia la \"Kesselbergrennen\", disputatasi il 15 giugno 1930, Kohlrausch si aggiudic\u00f2 la vittoria di classe. Un mese dopo, il 20 luglio, si piazz\u00f2 al secondo posto di categoria in occasione dell\"Eifelrennen\" nel circuito del N\u00fcrburgring. Fu solo a partire dal 1931 che la BMW appoggi\u00f2 l'attivit\u00e0 agonistica di Kohlrausch e a quel punto le vittorie si fecero numerose e quando, nel 1933, Kohlrausch e la Casa dell'Elica terminarono il loro sodalizio, le vittorie del pilota tedesco furono ben 27, tutte ottenute al volante di una \"3/15 Wartburg\" (con motore modificato nella distribuzione, in quel caso del tipo a valvole in testa). Oltre a tali affermazioni, vale anche la pena di ricordare gli 8 secondi posti ottenuti in quei primi anni '30.\nTra le affermazioni ottenute da altri piloti, va ricordata la vittoria di classe ottenuta da Max Rudat al Rally di Montecarlo del 1931. Ma anche alcune \"DA2\" strettamente di serie seppero farsi valere in campo sportivo. In questo modo, la \"3/15\" si aggiudic\u00f2 alcune competizioni tra cui il prestigioso \"Internationale Alpenfahrt\" (Giro internazionale delle Alpi) e la cronoscalata del \"Mont des Mules\", vinto da due \"DA2\".\nRiepilogo caratteristiche.\nDi seguito vengono riepilogate le caratteristiche relative alla produzione della BMW \"3/15\", compresa anche la serie \"DA1\", prodotta con marchio Dixi a partire dalla fine del 1928:"}
{"id": "1370083", "revid": "110157", "url": "https://it.wikipedia.org/wiki?curid=1370083", "title": "Neuenkirchen (Landhagen)", "text": "Neuenkirchen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen.\nSuddivisione amministrativa.\nIl territorio comunale si divide in 4 zone (\"Ortsteil\"), corrispondenti al centro abitato di Neuenkirchen e a 3 frazioni:"}
{"id": "1370084", "revid": "268447", "url": "https://it.wikipedia.org/wiki?curid=1370084", "title": "BMW Dixi", "text": ""}
{"id": "1370086", "revid": "177966", "url": "https://it.wikipedia.org/wiki?curid=1370086", "title": "Stradone San Fermo", "text": "Stradone San Fermo \u00e8 un'importante strada situata nel centro storico di Verona.\nStoria.\nLa strada prende il nome dall'importante complesso monastico di San Fermo Maggiore, situato all'inizio dello stradone stesso: da questo si dipana in direzione sud-ovest, sostanzialmente parallelo a via Leoncino, lungo cui si attestavano le antiche mura romane di Verona. Quello di San Fermo divenne quindi un asse generatore del rione che si svilupp\u00f2 pi\u00f9 tardi, nello spazio compreso tra le mura e la sponda dell'Adige, in particolare tra il XV e il XVI secolo, quando vi si attestarono diversi edifici di pregio.\nDescrizione.\nLa via, ampia e regolare per la maggior parte del suo percorso, parte in prossimit\u00e0 della chiesa di San Fermo Maggiore, una delle pi\u00f9 interessanti di Verona per via della storia peculiare che la contraddistingue: tre diverse chiese, infatti, si sono susseguite nel corso dei secoli, e di ognuna di queste sono rimaste tracce pi\u00f9 o meno cospicue. Nelle fondazioni si possono leggere i resti archeologici della chiesa del V secolo; vi \u00e8 poi la chiesa inferiore di origine benedettina, che propone una suggestiva spiritualit\u00e0 grazie all'alternarsi di grandi zone d'ombra e spazi di luce soffusa, proveniente da piccole feritoie verticali, creando le condizioni ideali per il raccoglimento e la riflessione tipici dell'epoca romanica; e infine, sopra quest'ultima, si trova la chiesa superiore gotica, di origine francescana, un grande spazio ad aula destinato a raccogliere folle di fedeli che doveva contraddistinguersi per una generale sobriet\u00e0 conforme allo stile di vita dei frati, dove nel tempo si sono per\u00f2 sovrapposte numerose aggiunte.\nProseguendo lungo la strada, al civico 12, si trova il palazzo Palmarini Sparavieri Tedeschi Goldschmiedt Beccherle (o pi\u00f9 semplicemente palazzo Beccherle) progettato in stile neoclassico dall'architetto veronese Giuseppe Barbieri ed edificato nel 1818. Subito accanto, al civico 14, si trova invece palazzo Bevilacqua Lazise Cressotti Zorzi Campostrini Rizzardi, un grande edificio del XVI secolo al cui interno custodiva degli affreschi di Battista del Moro, purtroppo andati perduti.\nQuasi di fronte a quest'ultimo, al civico 13, sorge il pi\u00f9 imponente degli edifici civili che prospettano su questa via, palazzo Della Torre Goldschmiedt Lebrecht Ederle, pi\u00f9 semplicemente conosciuto con il nome di palazzo Della Torre. L'edificio viene solitamente attribuito a Domenico Curtoni, nipote del pi\u00f9 noto architetto rinascimentale Michele Sanmicheli; la facciata con il portale venne tuttavia ultimata solo nel 1851, su commissione del proprietario Pacifico Goldschmiedt. Pregevoli sono gli interni: dall'atrio di accesso si giunge infatti al cortile, dove si trova un portico con pilastri bugnati che sorreggono il balcone con le insegne della prima famiglia proprietaria, i Della Torre; gli ambienti interni, inoltre, sono decorati da stucchi, grottesche e camini.\nInfine, a concludere il percorso, si trova la chiesa di San Pietro Incarnario; si tratta di un edificio religioso le cui origini sono precedenti al 955, quando venne fatta edificare dal conte di Verona Milone in un luogo che in precedenza era destinato alla macellazione della carne o a cimitero. Di questo antico edificio sopravvive solamente la cripta sotterranea, infatti intorno al 1440 la chiesa fu protagonista di importanti trasformazioni, con la costruzione del campanile e di una nuova abside, ancora presenti. Nella seconda met\u00e0 del XVIII secolo l'edificio venne ulteriormente rinnovato fino ad assumere la forma neoclassica che ancora oggi lo caratterizza, grazie al progetto dell'architetto Adriano Cristofali."}
{"id": "1370087", "revid": "287204", "url": "https://it.wikipedia.org/wiki?curid=1370087", "title": "Mesekenhagen", "text": "Mesekenhagen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370090", "revid": "1573940", "url": "https://it.wikipedia.org/wiki?curid=1370090", "title": "Levenhagen", "text": "Levenhagen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370093", "revid": "287204", "url": "https://it.wikipedia.org/wiki?curid=1370093", "title": "Hinrichshagen (Pomerania Anteriore-Greifswald)", "text": "Hinrichshagen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370097", "revid": "1494169", "url": "https://it.wikipedia.org/wiki?curid=1370097", "title": "Texas Tornado", "text": ""}
{"id": "1370098", "revid": "2519", "url": "https://it.wikipedia.org/wiki?curid=1370098", "title": "Diedrichshagen", "text": "Diedrichshagen \u00e8 una frazione del comune di Weitenhagen nel Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen.\nGi\u00e0 comune autonomo, \u00e8 stato incorporato al comune di Weitenhagen il 26 maggio del 2019."}
{"id": "1370099", "revid": "186563", "url": "https://it.wikipedia.org/wiki?curid=1370099", "title": "Interbase (informatica)", "text": ""}
{"id": "1370101", "revid": "1543377", "url": "https://it.wikipedia.org/wiki?curid=1370101", "title": "Texas Tornado (hockey su ghiaccio)", "text": "I Texas Tornado sono una squadra di hockey su ghiaccio Junior A con sede a Frisco (Texas), USA. La squadra viene fondata nel 1999 e si lega alla Central Division della North American Hockey League, pr poi spostarsi nella neonata Southern Division tre anni dopo. Ha immediatamente ottenuto un successo senza precedenti. Detiene il record di vittorie in una stagione NAHL, con 48 nel 2003-2004. Ha vinto il titolo nazionale nel 2001, 2004, 2005 e 2006.\nGioca le partite casalinghe alla Deja Blue Arena un palazzetto da 3,733 posti.\nIl 13 maggio 2006 i Tornado hanno vinto la loro terza Robertson Cup consecutiva, battendo i Bozeman Icedogs, diventando la prima squadra in 15 anni a riuscire in questa impresa.\nI Texas Tornado sono posseduti e gestiti dallo Schlegel Sports Group. Hanno finito la regular season 2006-07 con 82 punti (38-18-6), validi per un terzo posto nella NAHL Southern Division, perdendo poi nei playoff contro St. Louis Bandits, segnando cos\u00ec la fine della striscia positiva."}
{"id": "1370103", "revid": "1573940", "url": "https://it.wikipedia.org/wiki?curid=1370103", "title": "Dersekow", "text": "Dersekow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370106", "revid": "1305772", "url": "https://it.wikipedia.org/wiki?curid=1370106", "title": "Maria Pia Gardini", "text": "Ha rappresentato una delle maggiori voci critiche italiane verso il discusso movimento a carattere religioso Scientology. Cugina di Raul Gardini, Maria Pia ha lavorato nel cinema e nella pubblicit\u00e0 cinematografica fino al 1985. In quell'anno, seguendo la figlia e anche al fine di aiutarla nel percorso di disintossicazione dalla droga, entra in Scientology. Rimarr\u00e0 in tale organizzazione sino al 1994 dopo avere raggiunto i massimi livelli della tecnica scientologica (ha raggiunto il massimo livello ad oggi disponibile: OT VIII) ed essere diventata uno dei pi\u00f9 brillanti e apprezzati \u201cauditor\u201d del movimento, ottenendo nel 1989 e nel 1990 il riconoscimento di Scientology quale miglior \u201cauditor\u201d dell'anno. Lascia Scientology maturando un forte atteggiamento critico verso tale organizzazione. Dal 1994 al 2002 ha vissuto in Tunisia intraprendendo l'attivit\u00e0 di imprenditrice.\nL'ingresso e gli anni in Scientology.\nAlla met\u00e0 degli anni ottanta, la figlia di Maria Pia Gardini entra in un centro Narconon della Chiesa di Scientology. \u00c8 lei che convince la madre, che sta attraversando un periodo difficile per la morte del padre, a sottoporsi alle prime sedute di auditing di Scientology.Inizia da l\u00ec il suo percorso dentro l'organizzazione, attraverso un esborso sempre crescente di soldi e diventando una degli auditor pi\u00f9 apprezzati di Scientology (auditor di Classe IX). Raggiunge i vertici dell'organizzazione entrando in Sea org.\nIl 18 ottobre 1990 muore sua figlia Federica, per complicazioni correlate al virus dell'AIDS che aveva contratto da una siringa infetta durante il periodo in cui era stata una tossicodipendente: aveva 29 anni ed era OT VII. Nel 1991 Maria Pia Gardini chiese ai vertici della Sea Org di potersi recare in Italia poich\u00e9 la madre versava in gravi condizioni. I vertici dell'organizzazione negarono l'autorizzazione poich\u00e9, dice la Gardini, \"il fatto che mia madre stesse morendo non era importante\".\nNel 1994, dopo avere speso quasi due milioni di dollari, Maria Pia Gardini inizia le \"procedure\" che Scientology richiede siano rispettate e seguite da chi lascia l'organizzazione.\nDei soldi spesi, Scientology le restituir\u00e0 nel 1996 soltanto 500.000 dollari.\nL'attivit\u00e0 critica e le molestie.\nLasciata Scientology, Maria Pia Gardini, che versava in condizioni economiche pessime, comincia a raccontare la sua esperienza e i suoi anni all'interno della organizzazione.\n\u00c8 stata una testimonianza importante poich\u00e9 proveniva da una persona che aveva raggiunto i pi\u00f9 alti livelli e conosciuto i pi\u00f9 alti dirigenti del movimento ed \u00e8 stata altres\u00ec una testimonianza scomoda e poco gradita alla chiesa di Scientology poich\u00e9 ha raccontato anni di angherie e pressioni.\nLa chiesa di Scientology, alle critiche di Maria Pia Gardini, replica che si tratta di falsit\u00e0 che nascono dal fatto che si tratta di un'apostata che non \u00e8 stata assecondata nelle sue illegittime aspettative.\nNel 2005 la Gardini denuncia alcune intimidazioni: davanti all'ingresso di casa la Gardini trova un gatto morto, con il collo spezzato, messo accuratamente di traverso al passaggio. Nel 2006 le tagliano le quattro ruote dell'auto. Nel 2007, in occasione dell'uscita del suo libro, denuncia di essere stata pedinata.\nNell'ottobre del 2008, insieme ad altri fuoriusciti di Scientology, ha partecipato al programma \"Mi manda Raitre\", condotto da Andrea Vianello. In quell'occasione erano presenti anche quattro rappresentanti di Scientology che sostenevano che le accuse mosse dalla Gardini e dagli altri apostati fossero delle menzogne, tuttavia durante il programma, \u00e8 emerso che quanto detto dai quattro scientologist ospiti in studio, non corrispondeva a verit\u00e0.\nNel novembre del 2011, la Gardini ha raccontato la sua storia al programma \"Storie Vere\" su Rai 1 rilasciando la seguente dichiarazione:\nDopo una lunga malattia, muore a Grosseto la notte tra il 23 e il 24 settembre del 2012 all'et\u00e0 di 75 anni."}
{"id": "1370109", "revid": "1573940", "url": "https://it.wikipedia.org/wiki?curid=1370109", "title": "Dargelin", "text": "Dargelin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370111", "revid": "33689", "url": "https://it.wikipedia.org/wiki?curid=1370111", "title": "RPzB 43 - Panzerschreck", "text": ""}
{"id": "1370112", "revid": "287204", "url": "https://it.wikipedia.org/wiki?curid=1370112", "title": "Behrenhoff", "text": "Behrenhoff \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Landhagen."}
{"id": "1370113", "revid": "1360634", "url": "https://it.wikipedia.org/wiki?curid=1370113", "title": "Reference", "text": "In biblioteconomia il reference (termine di derivazione anglosassone) indica le attivit\u00e0 di consulenza, informazione e orientamento che i bibliotecari svolgono con gli utenti delle biblioteche.\nGeneralit\u00e0.\nIn italiano non esiste una precisa traduzione del termine. Il \"reference\" pu\u00f2 comunque venire associato all'idea italiana della sala di consultazione della biblioteca, dove bibliotecari specializzati assistono gli utenti nelle loro ricerche utilizzando le opere di consultazione (enciclopedie, dizionari, annuari, ecc.).\nIl bibliotecario, durante l'attivit\u00e0 di \"reference\", svolge una funzione di filtro, di intermediazione fra l'utente, i suoi bisogni informativi e il complesso delle risorse informative disponibili, permettendo all'utente di superare un momento di stallo nella sua attivit\u00e0 di ricerca.\nIl risultato dell'attivit\u00e0 pu\u00f2 spaziare dall'individuazione di riferimenti bibliografici, al chiarimento di quali siano le chiavi e le fonti di ricerca pi\u00f9 opportune che l'utente potr\u00e0 adoperare autonomamente, alla risposta diretta ad un quesito.\nL'avvento di Internet, dei cataloghi online delle biblioteche (OPAC, \"Online Public Access Catalogue\") e dei motori di ricerca, insieme all'aumento esponenziale della quantit\u00e0 di informazioni disponibili in rete, hanno trasformato il \"reference\". Da attivit\u00e0 tesa a far incontrare i bisogni dell'utente con le risorse disponibili nella singola biblioteca, \u00e8 divenuto un'azione di orientamento e smistamento fra molte alternative esistenti, dentro e fuori dalla singola biblioteca.\nLa funzione di intermediazione dei servizi bibliotecari nel contesto dell'informazione in rete pu\u00f2 essere messa in dubbio a causa delle inedite possibilit\u00e0 di ricerca che la rete stessa offre. La risposta della biblioteconomia a questa obiezione \u00e8 che, al contrario, tale funzione si rafforza, poich\u00e9 insieme alle possibilit\u00e0 di ricerca autonoma per l'utente \u00e8 aumentato anche il rischio di non riuscire ad individuare la risorsa adatta e pertinente alla propria ricerca.\nDopo l'avvento di Internet, l'assistenza data agli utenti prende due forme diverse:\n\"Reference\" tradizionale.\nIl \"reference\" di tipo tradizionale si basa su un'interazione diretta, faccia a faccia con l'utente.\nAlcune caratteristiche tipiche di questo servizio sono:\nRisorse informative.\nLe varie tipologie di risorse informative per il \"reference\" sono:\nTutte queste tipologie hanno in comune una presentazione dell'informazione prevalentemente non sequenziale (a differenza ad es. da un saggio) e il fatto di offrire informazioni strutturate di tipo bibliografico o fattuale.\nIl formato cartaceo oppure digitale risulta indifferente rispetto ai contenuti, sebbene l'opera di consultazione in formato elettronico (la banca dati) possa presentare diversi punti di forza rispetto al suo equivalente a stampa in termini di potenzialit\u00e0 e rapidit\u00e0 di ricerca.\nA livello internazionale, le opere di consultazione stanno subendo un vistoso processo di transizione verso il digitale e, all'interno del digitale, dall'offline (compact disc) all'online. L'online fornisce vantaggi in termini di possibilit\u00e0 di aggiornamento dei dati e semplicit\u00e0 di gestione per gli utenti intermedi (ad esempio le biblioteche), ma pone alcuni problemi relativamente all'accesso e alla conservazione dei dati nel tempo, aumentando il livello di dipendenza dagli editori che pubblicano e gestiscono le banche dati.\nPolitiche di servizio.\nA seconda delle tipologie di biblioteche e delle loro funzioni specifiche, il \"reference\" pu\u00f2 essere modellato seguendo differenti politiche di servizio. I poli tra cui ci si pu\u00f2 muovere sono:\nSi pu\u00f2 considerare il servizio nel suo complesso come composto da:\nGestione degli spazi.\nPer quanto riguarda la gestione degli spazi, sono ipotizzabili diversi modelli:\n\"Reference\" digitale.\nNella pratica professionale si incontrano i termini \"reference\" digitale, elettronico, online, virtuale, a distanza. Nell'uso comune tali termini sono da considerare equivalenti e si riferiscono all'utilizzo di tecnologie digitali per servizi di \"reference\" in cui la persona che fa la domanda non \u00e8 fisicamente vicina alla persona che risponde.\nLe tecnologie utilizzate sono:"}
{"id": "1370118", "revid": "108986466", "url": "https://it.wikipedia.org/wiki?curid=1370118", "title": "Francesco Maruca", "text": "Biografia.\nFrancesco Maruca nacque nel 1898 a Catanzaro, dove trascorse quasi tutta la sua vita, svolgendo l'attivit\u00e0 di ebanista.\nNel 1915 fu nominato segretario del circolo giovanile socialista, nel 1921 fu tra i fondatori del Partito Comunista d'Italia (PCd'I) e fu nominato segretario politico provinciale; con lo pseudonimo Martef divenne fiduciario dell'esecutivo nazionale.\nIl 23 dicembre 1923 fu denunciato per l'affissione di un manifesto che incitava all'odio di classe. Il 4 febbraio 1924 fu fermato per questioni d'ordine pubblico e due giorni dopo, conseguentemente all'arresto di Amadeo Bordiga e del Comitato Centrale del PCd'I, fu anch'egli arrestato con l'accusa di associazione a delinquere; riacquist\u00f2 la libert\u00e0 l'11 giugno.\nNel giugno 1924, partecip\u00f2 al V Congresso dell'Internazionale Comunista (Comintern). Qualche anno dopo fu iscritto nell'elenco delle persone pericolose da arrestare. Durante la guerra fu arrestato per attivit\u00e0 antifascista e proposto, dalla Prefettura di Cosenza, per il campo di concentramento. Rilasciato il 17 agosto 1942, riprese l'attivit\u00e0 politica e, costitu\u00ec la federazione provinciale del Partito Comunista Italiano, di cui fu segretario, oltre a occupare la carica di direttore del giornale \"La Voce del Popolo\".\nNel gennaio del 1944 partecip\u00f2 al congresso dei partiti antifascisti, che si tenne a Bari. A pi\u00f9 riprese espresse critiche e dissensi verso la dirigenza del PCI, finch\u00e9, accusato di creare spaccature all'interno del partito, il 19 febbraio 1944 fu destituito dalla carica di segretario e poi espulso unitamente ad altri militanti.\nVista impossibile un'intesa con il partito di Palmiro Togliatti, ader\u00ec alla Frazione di Sinistra dei Comunisti e dei Socialisti Italiani e fu segretario della Federazione di Catanzaro, Reggio Calabria e Messina. A Catanzaro pubblic\u00f2 il settimanale \"L'Internazionale Comunista\". Alle elezioni amministrative del 1946, a Catanzaro il PCInt. ottenne 15.000 voti, confermando il seguito che riscuoteva Maruca, il quale fu anche eletto consigliere comunale. In seguito alla scissione del 1952, segu\u00ec la linea di Onorato Damen.\nMor\u00ec a Bologna il 26 novembre del 1962."}
{"id": "1370121", "revid": "1543377", "url": "https://it.wikipedia.org/wiki?curid=1370121", "title": "Episodi di Digimon Savers", "text": "Edizioni home video.\nGiappone.\nLa Happinet Pictures distribu\u00ec un totale di diciassette DVD relativi a \"Digimon Savers\" in Giappone tra il 29 settembre 2006 ed il 24 agosto 2007."}
{"id": "1370123", "revid": "38120", "url": "https://it.wikipedia.org/wiki?curid=1370123", "title": "Asterione (I Cavalieri dello zodiaco)", "text": ""}
{"id": "1370124", "revid": "1711941", "url": "https://it.wikipedia.org/wiki?curid=1370124", "title": "Hugo Reyes", "text": "Hugo \"Hurley\" Reyes \u00e8 un personaggio della serie televisiva \"Lost\", interpretato da Jorge Garcia. \u00c8 uno dei 48 sopravvissuti della sezione centrale dell'aereo. Si rivela in seguito una sorta di medium, in grado di parlare con i morti e fare da mediatore tra le persone a loro care.\nPrima dello schianto.\nHurley \u00e8 il dipendente di un fast food, con una famiglia numerosa e un conto in banca per niente cospicuo. \u00c8 stato abbandonato dal padre all'et\u00e0 di 10 anni quando, mentre riparavano una vecchia Camaro, lui gli promise di fare una gita fino al Grand Canyon ma, alla fine, part\u00ec in moto da solo, senza pi\u00f9 farsi vedere. \nHurley, per la sofferenza, inizi\u00f2 a gratificarsi con il cibo, diventando presto obeso.\nUn giorno salendo in una terrazza con altre 23 persone, questa crolla e due di esse rimangono uccise.\nDa quel momento in poi, Hurley entra in uno stato catatonico: smette di parlare, di uscire e dormire ma non smette di mangiare perch\u00e9 \u00e8 attraverso l'assunzione di smodate quantit\u00e0 di cibo che Hurley si punisce, convinto di essere lui con il suo peso il responsabile della morte di quelle persone.\nViste le condizioni psicologiche in cui Hurley si trova, la madre decide di ricoverarlo all'ospedale psichiatrico Santa Rosa. Qui Hurley sviluppa un amico immaginario, Dave, e inizia una dieta per dimagrire. Lo psichiatra dell'ospedale cerca di convincere Hurley che non \u00e8 stato lui la causa della morte delle persone e che la terrazza era stata progettata per ospitarne 8, non 23; ma Hurley continua a provare sensi di colpa. Dave, dal canto suo, gli dice di non fidarsi del medico e lo convince a continuare a mangiare.\nLe condizioni di Hurley migliorano solo quando il suo psichiatra gli mostrer\u00e0 una foto scattata a lui e Dave, ma che ritrae solo Hurley che abbraccia il nulla. Hurley capisce cos\u00ec che Dave non \u00e8 reale e lo chiude fuori dal manicomio in seguito alla proposta dello stesso Dave di evadere. Hurley si libera cos\u00ec di Dave, viene dimesso dall'ospedale e torna a casa.\nHurley, mentre era al manicomio, sentiva spesso uno dei pazienti pronunciare ininterrottamente i numeri chiave delle serie: 4, 8, 15, 16, 23, 42. Egli decide cos\u00ec di giocarli alla lotteria e, vincendola, diventa milionario. \nDa allora una sequenza di sfortunati eventi capita ad Hurley e alle persone che ha accanto. Si succedono la morte del nonno, l'incendio della casa che Hurley regala alla madre, la distruzione della filiale di Mr Clunck appena acquistata dallo stesso Hurley e il ritorno del padre dopo 17 anni di assenza, che Hurley interpreta come un tentativo da parte dell'uomo di impossessarsi del denaro.\nHurley, col tempo, si convince che su quei numeri domini una maledizione e decide di scoprirne di pi\u00f9. Va in Australia, dove vive l'unica persona che conosceva il suo amico prima di essere rinchiuso nel manicomio. Qui scopre che questi si \u00e8 suicidato e la vedova gli dice che, in seguito alla scoperta dei numeri, trasmessi via radio da un'isola del Pacifico, sono accaduti gli stessi terribili avvenimenti anche a lui. La loro scelta di trasferirsi in Australia non fu, pertanto, casuale. Essi infatti, in questo modo, vollero evitare che gli eventi coinvolgessero altre persone a loro care.\nHugo prende il volo Oceanic 815 per andare a trovare la madre a Los Angeles per il suo compleanno. Il giorno del volo, una serie di eventi sembra ostacolarlo nella partenza. La sua sveglia non suona per un sovraccarico di energia, la batteria dell'auto si scarica e giunge al terminale sbagliato. Quindi offre 600 dollari ad un anziano per prendere in prestito il suo scooter elettrico per arrivare al terminale corretto in tempo. La hostess lo vede arrivare ad imbarco completato, ma gli consente comunque l'accesso riaprendo le porte del gate.\nSull'isola.\nHurley fin dal primo episodio si d\u00e0 da fare per aiutare il gruppo: fa un censimento dei sopravvissuti, scoprendo che Ethan non \u00e8 nella lista passeggeri, e aiuta Jack, John e Sayid nei loro tentativi di organizzazione del gruppo.\n\u00c8 un personaggio simpatico e con dei buffi modi di fare. Tenta di fare ironia anche nei momenti pi\u00f9 assurdi e pericolosi, ma allo stesso tempo ha molta paura (sviene alla vista del sangue e rimane impietrito davanti a uno dei sopravvissuti \"esploso\" davanti a lui). Ha inoltre una spiccata bravura nel giocare a ping-pong, attivit\u00e0 che gli permette di battere Sawyer e di ottenere alcuni degli oggetti sciacallati dalle valigie dei non sopravvissuti.\n\u00c8 Hurley a riconoscere i numeri sulla botola e a pensare che sia maledetta. Egli \u00e8 infatti ossessionato da quei numeri e si stupisce ancora una volta ritrovandoli come codice per la stazione 3 del Progetto Dharma. In generale pensa di essere stato lui la causa dello schianto e che esso sia solo una delle tante catastrofi che si sono susseguite dopo la vincita alla lotteria.\nHurley inizialmente rimane molto riservato in merito alla sua storia; successivamente, spinto dalla vista dei numeri sulla botola, la racconta a Jack, il quale non sembra convinto e crede si tratti solo di una coincidenza.\nHurley, scosso dagli eventi accaduti, ricomincia a vedere Dave sotto forma di allucinazione. Dave cercher\u00e0 di convincerlo che l'isola \u00e8 una realt\u00e0 immaginaria e che solo suicidandosi potr\u00e0 tornare alla realt\u00e0 del manicomio. Hurley, credendo alle parole di Dave, si reca sull'orlo di un alto precipizio per togliersi la vita, ma verr\u00e0 salvato da Libby che lo convincer\u00e0 che l'isola \u00e8 reale.\nDa quel momento in poi Hurley intraprender\u00e0 una storia d'amore con Libby. Ma durer\u00e0 poco perch\u00e9 la ragazza morir\u00e0 subito dopo insieme ad Ana Lucia, entrambe uccise da Michael allo scopo di liberare Ben.\nLa sofferenza per la morte di Libby suscita in Hurley profonda rabbia, ma anche la speranza di andare via dall'isola, che lo render\u00e0 pi\u00f9 coraggioso.\nSuccessivamente Hurley trova sull'isola un vecchio furgone appartenuto ad un impiegato del progetto Dharma. Nonostante le esitazioni di Sawyer e di Charlie, riesce a rimetterlo in sesto per dare cos\u00ec un po' di speranza non solo a se stesso ma a tutti i sopravvissuti sull'Isola.\nNella terza serie, sar\u00e0 con quello stesso furgone che Hurley salver\u00e0 i suoi compagni Sayid, Jin e Bernard dalle grinfie degli Altri con un'entrata trionfale che gli permetter\u00e0, almeno per un attimo, di metter da parte le proprie paure.\nDopo l'isola.\nHurley fa parte dei \"sei della Oceanic\".\nUna volta sulla terraferma, Hurley viene accolto con gioia in famiglia e il padre, in occasione del suo compleanno, rimette a nuovo la vecchia Camaro e gliene fa dono. Hurley vede per\u00f2 che i numeri maledetti ricorrono di nuovo, stavolta tra le cifre del contachilometri e rifiuta il regalo, esprimendo l'intenzione di sbarazzarsi del denaro vinto.\nSuccessivamente Hurley viene ricoverato al Santa Rosa in quanto inizia ad avere delle visioni di Charlie che, nonostante sia morto, lo cerca per parlargli. Le sue condizioni mentali si deteriorano al punto che Hurley decide di non assumere pi\u00f9 le sue medicine e continua a parlare con Charlie su una panchina del manicomio.\nAll'ospedale psichiatrico, Hurley riceve molte visite di personaggi reali. Innanzitutto da Abaddon che, spacciandosi per un legale della Oceanic Airlines, lo invita a trasferirsi in un posto migliore. Hurley rifiuta e subisce un'aggressione verbale da Abaddon che fa reagire Hurley con una paura esagerata, ottenendo l'immediato allontanamento dallo sgradito ospite.\nSuccessivamente Hurley riceve visita da Walt e sua nonna. Walt, piccato, chiede ad Hurley perch\u00e9 lui e i suoi 4 compagni stiano mentendo in merito alle persone rimaste sull'isola. Hurley gli dice la verit\u00e0, asserendo che desidera proteggerli da Charles Widmore.\nLa visita successiva sar\u00e0 quella di Sayid che chieder\u00e0 ad Hurley di evadere e seguirlo. Sayid infatti \u00e8 a conoscenza che un'auto spia quotidianamente Hurley dall'esterno dei cancelli dell'ospedale psichiatrico e vuole proteggerlo.\nNel momento in cui Hurley evade insieme a Sayid, una catena di eventi e di omicidi provocati dallo stesso Sayid mettono in pericolo i due. Sayid rimane vittima di un potente sonnifero in uno scontro con gli uomini di Widmore; Hurley viene scambiato per l'omicida degli scagnozzi di Widmore ed, essendo ricercato, si mette in salvo a casa dei suoi. Qui Hurley racconta alla madre tutto quanto accaduto sull'isola e chiede al padre di portare il corpo quasi esanime di Sayid in ospedale da Jack, affinch\u00e9 lo salvi.\nIn seguito Hurley viene arrestato perch\u00e9, terrorizzato dalla visita di Ben che gli chiede di seguirlo per tornare sull'isola, preferisce costituirsi e andare in carcere. Con disappunto viene subito rilasciato perch\u00e9 riconosciuto innocente e, dopo aver condiviso un taxy con Jacob, decide di tornare sull'isola persuaso dalle parole convincenti di costui.\nDi nuovo sull'isola con il Progetto Dharma.\nHurley si trova cos\u00ec sul volo Ajira 316, decidendo di acquistare 78 biglietti per salvare la vita ad altrettante persone.\nUna volta sull'isola, atterra in mezzo a un lago e viene tratto in salvo da Jack. Successivamente viene impiegato come chef nel Progetto Dharma. Infatti Sawyer reputa questa l'unica soluzione per proteggere Hurley e gli altri amici dagli ostili.\nDurante la permanenza nel progetto Dharma, Hurley lega molto con Miles, scoprendo che Mr. Chang \u00e8 suo padre. Hurley tenta, aiutato da Daniel, di ricongiungerli convincendo Mr. Chang di provenire dal futuro. Ma Miles cerca di mandare in fumo i \"piani\" di Faraday e di Hurley, asserendo che i due non dicono il vero. Chang, non convinto delle argomentazioni di Miles, \"interroga\" Hurley chiedendogli il nome dell'attuale presidente USA. Hurley risponde che si arrende, non sapendo il nome, e Chang si convince che i tre vengono davvero dal futuro e prende per buone le affermazioni di Faraday, in merito all'imminenza dell'incidente elettromagnetico. \nSi crea cos\u00ec una spaccatura fra i membri del progetto Dharma tra chi vuole continuare a trivellare e costruire la stazione del Cigno e chi \u00e8 convinto che questa attivit\u00e0 causer\u00e0 un incidente.\nNel momento in cui la tensione con i membri del progetto Dharma aumenta fino ad esacerbare in una sparatoria, Hurley si rifugia nella giungla insieme a Miles, Jin e Sayid, che \u00e8 rimasto ferito nello scontro a fuoco. Hurley rimane insieme a Sayid, mentre gli altri si recano al Cigno a aiutare Sawyer, Jack e Kate che, dopo una sparatoria con il Dharma, hanno visto Juliet rimanere risucchiata nel foro di trivellazione in seguito all'incidente elettromagnetico.\nQuando la bomba esplode e tutti si accorgono che la loro situazione non \u00e8 stata ripristinata, Hurley ha una visione di Jacob che lo invita a portare Sayid al tempio affinch\u00e9 la sua vita possa essere salvata. Jacob inoltre raccomanda ad Hurley di portare con s\u00e9 la custodia della chitarra.\nUna volta al tempio Hurley consegna la custodia agli Altri. La custodia contiene una grossa croce di legno al cui interno vi \u00e8 un biglietto che contiene la lista dei loro nomi, incluso quello di Hurley.\nUna volta salvato Sayid, Hurley si trova dentro il tempio e ha un'altra visione di Jacob che gli chiede di convincere Jack a seguirlo fino ad un faro. Jacob vuole infatti che azionino il faro per indicare la via a delle persone che stanno arrivando. Jack segue Hurley ma, una volta giunto al faro, reagisce molto male quando uno specchio gli mostra la sua casa natale. Preso dall'ira per esser stato spiato per una vita intera, Jack rompe lo specchio. Hurley cerca di placarlo, assicurandogli che di l\u00ec a poco Jacob gli si sarebbe manifestato, spiegando tutto. Ma Jacob si manifesta solo dopo che Jack si \u00e8 allontanato piccato e assicura Hurley che il motivo per cui li ha portati al faro \u00e8 di aiutare Jack a trovare il motivo per cui \u00e8 tornato sull'isola. Li invita, inoltre, a star lontani dal tempio perch\u00e9 di l\u00ec a breve sarebbe arrivato qualcuno di molto malvagio (con riferimento al mostro di fumo). Nella stessa stagione, inoltre, Hurley riesce a scoprire il perch\u00e9 si sentono dei sussurri sull'isola: infatti, gli appare in visione Michael, che gli dice che i sussurri sarebbero le voci delle anime delle persone morte nelle vicinanze dell'isola, non ancora pronte per trapassare direttamente nell'aldil\u00e0.\nDurante la puntata \"Al di la del mare\", Hurley riesce a comunicare con la ex moglie di Richard Alpert (morta nel 1867) la quale avverte entrambi di non fidarsi del Mostro, il quale avrebbe ingannato Richard per tutto il tempo, al solo scopo di poter uscire dall'isola.\nNell'ultimo episodio, \"La fine\", Jack (che nel frattempo era diventato capo dell'isola, succedendo a Jacob) muore durante uno scontro con la Nemesi di Jacob, di conseguenza egli, prima di morire, sceglie Hurley come suo successore, quindi Hurley diventa capo dell'isola, venendo aiutato da Benjamin Linus, e accetta di riportare Desmond Hume (riportato sull'isola con l'inganno da Charles Widmore) dalla sua famiglia.\nSuccessivamente, nel cortometraggio \"The new man in charge\", Hurley raggiunge il manicomio Santa Rosa, in cui Walt viene ricoverato (in quanto nessuno crede alle sue testimonianze riguardo alla sua esperienza sull'isola, quindi viene considerato pazzo), e decide di riportarlo sull'isola, in quanto egli possiederebbe dei poteri soprannaturali che lo renderebbero adatto ad essere il suo successore come capo dell'isola.\nDal momento che Hurley riesce a tornare sulla terraferma, si presume (visto anche il rapporto di amicizia tra i due) che egli sia riuscito veramente a riportare Desmond sulla terra.\nTimeline \"parallela\".\nNella realt\u00e0 parallela vista nella sesta stagione, Hurley ha comunque vinto alla lotteria, ma \u00e8 un uomo fortunatissimo, proprietario di varie attivit\u00e0 e rinomato benefattore, nonostante egli non abbia grande fortuna con le donne, motivo per il quale la madre gli organizza un appuntamento al buio con una sua amica. Prima dell'appuntamento al buio, mentre aspettava la ragazza, viene raggiunto da Libby, che gli dice di averlo gi\u00e0 incontrato e di essere innamorata di lui. Libby, infatti, ha ricordato di aver vissuto sull'isola durante la sua vita terrena, ma per questo viene considerata pazza, quindi \u00e8 ricoverata nel manicomio Santa Rosa. Successivamente, Desmond (il quale, grazie ad un'esperienza ultraterrena che aveva vissuto nella timeline principale, aveva gi\u00e0 capito a cosa si stava riferendo Libby) lo incontra, e lo convince a parlare con lei, organizzando un appuntamento clandestino.\nIl giorno dopo, Hurley e Libby (osservati da Desmond) si incontrano facendo un picnic sulla spiaggia (che avrebbero dovuto fare anche sull'isola, se lei non fosse morta) e, baciandosi, entrambi si ricordano della loro vita sull'isola. Di conseguenza, Hurley aiuter\u00e0 Desmond a riunire tutti i suoi compagni di naufragio.\nNell'ultima puntata della serie, si scopre che tale \"realt\u00e0 parallela\" non era altro che una sorta di purgatorio dell'anima, venutosi a creare dopo la morte dei personaggi (probabilmente grazie alla bomba di Faraday), di conseguenza Hurley e Desmond riuniscono tutti i personaggi nella Chiesa e trapassano in Paradiso tutti insieme."}
{"id": "1370125", "revid": "53481", "url": "https://it.wikipedia.org/wiki?curid=1370125", "title": "Hugo &quot;Hurley&quot; Reyes", "text": ""}
{"id": "1370128", "revid": "125918547", "url": "https://it.wikipedia.org/wiki?curid=1370128", "title": "Candido (rivista)", "text": "Il Candido \u00e8 stato un settimanale umoristico, fondato nel 1945 a Milano da Giovanni Mosca (padre di Maurizio e Paolo) e Giovannino Guareschi (che ne fu anche direttore fino al 1957), edito da Angelo Rizzoli. Fu un giornale di satira politica, prevalentemente anticomunista. La satira era rivolta alla politica italiana degli anni del dopoguerra, in particolar modo verso i comunisti italiani, verso l'Unione Sovietica e i paesi del Patto di Varsavia.\nStoria.\nErede del \u00abBertoldo\u00bb, celebre rivista satirica degli anni trenta dello stesso editore e a cui Mosca e Guareschi avevano collaborato, il primo numero usc\u00ec nel 1945. Il \u00abCandido\u00bb (che recava la sottotestata \u00abSettimanale del sabato\u00bb) si trov\u00f2 a poter contare fin dall'inizio, fra redattori e collaboratori, su una rosa di fuoriclasse che comprendeva, oltre agli stessi Guareschi e Mosca, autori come Indro Montanelli, Leo Longanesi, Carletto Manzoni (che divenne direttore con Guareschi all'abbandono di Mosca), Walter Molino, Oreste Del Buono, Giorgio Pillon e Nino Nutrizio. Fu anche grazie a una redazione di tale qualit\u00e0 che la rivista ottenne un successo pressoch\u00e9 indiscusso. Fra i numerosi collaboratori non giornalisti, si ricordano gli umoristi Vittorio Metz e Massimo Simili, il disegnatore di fumetti e vignettista Nino Camus, lo storico Piero Operti e il giurista Giovanni Durando, che teneva la rubrica \"Dei delitti e delle pene\".\nIl 28 dicembre 1946 apparve il primo racconto di \"Don Camillo\", che divenne una saga ventennale in 346 puntate e 5 film conosciuta in tutto il mondo.\nNel 1946 il settimanale si schier\u00f2 a favore della scelta istituzionale monarchica. Per le elezioni politiche del 1948 fece campagna per lo schieramento moderato. Famoso rimase lo slogan \u00ab\"Nel segreto della cabina elettorale Dio ti vede, Stalin no!\"\u00bb, con cui il giornale forn\u00ec un contributo alla vittoria della Democrazia Cristiana sul Fronte Democratico Popolare. Alle elezioni del 1953 Guareschi fece schierare il giornale a favore del Partito Nazionale Monarchico, lamentando una corruzione dilagante all'interno degli ambienti della DC ed un reale disinteresse per il problema spinoso di Trieste, allora ancora sotto amministrazione alleata. Scelta che venne replicata anche nel 1958 quando nonostante gli scarsi risultati, il Candido invit\u00f2 a votare per i due partiti monarchici.\nAlcune delle rubriche del Candido divennero cos\u00ec popolari da entrare nel parlato comune. Le rubriche che trovavano posto sul Candido erano \"Giro d'Italia\", \"Lettere al postero\", \"Visto da destra-Visto da sinistra\", \"Nord-Sud\", \"Il cantastorielle\", \"Cuore epurato\", \"Le osservazioni di uno qualunque\", \"Il dolce stil novo\", \"Lettere ai contemporanei\" e le vignette umoristiche facenti parte della serie con il tormentone (che divenne famoso) \u00ab\"Obbedienza cieca, pronta e assoluta: contrordine compagni!\"\u00bb, in cui venivano sbeffeggiati i militanti comunisti i quali, soprannominati i trinariciuti, erano disegnati con una terza narice, che secondo Guareschi serviva a \u00abfar uscire il cervello da versare all'ammasso del Partito\u00bb, che avrebbe pensato al loro posto.\nOttennero grande successo anche i racconti di satira politica di Mondo Piccolo (1946), che delineavano la piccola guerra tra il parroco di campagna Don Camillo e il sindaco comunista Giuseppe Bottazzi (\"Peppone\"). Trov\u00f2 posto sul Candido anche un racconto, anch'esso a puntate, che trattava del cosa sarebbe accaduto se Hitler avesse vinto la guerra, intitolato \"L'ipotesi proibita\".\nNel 1954 Giovannino Guareschi fu condannato per vilipendio al Capo dello Stato. Deciso a non chiedere la grazia, scont\u00f2 integralmente la condanna (26 maggio 1954 - 4 luglio 1955) nel carcere di Parma. A fine luglio 1955, mentre scontava la libert\u00e0 vigilata a Roncole, inaugur\u00f2 sul \u00abCandido\u00bb una nuova rubrica: \"Lettere dal carcere\" (testatina della rubrica). Tra il 1956 e il 1957 il settimanale assunse gradualmente la veste del rotocalco. La nuova sottotestata fu \u00abSettimanale d'attualit\u00e0 e politica\u00bb. Il 10 novembre 1957 (n. 45) Guareschi lasci\u00f2 la direzione ad Alessandro Minardi, pur continuando a scrivere come collaboratore della rivista. \nNel 1961 l'editore Angelo Rizzoli chiuse il settimanale per un diverbio con Guareschi. In quell'anno era uscito il quarto film della famosa saga di don Camillo: \"Don Camillo monsignore... ma non troppo\". La storia era tratta dai romanzi di Guareschi; il film era prodotto da Rizzoli. Lo scrittore sconfess\u00f2 la sceneggiatura, giudicandola lontanissima dallo spirito del romanzo. Ne nacque una dura discussione con l'editore. Il dissidio non si ricompose: pertanto Guareschi decise di interrompere definitivamente la collaborazione al \u00abCandido\u00bb. Poco tempo dopo Rizzoli chiuse il settimanale.\nIl \u00abCandido\u00bb di Pisan\u00f2.\nNel 1968 Giorgio Pisan\u00f2 ha fondato un settimanale dallo stesso nome. Il primo numero della nuova serie esce il 27 luglio. Contiene una lettera di Giovannino Guareschi, redatta pochi giorni prima della sua morte, avvenuta il 22 luglio. Il direttore la pubblica come omaggio al padre storico. Riprende la sottotestata originale, \u00abSettimanale del sabato\u00bb, nel segno della continuit\u00e0. Affiancano Pisan\u00f2 due giornalisti esperti, Carletto Manzoni e Vittorio Metz, entrambi gi\u00e0 collaboratori della rivista negli anni cinquanta. Vi \u00e8 anche una nutrita schiera di nuovi vignettisti. Tra essi: Bustreo, Zatta e Mirko Amadeo.\nLa struttura della rivista \u00e8 legata al Candido delle origini: predominano le rubriche di satira (\u201cI pensieri di Metz\u201d, \u201cGiro d'Italia\u201d, \u201cAria di Roma\u201d, \u201cVisto da sinistra e visto da destra\u201d e \u201cTelescherno\u201d). Giorgio Pisan\u00f2 si occupa dell'attualit\u00e0, pubblicando sul settimanale le sue ricostruzioni storiche. Candido si occupa di diversi scandali e vicende di corruzione politica-amministrativa-finanziaria: ANAS (Azienda Nazionale Autonoma delle Strade), Italcasse, SIR (Societ\u00e0 Italiana Resine), quello seguito al terremoto del Belice (1968), quello dei petroli.\nDurante la rivolta di Reggio Calabria del 1970 il direttore si reca sul posto e realizza una serie di articoli. Inizia una campagna di stampa accusatoria nei confronti del calabrese Giacomo Mancini, dirigente del Partito Socialista, che continua senza interruzioni fino al 1971. Lo slogan \u00e8 \u201cMancini \u00e8 un ladro\u201d. Entro l'anno la diffusione della rivista passa da ventimila a centoventimila copie.\nNel 1972 Pisan\u00f2 si candida con il Movimento sociale-Destra nazionale, venendo eletto. La rivista abbandona la veste satirica (poco consona con il nuovo ruolo di organo ufficioso del suo direttore) mentre continuano le campagne anticorruzione partitocratica (dopo Mancini, la speculazione edilizia sul litorale di Rimini, la truffa ai danni delle vittime dell'alluvione del Biellese, la speculazione nel parco nazionale d'Abruzzo).\nNello stesso anno si registra il primo attentato contro la sede del periodico. All'alba del 2 settembre 1972 vengono fatti saltare gli impianti produttivi e la sede rimane inagibile per mesi. Nel maggio 1974 \u00abCandido\u00bb subisce l'attacco da parte di un corteo antifascista e nel febbraio 1978 la sede viene nuovamente distrutta con bombe molotov.\nMentre la stampa nazionale discute di \u201ctrame nere\u201d e rifiuta ancora di accettare l'esistenza del terrorismo rosso (le Brigate Rosse sono \"sedicenti\") nel 1974 \u00abCandido\u00bb inaugura la nuova rubrica \u201cStupidario Stampa\u201d, in cui vengono evidenziate le \"fake news\" dei giornali a grande tiratura. Nello stesso anno Pisan\u00f2 (all'epoca senatore MSI da due anni), pubblica un articolo che presenta Silvano Girotto, detto \"Frate Mitra\" come un religioso comunista a conoscenza dei segreti delle Brigate Rosse, quindi in grado di fornire un contributo utile alla salvezza del magistrato Mario Sossi, in quei giorni ostaggio dei brigatisti. Pochi mesi dopo, grazie a Girotto, furono arrestati dai carabinieri di dalla Chiesa Renato Curcio e Alberto Franceschini.\nPer un anno, il 1979-80, appare una rubrica interamente dedicata alla rassegna delle nuove idee che vengono da oltralpe. \u201cIl movimento delle idee\u201d passa in rassegna i dibattiti che animano gli ambienti conservatori europei. Curatore della rubrica \u00e8 l'intellettuale francese Alain de Benoist. \u00abCandido\u00bb conduce molte altre campagne giornalistiche. In particolare nel 1980 \u00e8 particolarmente virulenta quella indirizzata a dimostrare che dietro la figura di Aldo Moro vi era un intreccio di interessi di personaggi non sempre limpidi legati al caso Lockheed.\nNel 1980 la rivista assume il nome di \u00abCandido nuovo\u00bb. Giorgio Pisan\u00f2 ha mantenuto la direzione fino al 1992, con Guido Giraudo come vicedirettore.\nPubblicazioni successive.\nNel 2009 Giovanni Mosca, nipote dell'omonimo fondatore del Candido, ha fondato un foglio settimanale satirico intitolato \"Il Candido.net\", che ha trovato pubblicazione sul quotidiano \"Libero\" di Vittorio Feltri.\nNel 2014 la casa editrice \u00abPagine\u00bb di Luciano Lucarini riedita la testata con periodicit\u00e0 mensile, affidandone la direzione al giornalista e disegnatore satirico Alessio Di Mauro che viene affiancato da Egidio Bandini in qualit\u00e0 di condirettore. \nLa nuova edizione di \"Candido\" si presenta con un formato e una grafica molto fedeli a quelle delle origini. Persino molte delle rubriche storiche del giornale, come \"Giro d'Italia\" e \"Visto da destra-Visto da sinistra\", vengono riattualizzate e riproposte. Tra i collaboratori di punta del nuovo \"Candido\" si segnalano i disegnatori Walter Leoni, Mauro Modenese, Maurizio Maluta e Panif; i giornalisti Francesco Borgonovo, Riccardo Paradisi e Giovanni Vasso; il giornalista e scrittore Ottavio Cappellani e il comico Enrico Beruschi."}
{"id": "1370131", "revid": "463126", "url": "https://it.wikipedia.org/wiki?curid=1370131", "title": "Gruppo chetonico", "text": ""}
{"id": "1370132", "revid": "118214671", "url": "https://it.wikipedia.org/wiki?curid=1370132", "title": "Autostrade Centropadane", "text": "Autostrade Centropadane S.p.A. \u00e8 un'azienda italiana che opera nel settore della gestione in concessione di tratti autostradali, fondata nel 1960 ma attiva dal 1971 e rinnovata nel 2018. Ha gestito gli del tratto Piacenza - Brescia dell'Autostrada A21 e la diramazione per Fiorenzuola d'Arda fino alla scadenza della concessione il 1\u00ba marzo 2018.\nNel 2018 \u00e8 nata Centro Padane Srl (controllata al 50% dalla Provincia di Brescia e al 50% da quella di Cremona), che si occupa soprattutto di manutenzione stradale e interventi di messa in sicurezza degli edifici pubblici per conto dei soci."}
{"id": "1370139", "revid": "1543377", "url": "https://it.wikipedia.org/wiki?curid=1370139", "title": "Poro di Kohn", "text": "Il poro di Kohn (dal patologo tedesco Hans Kohn, 15 settembre 1886, Wassertr\u00fcdingen, Bavaria) \u00e8 un'interruzione della parete alveolare che mette in comunicazione due alveoli.\nLa loro esistenza \u00e8 stata a lungo dubbia, ma confermata mediante microscopia elettronica. L'istogenesi ancora \u00e8 misconosciuta, venendo infatti evocati vari meccanismi.\nGli pneumociti di II tipo sono spesso vicino a tali pori. Hanno diametro tra 0,8-1,5 microm. Comportano iperventilazione, facilitano il passaggio del surfattante, dei macrofagi, delle infezioni e dei carcinomi.\nLa presenza di due aperture vicine \u00e8 spesso osservata nei mammiferi anziani. Il numero di pori di Kohn \u00e8 uno dei primi segni di senescenza parenchimale. Rimane invece discussa la correlazione con la degenerazione enfisematosa."}
{"id": "1370142", "revid": "56818", "url": "https://it.wikipedia.org/wiki?curid=1370142", "title": "Pori di Kohn", "text": ""}
{"id": "1370144", "revid": "729019", "url": "https://it.wikipedia.org/wiki?curid=1370144", "title": "R. Giskard Reventlov", "text": "R. Giskard Reventlov \u00e8 un personaggio immaginario nato dalla fantasia del noto scrittore di fantascienza statunitense Isaac Asimov. \u00c8 uno dei personaggi principali nelle vicende narrate in \"I robot dell'alba\" e \"I robot e l'Impero\".\nOrigine.\nGiskard era un robot progettato e costruito sul pianeta Aurora dal professor Han Fastolfe. A causa di alcune modifiche apportate inconsapevolmente al suo cervello da parte della figlia di Fastolfe, Vasilia, Giskard acquis\u00ec la facolt\u00e0 di leggere ed influenzare le menti umane e dei robot. Sebbene usasse questa capacit\u00e0 secondo le Tre leggi della robotica, Giskard fece in modo tale da impedire che venisse scoperta, e solamente Elijah Baley, durante la sua investigazione sulla morte del robot umanoide Jander Panell, e Vasilia Aliena, al culmine della crisi tra Aurora e la Terra, riuscirono a dedurre la vera natura dei suoi poteri.\nMeriti.\nSebbene fosse un semplice robot di metallo (e non umanoide), era il preferito dalla figlia di Fastolfe. Giskard condivideva con Fastolfe la sua visione sul futuro degli Spaziali e dei Terrestri, e fu questo ad indurlo a causare il blocco di Jander Panell quando scopr\u00ec che Kelden Amadiro lo stava segretamente interrogando nella speranza di raccogliere informazioni utili alla costruzione dei robot umanoidi. In seguito, fece in modo che le indagini sul caso fossero assegnate all'investigatore terrestre Elijah Baley. Il suo incontro col terrestre e le osservazioni che comp\u00ec su di lui, convinsero Giskard che la visione di Fastolfe era quella giusta, e continu\u00f2 ad usare i suoi poteri, quando necessario, per favorire l'emigrazione di massa dalla Terra che Fastolfe auspicava; Giskard inoltre si rec\u00f2 sulla Terra con lui e riusc\u00ec a dotare di poteri psichici alcuni dei robot terrestri per influenzare i governanti del pianeta ad avere un atteggiamento favorevole verso la colonizzazione di altri mondi. Dopo la morte di Fastolfe, Giskard e il suo vecchio amico R. Daneel Olivaw divennero propriet\u00e0 di Gladia Delmarre, e al suo seguito accompagnarono il capitano D. G. Baley su Solaria, Baleyworld e sulla Terra, dove Giskard ebbe la possibilit\u00e0 di osservare una moltitudine di esseri umani, e sviluppare i concetti di base della psicostoria. Durante il suo soggiorno sulla Terra imped\u00ec a Kelden Amadiro di dare inizio al suo piano per la distruzione del pianeta, ma lo permise a Levular Mandamus, dopo aver valutato che una lunga e lenta morte del pianeta avrebbe favorito ancora una volta gli interessi dell'umanit\u00e0 spingendola verso nuovi mondi della galassia.\nDisattivazione.\nDopo una lunga e dettagliata discussione con Daneel, Giskard riconobbe la necessit\u00e0 di una Legge zero della robotica, proposta da Daneel come risposta a quella che entrambi percepivano come una incompletezza delle tre leggi classiche. Giskard era per\u00f2 meno abile nel gestire i complessi concetti astratti che la Legge zero implicava, e si blocc\u00f2, in conseguenza dell'incertezza che aveva riguardo alla sua decisione di permettere la morte della Terra. Prima di bloccarsi irreparabilmente, per\u00f2, riusc\u00ec a trasmettere le sue facolt\u00e0 telepatiche a Daneel, affidandogli il compito di favorire in ogni modo la colonizzazione umana della galassia."}
{"id": "1370147", "revid": "767487", "url": "https://it.wikipedia.org/wiki?curid=1370147", "title": "Enoplosus armatus", "text": "La famiglia Enoplosidae comprende una sola specie di pesce d'acqua salata, Enoplosus armatus, appartenente all'ordine Perciformes.\nDistribuzione e habitat.\nSono diffusi nelle acque costiere australiane, fino ad una profondit\u00e0 massima di 90 metri. I giovani vivono negli estuari, gli adulti dalle barriere coralline alle costiere rocciose.\nDescrizione.\nIl muso \u00e8 allungato, con grandi occhi. La fronte \u00e8 molto alta, il dorso presenta due gibbosit\u00e0 alla radice delle due pinne dorsali, per poi scendere verso il peduncolo caudale. La coda \u00e8 alta e a delta, le due pinne dorsali sono alte, la seconda \u00e8 pi\u00f9 lunga, terminante al peduncolo caudale. La pinna anale \u00e8 speculare alla seconda dorsale. Le pinne ventrali sono grosse e alte. Le pettorali sono piccole. La livrea presenta un fondo bianco-argenteo tendente al bruno con numerose fasce verticali nero-brune. Le pinne anali sono brune, la coda trasparente con i margini bruni, le altre pinne seguono l'andamento del corpo. &lt;br&gt;\nRaggiunge una lunghezza di 50 cm.\nRiproduzione.\nLa deposizione avviene tra giugno e novembre.\nAlimentazione.\nSi nutre di vermi e crostacei.\nPesca.\n\u00c8 saltuariamente pescato dai pescatori locali, \u00e8 commestibile ma non \u00e8 oggetto di grande interesse commerciale.\nAcquariofilia.\nAnche se non molto conosciuto come ospite di acquari pubblici e privati, gli esemplari giovanili sono talvolta catturati per l'allevamento."}
{"id": "1370151", "revid": "18214", "url": "https://it.wikipedia.org/wiki?curid=1370151", "title": "Giskard", "text": ""}
{"id": "1370152", "revid": "404338", "url": "https://it.wikipedia.org/wiki?curid=1370152", "title": "Lanarkshire Meridionale", "text": "Il Lanarkshire Meridionale (gaelico scozzese \"Siorrachd Lannraig a Deas\") \u00e8 un'area amministrativa della Scozia."}
{"id": "1370153", "revid": "11391884", "url": "https://it.wikipedia.org/wiki?curid=1370153", "title": "South Lanarkshire", "text": ""}
{"id": "1370154", "revid": "869733", "url": "https://it.wikipedia.org/wiki?curid=1370154", "title": "Lilly Kane", "text": "Lilly Kane \u00e8 un personaggio immaginario della serie televisiva della The CW \"Veronica Mars\" che debutt\u00f2 sul canale UPN. \u00c8 interpretata da Amanda Seyfried.\nL'omicidio.\nLilly Kane era la figlia del noto miliardario informatico di Neptune, Jake Kane. Insieme alla migliore amica Veronica, la protagonista della serie, Duncan, suo fratello minore e fidanzato di Veronica, e il suo ragazzo Logan Echolls formava il gruppo pi\u00f9 popolare degli 09ers della Neptune High. Undici mesi prima del periodo in cui \u00e8 ambientata la prima stagione, Lilly venne brutalmente assassinata. Abel Koonts, uno scontento impiegato licenziato dall'azienda di Jake Kane, confess\u00f2 l'omicidio e venne arrestato.\nLilly viene presentata nello show attraverso una serie di flashback e sogni di Veronica, che la ritrae come una ragazza adolescente divertente, scatenata ma con uno certo stile. Il suo animo scatenato viene mostrato come un contrasto con la Veronica presentata dopo l'assassinio dell'amica. Nonostante una differenza di caratteri molto evidenti, Lilly era la migliore amica di Veronica, che era fidanzata col fratello minore di Lilly, Duncan. Prima della sua morte, Lilly era fidanzata con Logan Echolls ma aveva una relazione con Eli \"Weevil\" Navarro poich\u00e9 non le piaceva essere costretta a fare qualcosa (come essere fedele ad un solo ragazzo).\nIl suo assassinio cambi\u00f2 completamente la vita di Veronica e fu l'avvio per una serie di eventi catastrofici: la perdita da parte del padre di Veronica, Keith, del suo lavoro da sceriffo in quanto crede che l'assassino sia Jake Kane; la fuga dalla citt\u00e0 della madre di Veronica, Lianne; l'abbandono da parte degli amici di Veronica nel momento in cui lei ha maggiormente bisogno. Veronica per\u00f2, undici mesi dopo l'assassinio di Lilly, scopre dei nuovi indizi che le danno una prospettiva totalmente nuova del caso: le prove infatti mostrano che Abel Koontz non pu\u00f2 essere l'omicida, ma che \u00e8 un capro espiatorio corrotto con 3 milioni di che \u00e8 giunto il momento di scoprire la verit\u00e0 sull'omicidio in quanto \u00e8 venuta a conoscenza del fatto che Abel Koontz \u00e8 stato pagato per prendersi la colpa.\nDurante l'intera prima stagione, Veronica investiga sull'assassinio dell'amica e scopre che nulla \u00e8 quello che sembra. Nell'episodio \"La confessione\", finalmente Veronica scopre diversi video nella camera di Lilly. Questi mostrano Lilly a letto con Aaron Echolls, il padre di Logan. Veronica capisce cos\u00ec che Aaron ha ucciso Lilly per riprendersi i video che la ragazza gli aveva sottratto. Quando Duncan aveva trovato il corpo della ragazza, era entrato in uno stato catatonico. Quando i suoi genitori poi l'avevano scoperto curvo sul corpo della sorella con il viso pieno di sangue, avevano pensato che l'avesse uccisa lui durante un attacco. Per proteggere il loro figlio, i Kane avevano cos\u00ec cominciato ad inventarsi degli alibi per il momento dell'omicidio , infatti il momento in cui Lilly venne uccisa fu tre ore prima di quanto comunicato ufficialmente la notte dell'omicidio. Veronica scopre inoltre che Clarence Wiedman, il capo della sicurezza della Kane Software, chiam\u00f2 Abel Koontz, che era malato di cancro, e lo pag\u00f2 3 milioni per prendersi la colpa, e i soldi sarebbero andati a sua figlia, Amelia.\nPrima che Veronica riesca a portare i video alla polizia, Aaron cerca di ucciderla. Fortunatamente, grazie all'intervento di Keith, Veronica si salva e Aaron viene arrestato.\nDopo quella estenuante notte, Veronica sogna Lilly. Le due sono nella piscina di casa Kane a godersi il sole. Veronica dice che quello sarebbe stato il modo in cui supponeva sarebbero andate le cose se Lilly non fosse morta.\nLilly appare inoltre come allucinazione nel primo episodio della seconda stagione, \"Normalit\u00e0\". Questa distrazione permette a Veronica di perdere il bus che poi si schianter\u00e0 e porter\u00e0 alla morte otto ragazzi della Neptune High, e tornare a casa sulla moto di Weevil.\nLilly ritorna per l'ultima volta in un sogno nell'ultimo episodio della seconda stagione \"Nessuna foto\", nel quale il subconscio di Veronica suggerisce che Lilly avrebbe frequentato il Vassar College se fosse stata ancora viva. Da spirito libero che era, Lilly si era vantata dei suo esperimenti sessuali e una volta aveva promesso a Veronica che sarebbe andata al college.\nAaron per\u00f2, grazie ad una falsa prova creata dalla sua amante, Kendall Casablancas, e alla mancanza delle cassette che lo incriminavano (Logan le aveva distrutte, non sopportando di vedere rese pubbliche le immagini della sua amata Lilly a letto col padre), viene scagionato, e in ascensore, per\u00f2, rivela a Veronica che la cosa migliore dell'aver spaccato la testa di Lilly con il posacenere era sapere che una volta tanto, avrebbe definitivamente chiuso la bocca. Poco dopo, per\u00f2, viene ucciso da Clarence Wiedman, per conto di Duncan, che voleva vendicare la morte dell'adorata sorella."}
{"id": "1370160", "revid": "3831", "url": "https://it.wikipedia.org/wiki?curid=1370160", "title": "Associazione Agraria Subalpina", "text": ""}
{"id": "1370164", "revid": "171091", "url": "https://it.wikipedia.org/wiki?curid=1370164", "title": "Castello di Issogne", "text": "Il castello di Issogne \u00e8 uno dei pi\u00f9 famosi castelli della Valle d'Aosta. \u00c8 situato nel capoluogo di Issogne (localit\u00e0 \"La place\"), sulla destra idrografica della Dora Baltea, e appare come una dimora signorile rinascimentale, creando una sorta di contrasto con l'austero castello di Verr\u00e8s che si trova quasi di fronte al lato opposto del fiume.\nCelebri sono il suo cortile interno, con la fontana del melograno e il coloratissimo porticato, raro esempio di pittura alpina medievale, con il suo ciclo di affreschi di scene di vita quotidiana del tardo Medioevo.\nStoria.\nLe origini.\nIl primo documento in cui \u00e8 citato il castello di Issogne \u00e8 una bolla di papa Eugenio III del 1151, che attesta la presenza ad Issogne di una casaforte di propriet\u00e0 del vescovo di Aosta. Tale casaforte doveva essere simile alla casaforte Villette di Cogne o alla tour Colin di Villeneuve.\nMolto probabilmente per\u00f2 il sito era gi\u00e0 sede di una villa romana simile alla villa romana di Aosta fin dal I secolo a.C., come dimostrano alcuni muri perimetrali rinvenuti nelle cantine dell'attuale castello.\nIl potere del vescovo era per\u00f2 contrastato della famiglia De Verrecio, signori di Verr\u00e8s, e le tensioni culminarono intorno al 1333 con un assalto da parte di Aymon de Verr\u00e8s alla casaforte vescovile, che fu data alle fiamme e seriamente danneggiata.\nIssogne rimase sede vescovile fino al 1379, quando il vescovo di Aosta infeud\u00f2 della giurisdizione della signoria l'allora signore di Verr\u00e8s Ibleto di Challant.\nIbleto inizi\u00f2 cos\u00ec i lavori di ristrutturazione del castello trasformando la casaforte vescovile in una dimora complessa ed elegante, improntata sullo stile del gotico cortese, composta da una serie di torri e corpi di fabbrica racchiusi da una cinta muraria.\nAlla morte di Ibleto nel 1409 il feudo e il castello di Issogne passarono al figlio Francesco di Challant, che nel 1424 ottenne dai Savoia il titolo di primo conte di Challant. Francesco per\u00f2 non ebbe figli maschi, e alla sua morte nel 1442 si gener\u00f2 una lotta di successione tra la figlia Caterina e suo cugino Giacomo di Challant-Aymavilles. Dopo anni di lotte nel 1456 Caterina dovette cedere i suoi possedimenti a Giacomo, che divenne cos\u00ec il secondo conte di Challant e nuovo signore di Issogne.\nGli anni dello splendore.\nVerso il 1480 Luigi di Challant, figlio di Giacomo di Challant-Aymavilles, diede il via a nuovi lavori al castello, ma la maggior parte delle sistemazioni ebbe luogo sotto il priore Giorgio di Challant-Varey, cugino di Luigi, al quale alla sua morte era stata affidata la tutela dei due giovani figli Filiberto e Carlo, nati dal matrimonio con Marguerite de La Chambre.\nSotto Giorgio furono costruiti nuovi corpi di collegamento tra gli edifici gi\u00e0 esistenti, dando cos\u00ec vita ad un unico palazzo a forma di ferro di cavallo che circonda un ampio cortile. A questo periodo risalgono anche le decorazioni del porticato che circonda il cortile, la cappella, il giardino e la celebre fontana del melograno dall'alto valore simbolico.\nDurante gli anni del suo splendore il castello ebbe anche ospiti illustri, come l'imperatore Sigismondo di Lussemburgo durante un suo viaggio di ritorno in Germania nel 1414, o il re Carlo VIII di Francia nel 1494.\nAlla morte di Giorgio di Challant nel 1509, dopo la fine dei lavori, nuovo signore di Issogne divenne Filiberto di Challant, che adib\u00ec il castello come dimora per s\u00e9, per la moglie Louise d'Aarberg e per il figlio Renato. Sotto il dominio di Renato di Challant (\"Ren\u00e9 de Challant\"), il castello raggiunse il suo massimo splendore e la funzione di corte ricca e raffinata.\nIl declino e la rinascita.\nNon avendo eredi maschi, alla morte di Renato di Challant nel 1565 i suoi possedimenti passarono a Giovanni Federico Madruzzo, che ne aveva sposato la figlia Isabella.\nQuesto scaten\u00f2 un conflitto ereditario tra la famiglia Madruzzo e i cugini maschi di Isabella della famiglia di Challant che sarebbe andato avanti per pi\u00f9 di un secolo.\nNel frattempo la signoria di Issogne e il suo castello furono propriet\u00e0 prima dei Madruzzo, poi dei Lenoncourt e infine nel 1693 passarono a Cristina Maurizia Del Carretto di Balestrino.\nNel 1696 per\u00f2 ebbe finalmente fine il contenzioso tra i discendenti dei Madruzzo e gli Challant, e Cristina Maurizia dovette restituire Issogne alla famiglia Challant.\nNel 1802, con la morte di Giulio Giacinto, ultimo conte di Challant, e l'estinguersi della casata inizi\u00f2 per il castello, che gi\u00e0 da anni era abbandonato, un periodo di forte decadenza durante il quale fu spogliato dei suoi arredi.\nNel 1872 il barone Marius de Vautheleret, l'allora proprietario, fu costretto a vendere all'asta il castello, che fu cos\u00ec acquistato dal pittore torinese Vittorio Avondo, che ne cur\u00f2 il restauro e lo riarred\u00f2 con i mobili originali (recuperati sul mercato antiquario) o con copie di mobili d'epoca.\nAvondo don\u00f2 il castello allo Stato italiano nel 1907, e nel 1948 esso divenne infine propriet\u00e0 della Regione Valle d'Aosta.\nIl castello \u00e8 oggi visitabile tramite visite guidate.\nIl castello.\nEsternamente il castello appare come una dimora fortificata dall'aspetto poco appariscente, senza particolari decorazioni o affreschi e con le torrette angolari poco pi\u00f9 alte del resto dell'edificio, situato al centro dell'abitato di Issogne.\nLa pianta del castello \u00e8 di forma quadrangolare, di cui tre lati sono occupati dall'edificio stesso e il quarto - quello orientato verso sud - \u00e8 costituito da un giardino all'italiana separato dall'esterno da un semplice muro di cinta.\nIl cortile e il porticato.\nIl cortile interno racchiuso tra i tre lati dell'edificio e il giardino \u00e8 uno degli ambienti pi\u00f9 suggestivi del castello.\nUn tempo vi si accedeva attraverso il portone che si apre sulla piazza del paese e che conduce sotto il porticato, mentre attualmente per motivi pratici si utilizza l'ingresso secondario sul lato ovest, che si affaccia esternamente su un ampio prato.\nSulle facciate che si affacciano sul cortile si trova il cosiddetto \"miroir pour les enfants de Challant\", una sequenza di stemmi affrescati che raffigurano i diversi rami della famiglia Challant e le principali alleanze matrimoniali della casata, per conservarne il ricordo e trasmetterlo alle future generazioni.\nIl muro di cinta del giardino era invece decorato con disegni monocromatici di saggi ed eroi dell'antichit\u00e0, ormai quasi cancellati.\nAl centro del cortile si trova la celebre \"fontana del melograno\", una vasca di pietra di forma ottagonale dalla quale si erge un albero di melograno interamente in ferro battuto donde sgorgano zampilli di acqua. Curiosamente l'albero presenta i frutti del melograno mentre il fogliame, forse per ragioni simboliche volute dall'artista, \u00e8 quello di un'altra pianta: la quercia. La fontana fu probabilmente fatta realizzare da Giorgio di Challant come dono per le nozze del suo pupillo Filiberto di Challant con Louise d'Aarberg nel 1502 ed ha come detto una forte valenza simbolica, volendo unire la fertilit\u00e0 e l'unit\u00e0 della famiglia rappresentate dal melograno, con i suoi frutti composti da molti grani, con la forza e l'antichit\u00e0 simboleggiati dalla quercia.\nFra le fronde del melograno-quercia sono pure inseriti dei minuscoli draghi, sempre in ferro battuto e molto difficili da scorgere.\nIl lato est del cortile \u00e8 occupato da un porticato con le arcate a tutto sesto e soffitto con volta a crociera, sul quale si apriva il principale accesso al castello e dal quale si accede ora all'interno dell'edificio.\nLa decorazione di tipo geometrico delle nervature delle volte a crociera \u00e8 tipica dell'arte del Quattrocento.\nLe lunette del porticato sono decorate con affreschi raffiguranti con realismo e umorismo botteghe artigiane e scene di vita quotidiana del tempo e rappresentano un'importante testimonianza iconografica dell'epoca a cavallo tra il XV e il XVI secolo.\nLa lunetta del corpo di guardia mostra alcuni soldati seduti ad un tavolo intenti a giocare a carte o a tric trac in compagnia di alcune prostitute, mentre le loro armi o armature (corazze, balestre e alabarde) sono appese ad una rastrelliera addossata alla parete.\nIl fornaio inforna il pane ed il beccaio gira lo spiedo mentre un gatto cerca di rubargli la carne.\nNella bottega del sarto si misurano e si tagliano pezze di tessuto, mentre negli scaffali alle spalle dello speziale sono raffigurati numerosi vasi di medicinali e altri medicamenti.\nLa lunetta del mercato mostra un'affollata vendita di frutta e verdura con numerosi clienti e venditori abbigliati nei costumi dell'epoca. Nella lunetta della bottega del salumiere sono infine raffigurate alcune forme di formaggio della tipica forma della fontina, considerate la pi\u00f9 antica raffigurazione del tradizionale formaggio valdostano.\nQuesti affreschi, oltre ad una funzione estetica, avevano probabilmente anche un significato celebrativo, volendo mostrare l'abbondanza e la pace ottenute grazie alle capacit\u00e0 del signore del castello.\nL'intero ciclo \u00e8 attribuito ad un artista conosciuto come maestro Colin, in virt\u00f9 di un graffito nella lunetta del corpo di guardia che identifica il \u201cMagister Collinus\u201d come autore dell'opera, autore anche dei dipinti della cappella al primo piano del castello.\nIl piano terreno.\nIl castello comprende in tutto circa cinquanta locali, solo una decina dei quali sono visitabili attraverso la visita guidata del maniero.\nUna porta posta sotto al porticato conduce alla sala da pranzo, sormontata da una copertura a volta e arredata con mobili ottocenteschi fatti realizzare da Vittorio Avondo sulla base di modelli rinascimentali.\nLa sala da pranzo era collegata alla cucina tramite un'apertura passavivande.\nLa cucina \u00e8 divisa in due da una grata lignea, creando due ambienti distinti probabilmente destinati alla preparazione di diversi tipi di cibo.\nLa parte pi\u00f9 ampia, adiacente alla sala da pranzo, \u00e8 dotata di un grande camino e di un forno, mentre la parte pi\u00f9 piccola comprende un camino di dimensioni minori e un acquaio.\nSul lato nord, accanto alla scala che conduce al secondo piano, si trova la cosiddetta \"sala della giustizia\" o \u201csalle basse\u201d, il principale ambiente di rappresentanza del castello.\n\u00c8 una grande sala a pianta rettangolare, con le pareti completamente affrescate: un finto loggiato sorretto da colonne di marmo, alabastro e cristallo trasparente racchiude scene di caccia, di vita cortese e paesaggi nordici.\nLa decorazione culmina con il giudizio di Paride, nei cui panni \u00e8 raffigurato il committente delle opere Giorgio di Challant.\nGli affreschi della sala, probabilmente terminati prima della morte di Giorgio di Challant nel 1509, sono attribuiti al maestro di Wuillerine, un artista ritenuto di scuola franco-fiamminga, come si pu\u00f2 dedurre dalla presenza nei paesaggi di tetti molto spioventi e di mulini a pale tipici dei paesi del nord Europa, autore anche di un ex voto per la Collegiata di Sant'Orso ad Aosta.\nIl soffitto \u00e8 realizzato in legno con la travatura lasciata a vista e adiacenti alle pareti dei lati lunghi vi sono stalli intagliati in legno, rifacimenti ottocenteschi degli originali in stile tardogotico conservati nel museo civico di Torino.\nSulla parete di fondo della sala si trova un grande camino in pietra decorato con un grifone e un leone che sorreggono lo stemma della famiglia Challant.\nGli altri locali del piano terra, non visitabili, ospitavano la dispensa, le stanze degli addetti della cucina e dello speziale, le prigioni, la sala dei pellegrini e quella del falconiere, il corpo di guardia e altri locali di servizio.\nPrimo piano.\nIl primo piano del castello era destinato alle stanze dei signori del maniero, e anche Vittorio Avondo quando acquist\u00f2 il castello nel XIX secolo adib\u00ec queste stanze a sua residenza privata.\nVi si sale attraverso una scala a chiocciola in pietra, adiacente alla sala della giustizia, alla quale si pu\u00f2 accedere sia dai locali del piano terra sia direttamente dal cortile.\nLa scala \u00e8 formata da una serie di gradini in pietra di forma trapezoidale, con la base pi\u00f9 larga infissa nella muratura e conclusi nella parte pi\u00f9 stretta da un elemento cilindrico; sovrapponendosi in verticale al susseguirsi dei gradini questi elementi cilindrici formano una colonna centrale che dona alla scala una maggiore resistenza statica.\nIl soffitto della rampa \u00e8 ottenuto lasciando a vista l'intradosso degli scalini superiori, dando cos\u00ec l'impressione di un nastro continuo che si svolge man mano che si percorre la scala.\nUna delle prime stanze che si incontrano salendo lungo la scala \u00e8 la cosiddetta \"camera di Marguerite de La Chambre\", la stanza privata prima di Marguerite de La Chambre, moglie di Luigi di Challant, e poi di Mencia di Braganza, moglie di Renato di Challant.\nLa stanza \u00e8 coperta da un soffitto in legno con la travatura a vista. In cima alle pareti, tra una trave e l'altra del soffitto, si trovano alcuni fregi raffiguranti lo stemma di Marguerite.\nL'arredo essenziale della stanza comprende un grande camino in pietra e un letto a baldacchino copia ottocentesca di un originale proveniente dal castello di Ussel.\nAdiacente alla camera da letto si trova l'oratorio privato di Marguerite de la Chambre, una piccola stanza quadrata coperta da una volta a crociera.\nL'oratorio \u00e8 interamente affrescato, con scene che raffigurano l\"'assunzione delle Vergine\" e il \"martirio di Santa Caterina e di Santa Margherita\".\nUno degli affreschi ritrae la stessa Marguerite de La Chambre in preghiera insieme alle due nuore e alle tre figlie. L'intero ciclo \u00e8 stato ridipinto nel 1936.\nAccanto alla camera di Marguerite de La Chambre e accessibile attraverso di essa oppure dalla scala, si trova una grande sala rettangolare coperta da un soffitto in legno, denominata \"chambre de Savoie\" nell'inventario redatto nel 1565 alla morte di Renato di Challant.\nIn fondo alla sala vi \u00e8 un grande camino in pietra sul quale sono dipinti lo stemma della famiglia Savoia - da cui l'originario nome della sala - e l'unione degli stemmi delle famiglie Challant e La Palud, in virt\u00f9 del matrimonio tra Amedeo di Challant Verey e Anne de La Palud, genitori del Priore Giorgio di Challant.\nLa sala \u00e8 attualmente arredata secondo la sistemazione del XIX secolo di Vittorio Avondo, che qui raccolse la sua collezione di armi e armature antiche, ed \u00e8 per questo chiamata \"sala d'armi\".\nCompletano l'arredamento una serie di mobili copie ottocentesche di originali tardogotici.\nL'ultimo ambiente visitabile del primo piano \u00e8 la cappella, situata nell'ala orientale del castello al di sopra del porticato del cortile.\nSi tratta di un ambiente lungo e stretto, coperto da una serie di volte a crociera che lo dividono in cinque campate.\nUna cancellata in legno divide in due il locale, separando probabilmente la parte riservata ai signori del castello da quella destinata alla servit\u00f9.\nGli stalli in legno addossati alle pareti sono copie ottocentesche fatte realizzare da Vittorio Avondo, mentre l'altare a sportelli \u00e8 l'originale del castello, realizzato agli inizi del XVI secolo, che Avondo recuper\u00f2 sul mercato dell'antiquariato dopo che era stato venduto dai precedenti proprietari del maniero.\nLe ante del polittico d'altare e gli affreschi della cappella, raffiguranti scene della nativit\u00e0, i profeti, gli apostoli e i dottori della Chiesa, sono attribuite al maestro Colin, lo stesso artista che realizz\u00f2 le lunette del porticato nel cortile e che aveva anche lavorato alla decorazione della Collegiata di Sant'Orso di Aosta di cui Giorgio di Challant era priore.\nTra i locali non visitabili di questo piano vi sono le stanze e i disimpegni di Renato di Challant, delle sue figlie Filiberta e Isabella, del cardinale Madruzzo (zio di Giovanni Federico Madruzzo, marito di Isabella di Challant) e il loggiato.\nSecondo piano.\nSi accede al secondo piano continuando a salire lungo la scala a chiocciola in pietra.\nIn corrispondenza delle stanze di Marguerite de La Chambre si trovano qui i locali riservati a Giorgio di Challant. \nLa camera di Giorgio di Challant, detta anche \"camera di San Maurizio\" per via del soffitto a cassettoni decorato con le croci dell'Ordine dei Cavalieri di San Maurizio \u00e8 arredata in modo analogo alla sottostante camera di Marguerite de la Chambre e comprende un letto a baldacchino del XVI secolo e una credenza e una seggetta ottocentesche fatte realizzare da Avondo in stile tardogotico.\nLa stanza era scaldata da un grande camino in pietra decorato con lo stemma di Giorgio di Challant sorretto da un grifone e un leone.\nDalla camera di Giorgio di Challant si accede al suo oratorio privato, collocato in corrispondenza di quello di Marguerite.\nAnche in questo caso si tratta di un piccolo locale a pianta quadrata, coperto da una volta a crociera e completamente affrescato. Gli affreschi, opera dell'anonimo artista forse proveniente da oltralpe autore anche degli affreschi nell'oratorio di Marguerite de La Chambre, raffigurano scene della crocifissione, della piet\u00e0 e della deposizione di Cristo nel sepolcro. Giorgio, committente delle opere, \u00e8 ritratto inginocchiato ai piedi della croce.\nCome altri dipinti del maniero anche gli affreschi dell'oratorio di Giorgio sono stati ridipinti durante un restauro nel 1936.\nDalla scala principale si accede alla cosiddetta \"sala del re di Francia\", situata accanto alle stanze di Giorgio di Challant e al di sopra della sala d'armi.\nIl nome deriverebbe dall'aver probabilmente ospitato il re di Francia Carlo VIII durante il suo passaggio in Italia nel 1494.\nNel XVI secolo questa era la camera nuziale di Renato di Challant e di sua moglie Mencia.\nLa stanza \u00e8 coperta da un soffitto a cassettoni in legno ed era scaldata da un camino decorato con i gigli dello stemma reale francese.\nLa stanza \u00e8 arredata con mobili in parte recuperati da Avondo, come il letto a baldacchino con gli stemmi degli Challant-Aymavilles acquistato presso un contadino di Ussel, e in parte rifacimenti ottocenteschi.\nOltrepassando la sala del re di Francia attraverso una serie di disimpegni si raggiunge la \"camera della torre\", situata nell'angolo di nord ovest del maniero nella zona pi\u00f9 antica del castello.\nLe diverse finestre della stanza permettevano contemporaneamente una vista sui castelli di Arnad, di Verr\u00e8s e di Villa a Challand-Saint-Victor e probabilmente questo locale era usato come torre di segnalazione.\nIn caso di pericolo i signori del maniero avrebbero potuto rifugiarsi nel meglio difendibile castello di Verr\u00e8s.\nPer raggiungere l'ultima stanza visitabile di questo piano bisogna attraversare una loggia coperta da una volta a crociera.\nLa stanza si trova all'estremit\u00e0 di sud-ovest del castello e nell'inventario del 1565 era citata come \"chambre de l'Empereur\", probabilmente in seguito alla permanenza dell'imperatore Sigismondo di Lussemburgo nel 1414. La stanza \u00e8 attualmente chiamata \"camera della contessina\", dalla contessina Isabella di Challant, figlia di Renato di Challant e di Mencia di Braganza, ed \u00e8 arredata con un letto cinquecentesco di origine tirolese, mobilio del XIX secolo fatto realizzare da Avondo e un camino in pietra decorato con lo stemma di Giorgio di Challant.\nNell'ala orientale del castello, non visitabile, si trova un'altra loggia con volta a crociera, posizionata in corrispondenza della cappella, alcune stanze e disimpegni e le scale che conducono alle soffitte del castello. \nSecondo una leggenda su quel loggiato apparirebbe nelle notti di luna il fantasma di Bianca Maria Gaspardone, prima moglie del signore di Issogne Renato di Challant, che fugg\u00ec pochi mesi dopo le nozze annoiandosi per le lunghe assenza del marito.\nBianca Maria fu in seguito condannata a morte per l'assassinio del suo amante Ardizzino Valperga e giustiziata a Milano nel 1526.\nI graffiti.\nUna delle caratteristiche del castello di Issogne, oltre ai famosi affreschi e alla fontana del melograno, sono i numerosi graffiti lasciati nel corso dei secoli dai visitatori e dagli ospiti del castello, dai servitori o dagli stessi castellani, preservati dal fatto che il castello non ha mai subito profondi rimaneggiamenti e testimoni della vita quotidiana che ruotava intorno al maniero.\nQuesti graffiti, solitamente incisi sulle pareti tramite punte metalliche, sono presenti in tutto il castello ma in particolare sono visibili nel porticato del cortile, nei corridoi e nelle strombature di porte e finestre.\nLe scritte sono soprattutto in francese, latino o italiano, e tra di esse si trovano commenti di viaggiatori tristi oppure sollevati per la loro partenza dal castello, massime sulla vita e sul denaro, confessioni di innamorati e commenti canzonatori.\nLe lunette affrescate del porticato mostrano, oltre alla firma del pittore maestro Colin, commenti sull'una o l'altra delle professioni raffigurate, mentre nella galleria che porta alla camera della contessina si pu\u00f2 leggere l'epitaffio per la morte del conte Renato di Challant \"XI iulii 1565 / obiit Renatus / comes de Challant\" e testimonianze di tristezza in occasione dell'anniversario della data."}
{"id": "1370166", "revid": "11392032", "url": "https://it.wikipedia.org/wiki?curid=1370166", "title": "North Lanarkshire", "text": ""}
{"id": "1370167", "revid": "124600595", "url": "https://it.wikipedia.org/wiki?curid=1370167", "title": "Distretto di Cufra", "text": "Il distretto di Cufra, o al-Kufra () \u00e8 uno dei 22 distretti della Libia. Si trova nella regione storica del Cirenaica e il suo capoluogo \u00e8 el-Giof. Confina a nord col distretto di al-Wahat, a est con l'Egitto e con il Sudan, a sud con il Ciad e a ovest con il distretto di Murzuch e con il distretto di Giofra.\nGeografia fisica.\nNel sud del territorio del distretto si trovano i crateri di Arkenu e alcune fra le montagne pi\u00f9 alte della Libia:"}
{"id": "1370168", "revid": "74173", "url": "https://it.wikipedia.org/wiki?curid=1370168", "title": "Lanarkshire Settentrionale", "text": "Il Lanarkshire Settentrionale (gaelico scozzese \"Siorrachd Lannraig a Tuath\") \u00e8 un'area amministrativa della Scozia."}
{"id": "1370174", "revid": "119945150", "url": "https://it.wikipedia.org/wiki?curid=1370174", "title": "Argyll e Bute", "text": "Argyll e Bute (gaelico scozzese \"Earra-Ghaidheal agus B\u00f2d\", pronuncia IPA: ; scots: \"Argyll an Buit\") \u00e8 un'area amministrativa e area di luogotenenza della Scozia. Il centro amministrativo \u00e8 Lochgilphead.\nArgyll e Bute risulta la seconda unit\u00e0 amministrativa pi\u00f9 ampia di tutta la Scozia. Confina con le Highland, Perth and Kinross, Stirling e West Dunbartonshire. Il suo confine corre lungo il Loch Lomond.\nStoria.\nL'attuale area amministrativa fu creata nel 1996, quando fu scorporata dalla regione dello Strathclyde, che era uno dei 19 distretti a due livelli creati nel 1975. Argyll e Bute un\u00ec gli allora distretti di Argyll e Bute e un ward del distretto di Dumbarton. Quest'ultimo, chiamato \"Helensburgh and Lomond\", comprendeva il burgh di Helensburgh e consisteva di un'area ad ovest del Loch Lomond, a nord del Firth of Clyde e ad est del Loch Long.\nIn termini di contee, abolite nel 1975, Argyll e Bute comprende gran parte della contea di Argyll (Argyll meno l'area di Morvern, a nord dell'isola di Mull, che divenne parte della regione Highland nel 1975), parte della contea di Bute (l'isola di Bute) e parte della contea del Dunbartonshire (ward di Helensburgh e Lomond).\nPer l'elezione della Camera dei Comuni del Regno Unito, l'area \u00e8 compresa nell'omonimo Collegio di Argyll and Bute.\nLe ultime scene del film di James Bond del 1963, \"A 007, dalla Russia con amore\", furono filmate intorno ai loch e alle colline di Argyll e Bute.\nConsiglio di Argyll e Bute.\nIl Consiglio (\"Council\") \u00e8 composto da trentasei membri. Le elezioni del 2017 hanno visto la vittoria dello Scottish National Party, il partito indipendentista di centro-sinistra attualmente primo partito anche nel resto della Scozia."}
{"id": "1370175", "revid": "11392302", "url": "https://it.wikipedia.org/wiki?curid=1370175", "title": "Argyll and Bute", "text": ""}
{"id": "1370177", "revid": "1305772", "url": "https://it.wikipedia.org/wiki?curid=1370177", "title": "Inocybe maculata", "text": "Inocybe maculata Boud., \"Bulletin de la Soci\u00e9t\u00e9 Botanique de France\" 32: 282 (1885).\nInocybe maculata \u00e8 un fungo basidiomicete appartenente alla famiglia Cortinariaceae.\nDescrizione della specie.\nCappello.\n2\u20138\u00a0cm di diametro, prima conico-campanulato, poi conico-convesso, con umbone evidente\nLamelle.\nPrima biancastre, poi camoscio chiaro, fitte, adnate, con il filo bianco e irregolare.\nGambo.\n4-9 x 0,5-0,8\u00a0cm, inizialmente bianco, si tinge poi di castano-bruno, cilindrico, con bulbo arrotondato o submarginato, lievemente fibrilloso, fioccoso verso l'apice.\nCarne.\nBianca, con sfumature giallastre verso la base del gambo.\nCommestibilit\u00e0.\nVelenoso.\nHabitat.\nCresce in estate-autunno, solitario o gregario, sotto latifoglie su terreni calcarei."}
{"id": "1370180", "revid": "767487", "url": "https://it.wikipedia.org/wiki?curid=1370180", "title": "Gustav Horn", "text": "Giovent\u00f9 e prime esperienze militari e politiche.\nGustav Horn nacque dal feldmaresciallo Carl Horn, di famiglia nobile, e da Agneta von Dellwig. Studi\u00f2 a Rostock, Jena e Tubinga, ed entr\u00f2 in seguito nell'esercito, al servizio del re Gustavo Adolfo. Partecip\u00f2 alla Guerra d'Ingria contro la Russia, e studi\u00f2 scienza militare nelle Province Unite, presso il principe Maurizio di Nassau.\nCon il grado di colonnello, prese parte all'assedio di Riga del 1621, dove rimase ferito gravemente; in seguito guid\u00f2 le truppe svedesi che conquistarono Dorpat (odierna Tartu), in Estonia, e, alla fine degli anni 20, insieme al conte Jacob De la Gardie comand\u00f2 la difesa della Livonia svedese contro gli attacchi della Polonia.\nI suoi meriti militari gli valsero in questi anni una brillante serie di promozioni e riconoscimenti: nel 1625 fu nominato membro del Consiglio Reale di Svezia, e nel 1628, all'et\u00e0 di 35 anni, fu promosso dal re Gustavo Adolfo al rango di feldmaresciallo. Nello stesso anno spos\u00f2 Kristina Oxenstierna, figlia del conte Axel Oxenstierna, Cancelliere di Svezia, da cui l'anno successivo ebbe una figlia, Agneta Horn.\nGuerra dei trent'anni.\nQuando Gustavo Adolfo decise di invadere il Sacro Romano Impero nel 1630 (vedi la fase svedese della Guerra dei trent'anni), nomin\u00f2 come suo uomo di fiducia Gustav Horn, che lo accompagn\u00f2 nelle campagne in Germania. Alla battaglia di Breitenfeld del 1631 Horn comandava l'ala sinistra dello schieramento svedese, sul cui fianco si trovava l'esercito sassone alleato. Quando i sassoni furono messi in rotta dall'attacco delle truppe cattoliche, l'ala sinistra di Horn resistette ruotando verso sinistra, negando il fianco al nemico e respingendo gli attacchi; per questo gli fu assegnata una buona parte del merito della vittoria.\nIn seguito fu posto al comando delle truppe svedesi operanti in Franconia, dove cattur\u00f2 la fortezza di Bad Mergentheim e l'arcivescovado di Bamberga, quindi marci\u00f2 in Baviera insieme al re Gustavo Adolfo. Fu in seguito coinvolto in una serie di operazioni in Renania e in Svevia, durante le quali conquist\u00f2 Coblenza e Treviri.\nAlla morte del re Gustavo Adolfo nella battaglia di L\u00fctzen, Horn, assieme al generale Johan Ban\u00e9r, fu posto al comando delle forze svedesi operanti in Germania, mentre il cancelliere Oxenstierna, suo suocero, assunse la guida politica della nazione. La conduzione delle operazioni nei seguenti anni fu per Horn piuttosto problematica: i tentativi di coordinare lo sforzo bellico svedese con quelli del comandante protestante Bernardo di Sassonia-Weimar, che operava indipendentemente, ebbero risultati altalenanti. Dopo l'assassinio del comandante imperiale Albrecht von Wallenstein Horn riusc\u00ec a conquistare alcuni territori in Svevia, ma dovette riunirsi rapidamente con le truppe di Bernardo di Sassonia per contrastare l'avanzata delle truppe spagnole del cardinale-infante Ferdinando d'Asburgo; il 6 settembre 1634 le forze protestanti e svedesi furono duramente battute nella battaglia di N\u00f6rdlingen e Gustav Horn fu preso prigioniero dagli imperiali.\nLa sua liberazione avvenne solo otto anni dopo, nel 1642, tramite uno scambio di prigionieri che coinvolse tre ufficiali imperiali trattenuti dagli svedesi; al suo ritorno, fu nominato Vice Presidente del Dipartimento della Guerra. L'anno successivo spos\u00f2 la sua seconda moglie, Sigrid Bielke, da cui ebbe altre due figlie, Eva Horn ed Hedvig Lovisa Horn.\nNel 1644 fu coinvolto nel conflitto scoppiato con la Danimarca (la cosiddetta Guerra di Torstenson), un episodio minore della Guerra dei Trent'anni. Egli guid\u00f2 le operazioni contro i territori danesi in Svezia meridionale, occupando la Scania e Halland con un esercito di circa 11.000 uomini; infruttuosi si rivelarono tuttavia i tentativi di conquistare la fortezza di Malm\u00f6, il cui assedio fu interrotto dalla firma della Pace of Br\u00f6msebro.\nNel 1651, terminato il conflitto, la regina Cristina lo nomin\u00f2 conte di Bj\u00f6rneborg (odierna Pori, in Finlandia). Horn fu quindi Governatore-Generale della Livonia svedese nel 1652, e Presidente del Dipartimento di Guerra nel 1653, anno in cui fu nominato anche Alto Conestabile.\nNel 1655, allo scoppio della guerra contro la Polonia, fu posto al comando delle forze a difesa della Svezia. Mor\u00ec il 10 maggio del 1657.\nGustav Horn \u00e8 ricordato come uno dei pi\u00f9 validi generali svedesi della Guerra dei Trent'Anni, abile in difesa e capace di imporre un'efficace disciplina alle proprie truppe, impedendo i saccheggi indiscriminati cui spesso altri comandanti indulgevano."}
{"id": "1370181", "revid": "203463", "url": "https://it.wikipedia.org/wiki?curid=1370181", "title": "Ayrshire Meridionale", "text": "L'Ayrshire Meridionale (gaelico scozzese \"Siorrachd Inbhir \u00c0ir a Deas\") \u00e8 un'area amministrativa della Scozia."}
{"id": "1370182", "revid": "11392421", "url": "https://it.wikipedia.org/wiki?curid=1370182", "title": "South Ayrshire", "text": ""}
{"id": "1370183", "revid": "122213034", "url": "https://it.wikipedia.org/wiki?curid=1370183", "title": "Drouet", "text": "Drouet, citato in italiano comunemente come Droetto, tradizionalmente viene identificato con un soldato francese che nel 1282, comportandosi in maniera irriguardosa nei confronti di una nobildonna siciliana, fece scattare la scintilla della sollevazione popolare del Vespro siciliano.\nTutto avrebbe avuto inizio all'ora del \"vespro\" del 30 marzo 1282, luned\u00ec dopo la Pasqua, a Palermo, sul sagrato della Chiesa del Santo Spirito. Drouet, di ronda, si sarebbe rivolto in maniera irriguardosa nei confronti di una giovane nobildonna accompagnata dal consorte con la scusa di ricercarle armi nascoste sotto le vesti. La donna svenne e nella reazione lo sposo sottrasse la spada e colp\u00ec a morte il soldato. La difesa della nobildonna fu appunto la scintilla che dette inizio alla rivolta. L'insurrezione dilag\u00f2 immediatamente in tutta la Sicilia e nel corso della serata e della notte che ne segu\u00ec i palermitani si abbandonarono ad una vera e propria caccia ai francesi, presto trasformatasi in un'autentica carneficina in tutta la Sicilia. Si dice che chiunque non fosse in grado di pronunciare correttamente lo \"shibboleth\" \"ciciri\" (\"ceci\") venisse ucciso.\nSecondo una parte della leggenda meno nota la donna sarebbe stata Imelda, figlia di Giovanni da Procida, che sarebbe giunta appositamente da Napoli per provocare un incidente che permettesse di avviare la rivolta gi\u00e0 organizzata dal padre."}
{"id": "1370185", "revid": "439868", "url": "https://it.wikipedia.org/wiki?curid=1370185", "title": "Erin Brockovich", "text": "\u00c8 presidente della Brockovich Research &amp; Consulting, ed \u00e8 coinvolta in numerosi progetti ambientali in tutto il mondo.\n\u00c8 nota per la causa intentata contro la Pacific Gas &amp; Electric nel 1993 per la contaminazione con cromo esavalente delle acque della citt\u00e0 di Hinkley in California per oltre 30 anni. Nel 1996, a seguito della pi\u00f9 grande azione legale condotta nel suo genere, capeggiata dalla Brockovich e da Ed Masry, il colosso dell'energia \u00e8 stato costretto a pagare il pi\u00f9 grande risarcimento nella storia degli Stati Uniti: 333 milioni di dollari ai pi\u00f9 di 600 residenti di Hinkley.\nLa sua storia \u00e8 stata portata sul grande schermo col film del 2000 \"Erin Brockovich - Forte come la verit\u00e0\", con Julia Roberts, in cui la Brockovich recita in una piccola parte come cameriera.\nNel 2001 ha scritto e pubblicato, con Marc Eliot il libro , che negli USA \u00e8 diventato un bestseller.\nAttualmente sta lavorando su casi di contaminazione delle falde acquifere in California, Texas, Florida, Michigan, Illinois e Missouri e ha richieste d'intervento da molti altri stati degli Stati Uniti, dall'Australia e da altre localit\u00e0 internazionali."}
{"id": "1370186", "revid": "767487", "url": "https://it.wikipedia.org/wiki?curid=1370186", "title": "Valanga Townsend", "text": "Una valanga Townsend \u00e8 una reazione a cascata in cui interagiscono gli elettroni in una regione con un campo elettrico sufficientemente intenso. La reazione deve avvenire in un mezzo che pu\u00f2 essere facilmente ionizzato, come l'aria o un gas nobile. Questo effetto \u00e8 usato per moltiplicare la carica nei contatori Geiger e nei contatori proporzionali. La radiazione incidente ionizza vari atomi o molecole del mezzo creando coppie elettrone - ione. Gli ioni si muovono verso il catodo, mentre gli elettroni verso l'anodo. Gli elettroni sono accelerati dal campo elettrico tra un urto e un altro; se l'energia che riescono ad acquistare \u00e8 sufficiente per produrre un'ulteriore ionizzazione allora si forma una valanga.\nIl vantaggio di avere una valanga \u00e8 che la carica viene moltiplicata per un fattore molto grande e quindi il segnale che si induce sull'anodo \u00e8 molto pi\u00f9 grande. Prende il nome dal fisico inglese John Sealy Townsend."}
{"id": "1370190", "revid": "11392515", "url": "https://it.wikipedia.org/wiki?curid=1370190", "title": "East Ayrshire", "text": ""}
{"id": "1370191", "revid": "767487", "url": "https://it.wikipedia.org/wiki?curid=1370191", "title": "Ayrshire Orientale", "text": "Lo Ayrshire Orientale (gaelico scozzese \"Siorrachd Inbhir \u00c0ir an Ear\") \u00e8 un'area amministrativa della Scozia."}
{"id": "1370199", "revid": "1598666", "url": "https://it.wikipedia.org/wiki?curid=1370199", "title": "Ayrshire Settentrionale", "text": "L'Ayrshire Settentrionale (in gaelico scozzese \"S\u00ecorrachd Inbhir Air a Tuath\") \u00e8 un'area amministrativa della Scozia. Ha una popolazione di circa persone e si trova nella parte sud-occidentale della Scozia, confinando con le aree dell'Inverclyde a nord, Renfrewshire a nord-est e Ayrshire Orientale e Ayrshire Meridionale rispettivamente ad est e a sud.\nL'area fu creata nel 1996 come successore del distretto di Cunninghame; la sede del consiglio si trova ad Irvine, che \u00e8 anche la citt\u00e0 maggiore. L'area comprende anche le citt\u00e0 di Ardrossan, Beith, Dalry, Kilbirnie, Kilwinning, Largs, Saltcoats, Skelmorlie, Stevenston, West Kilbride, oltre all'Isola di Arran e le Isole Cumbrae.\nLe citt\u00e0 del nord (Fairlie, Largs e West Kilbride) sono tipicamente citt\u00e0 dormitorio, mentre Ardrossan, Saltcoats e Stevenston nel sud sono pi\u00f9 industriali. Le citt\u00e0 interne della Garnock Valley (Beith, Dalry e Kilbirnie) furono un tempo centri per la produzione tessile e dell'acciaio, anche se in tempi recenti questi settori sono tramontati. Il turismo \u00e8 la principale fonte di reddito su Arran e le Cumbrae, anche se il numero delle seconde case su queste isole ha iniziato a escludere i locali dal mercato delle abitazioni. Lavori di rinnovamento sono attualmente in corso al porto di Ardrossan e nel centro di Irvine, e negli ultimi anni l'industria delle costruzioni ha visto un rapido incremento.\nIl Partito Nazionale Scozzese (SNP) forma il governo locale di minoranza del consiglio dal maggio 2012. Nella Camera dei Comuni a Westminster, quest'area forma il collegio denominato \"North Ayrshire and Arran\". Al Parlamento scozzese, questo collego \u00e8 diviso nelle circoscrizioni di Cunninghame North e Cunninghame South, entrambe rappresentate da deputati del SNP.\nCitt\u00e0 e villaggi.\nIl principale centro amministrativo e maggiore citt\u00e0 dell'Ayrshire Settentrionale \u00e8 Irvine, una citt\u00e0 di fondazione situata sulla costa del Firth of Clyde, con una popolazione di 39.527 persone.\nIl secondo principale insediamento \u00e8 Kilwinning, con una popolazione oltre le 18.000 persone; tra gli altri grandi centri vi sono Largs, e le \"Tre Citt\u00e0\" - Ardrossan, Saltcoats e Stevenston.\nSull'isola di Arran, il principale villaggio \u00e8 Lamlash, ma vi sono numerosi altri villaggi minori. Su Great Cumbrae, l'unica citt\u00e0 sull'isola \u00e8 Millport."}
{"id": "1370200", "revid": "11392612", "url": "https://it.wikipedia.org/wiki?curid=1370200", "title": "North Ayrshire", "text": ""}
{"id": "1370203", "revid": "2229866", "url": "https://it.wikipedia.org/wiki?curid=1370203", "title": "Corrado Fortuna", "text": "Biografia.\nDebutta nel 2002 con il ruolo del protagonista \"Tanino\" nel film \"My Name Is Tanino\", regia di Paolo Virz\u00ec, del quale \u00e8 poi assistente alla regia per il film \"Caterina va in citt\u00e0\" del 2003, anno in cui \u00e8 sul grande schermo anche come protagonista dell'opera prima di Franco Battiato, \"Perdutoamor\". Grazie alla sua interpretazione in \"My Name Is Tanino\" e \"Perdutoamor\", nel 2004 vince il \"Premio Guglielmo Biraghi\". Nello stesso anno ha un ruolo nel film \"Alla luce del sole\", regia di Roberto Faenza, con Luca Zingaretti.\nDopo l'apparizione su Rai Uno nella miniserie tv \"Cefalonia\" (2005), regia di Riccardo Milani, in cui \u00e8 protagonista con Luisa Ranieri e nuovamente con Luca Zingaretti, nel 2006 torna al cinema come protagonista di \"Agente matrimoniale\", regia di Christian Bisceglia. Nel 2008 continua ad alternare ruoli cinematografici e televisivi con il film \"Aspettando il sole\" e la fiction \"Tutti pazzi per amore\", il cui successo gli dona notoriet\u00e0 nazionale. Nel 2009 \u00e8 sul grande schermo con \"Feisbum! Il film\", pellicola in otto episodi ispirata al social network Facebook. Sempre nel 2009 \u00e8 in \"Baar\u00eca\", di Giuseppe Tornatore. Nel 2011 \u00e8 protagonista del film \"I pi\u00f9 grandi di tutti\", regia di Carlo Virz\u00ec, con Claudia Pandolfi e Alessandro Roja. Nel 2012 prende parte, in un piccolo ruolo, al film \"To Rome with Love\", di Woody Allen. Nel 2014 \u00e8 fra i protagonisti di \"Scusate se esisto!\" di Riccardo Milani, con Paola Cortellesi e Raul Bova.\nNegli anni sviluppa, contemporaneamente alla carriera di attore, un'attivit\u00e0 di regista di documentari e videoclip con la ClubSilencio, casa di produzione da lui fondata insieme col socio Gaspare Pellegrino.\nNell'inverno del 2013 \u00e8 nuovamente assistente alla regia di Paolo Virz\u00ec nel film \"Il capitale umano\".\nNel 2013 conduce, su Dove TV, la trasmissione \"Conosco un posticino\", di cui \u00e8 anche autore, sostituendo il precedente conduttore Riccardo Rossi.\nNel 2014 pubblica il suo primo romanzo, \"Un giorno sarai un posto bellissimo\", edito da Baldini&amp;Castoldi.\nNel 2018 pubblica il suo secondo romanzo, \"L'amore capovolto\", edito da Rizzoli.\nNel 2021 pubblica il suo terzo romanzo, \"L'ultimo lupo\", edito da Rizzoli."}
{"id": "1370204", "revid": "436907", "url": "https://it.wikipedia.org/wiki?curid=1370204", "title": "XM (album)", "text": "XM \u00e8 il terzo album dal vivo del gruppo musicale britannico Porcupine Tree, pubblicato nel 2003 dalla Transmission Recordings e dalla Lava Records.\nDescrizione.\nDistribuito in tiratura limitata a copie, contiene la registrazione del concerto tenuto dal gruppo presso lo Studio One della XM Satellite Radio di Washington durante la promozione del settimo album \"In absentia\".\nNel disco figura per la prima volta il chitarrista John Wesley, entrato a far parte della formazione dal vivo dei Porcupine Tree l'anno preccedente."}
{"id": "1370208", "revid": "729019", "url": "https://it.wikipedia.org/wiki?curid=1370208", "title": "Isola dei Cervi", "text": "L'isola dei Cervi (in francese \"\u00cele aux Cerfs\", in lingua inglese \"Deer Island\"), \u00e8 un isolotto che si trova in prossimit\u00e0 dell'isola di Mauritius nell'oceano Indiano. \u00c8 situato all'interno della stessa barriera corallina che racchiude tutta l'isola mauriziana. L'Isola dei Cervi \u00e8 sulla costa est dell'isola di Mauritius ed \u00e8 uno dei pi\u00f9 attraenti luoghi di villeggiatura di tutto il paese, raggiungibile solo tramite battello o motoscafo.\nIl nome \u00e8 dovuto all'antica presenza, sull'isolotto come in tutto il resto di Mauritius, di cervi, portati dagli olandesi per usarli durante le battute di caccia. Se sull'isola maggiore \u00e8 ancora possibile incontrarne esemplari allo stato brado, dall'isola che porta il loro nome sono praticamente scomparsi. \"Cervo\" (\"cerf\" in francese o \"biche\" per la femmina del cervo), \u00e8 un nome che ricorre spesso nella toponomastica dell'isola di Mauritius.\n\u00c8 famosa per le grandi distese di sabbia fine e bianca, di origine corallina, che la circondano. Presso l'isola dei Cervi vengono praticati molti sport acquatici, ulteriore attrazione per i numerosi turisti. All'interno dell'isola, invece, \u00e8 presente un campo da golf."}
{"id": "1370209", "revid": "125700984", "url": "https://it.wikipedia.org/wiki?curid=1370209", "title": "Ballando con le stelle (seconda edizione)", "text": "Ballando con le stelle\nLa seconda edizione di Ballando con le stelle \u00e8 andata in onda dal 17 settembre 2005 al 6 gennaio 2006 su Rai 1, condotta da Milly Carlucci e Paolo Belli. Questa edizione \u00e8 stata vinta dalla showgirl Cristina Chiabotto e dal ballerino Raimondo Todaro. La prima puntata ottenne 6.927.000 spettatori, con uno share del 40,03%.\nRegolamento.\nIl regolamento del gioco rimane invariato, ma le novit\u00e0 non mancano: le coppie che si sfidano sono 12 e in questa edizione viene inserito il meccanismo della \"Coppa dei Campioni\", che prevede che le quattro coppie migliori della passata edizione (squadra rossa) si sfidino con le prime quattro coppie classificate di questa edizione (squadra azzurra). Questa fase del programma \u00e8 si svolta dal 3 dicembre 2005 al 6 gennaio 2006 ed \u00e8 stata vinta da Cristina Chiabotto e Raimondo Todaro.\nUn'altra delle novit\u00e0 \u00e8 la gara che viene creata per ragazzini famosi soprannominata: \"Ballando con le stelline\" che si \u00e8 svolta durante la prima fase del programma.\nInoltre lo show, in quest'edizione, \u00e8 stato abbinato alla Lotteria Italia.\nCast.\nGiuria.\nPresidenti di giuria:\nTabellone.\nLegenda\nDettaglio delle puntate.\nPrima puntata.\nData: 17 settembre 2005\nPresidente di Giuria: Romina Power.\nPrima manche:\nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto (Marco Mazzocchi e Vincenza Farnese, Francesca Reggiani e Sergio Sampaoli). Viene aperto il televoto, ma le esibizioni dei concorrenti vengono rimandate alla puntata successiva e il televoto rimane aperto per una settimana.\nSeconda puntata.\nData: 24 settembre 2005\nPresidente di Giuria: Remo Girone.\nSpareggio: vi partecipano gli ultimi due concorrenti della classifica della precedente puntata, rimasti al televoto per tutta la settimana.\nPrima manche:\nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto (Mario Cipollini e Marina Aleksejeva, Marco Mazzocchi e Vincenza Farnese). Viene aperto il televoto, ma le esibizioni dei concorrenti vengono rimandate alla puntata successiva e il televoto rimane aperto per una settimana.\nTerza puntata.\nData: 01 ottobre 2005\nPresidente di Giuria: Alberto Tomba.\nSpareggio: vi partecipano gli ultimi due concorrenti della classifica della precedente puntata, rimasti al televoto per tutta la settimana.\nPrima manche: \nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto. \nQuarta puntata.\nData: 08 ottobre 2005\nPresidente di Giuria: Lino Banfi.\nDiego Armando Maradona si ritira dalla gara per motivi di salute, al suo posto \u00e8 reintegrata la coppia eliminata la puntata precedente, Youma Diakite e Giuseppe Albanese. \nPrima manche: \nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto (Syusy Blady e Emanuele Ricci, Alessandra Canale e Simone Di Pasquale). Viene aperto il televoto, ma le esibizioni dei concorrenti vengono rimandate alla puntata successiva e il televoto rimane aperto per una settimana.\nQuinta puntata.\nData: 15 ottobre 2005\nPresidente di Giuria: Katia Ricciarelli.\nSpareggio: vi partecipano gli ultimi due concorrenti della classifica della precedente puntata, rimasti al televoto per tutta la settimana.\nPrima manche:\nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto. \nSesta puntata.\nData: 22 ottobre 2005\nPresidente di Giuria: Pooh.\nPrima Manche - Prova a sorpresa: i concorrenti non balleranno la coreografia preparata per la puntata, ma eseguiranno un medley di tre balli da loro gi\u00e0 conosciuti e ballati precedentemente. Alla fine la giuria assegna un punteggio.\nSeconda manche: vi partecipano gli ultimi due concorrenti classificati dalla media tra il punteggio ottenuto nella prima manche a sorpresa e il televoto. \nSettima puntata.\nData: 29 ottobre 2005\nPresidente di Giuria: Alessandra Martines.\nProva a sorpresa: i concorrenti, in tre sfide a coppie, devono cimentarsi in un medley con musiche a loro sconosciute. Il voto di ogni giudice vale 5 punti, validi per la classifica finale. \nPrima manche:\nSeconda Manche: I concorrenti dovranno inserire in una coreografia da loro conosciute, almeno due di tre prese acrobatiche imparate durante la stessa puntata.\nTerza Manche: vi partecipano gli ultimi due concorrenti classificati dalla media tra il punteggio ottenuto nella prima manche e il televoto (Loredana Cannata e Samuel Peron, Alessandra Canale e Simone Di Pasquale). Viene aperto il televoto, ma le esibizioni dei concorrenti vengono rimandate alla puntata successiva e il televoto rimane aperto per una settimana.\nOttava puntata.\nData: 5 Novembre 2005.\nPresidente di Giuria: Veronica Pivetti.\nSpareggio: vi partecipano gli ultimi due concorrenti della classifica della precedente puntata, rimasti al televoto per tutta la settimana.\nPrima manche - Prova a sorpresa: I concorrenti si cimentano in un medley sui cinque balli latini (chachacha, rumba, jive, paso doble e samba).\nSeconda manche - Prova a sorpresa: I concorrenti vengono esaminati adesso invece su balli standard (Tango e Valzer inglese). Alla fine di questa manche viene aperto un televoto, e la coppia che, nel punteggio combinato fra giuria e televoto, si classifica all'ultimo posto sar\u00e0 la prima ad andare allo spareggio finale. \nTerza manche: Le coppie presentano il ballo preparato per questa puntata. La coppia che, nel punteggio combinato fra giuria e televoto, si classifica all'ultimo posto sar\u00e0 la seconda ad andare allo spareggio finale. \nQuarta manche: vi partecipano le coppie classificatesi ultime nelle due rispettive manches. \nNona puntata.\nData: 12 Novembre 2005\nPresidente di Giuria: Luca Barbareschi.\nPrima Manche: Le coppie si esibiscono nel ballo di puntata; la classifica combinata, giuria e televoto, decreta le prime due coppie che passano alla fase degli spareggi.\nSeconda Manche: le coppie si cimentano in un medley a sorpresa su 5 balli di 5 stili diversi; la classifica combinata, giuria e televoto, decreta le due coppie che passano alla fase degli spareggi e le tre coppie che sono eliminate definitivamente. \nSpareggio: Le coppie si esibiscono in un ballo da loro preparato; la classifica combinata, giuria e televoto, decreta le tre coppie che andranno al televoto di spareggio per tutta la settimana, la quarta classificata \u00e8 definitivamente eliminata.\nDecima puntata.\nData: 19 Novembre 2005\nPresidente di Giuria: Roberto Bolle.\nPrimo Spareggio: vi partecipano i tre concorrenti salvi dalla precedente puntata, rimasti al televoto per tutta la settimana. La coppia pi\u00f9 votata \u00e8 ripescata, le altre due passano al secondo spareggio\nSecondo Spareggio: vi partecipano i due concorrenti rimasti allo spareggio precedente. La coppia pi\u00f9 votata dal televoto \u00e8 ripescata, l'altra \u00e8 eliminata definitivamente.\nPrima manche:\nSeconda manche: le coppie si cimentano in un esame sui balli caraibici; il punteggio, combinato tra i voti della giuria nelle due manches e il televoto, stabilisce la coppia che andr\u00e0 direttamente allo spareggio finale e le cinque che andranno alla terza manche.\nTerza manche: le coppie si cimentano in una coreografia di tip tap; il punteggio, combinato tra i voti della giuria nelle due manches e il televoto, stabilisce la seconda coppia che andr\u00e0 direttamente allo spareggio finale.\nSpareggio: vi partecipano le due coppie concorrenti arrivate ultimi nelle rispettive manches allo spareggio precedente. La coppia pi\u00f9 votata dal televoto rimane in gara.\nUndicesima puntata.\nData: 26 Novembre 2005\nPresidente di Giuria: Bruno Vespa.\nPrima manche:\nSeconda manche: le coppie balleranno uno stile conosciuto ma su musica a sorpresa, e dopo 30 secondi l'insegnante lascer\u00e0 il concorrente vip ballare da solo. \nSpareggio: vi partecipano le coppie arrivate ultime nelle due manches precedenti, con punteggio misto fra giuria e televoto.\nTerza manche - Sfide: le coppie dovranno affrontarsi in sfide dirette due contro due, tutti contro tutti, e saranno valutati da giuria e televoto.\nClassifica Riassuntiva \nSpareggio per il Terzo Posto: vi partecipano le due coppie concorrenti arrivate eliminate nella manche precedente. \nFinale: le due coppie si cimentano in tre balli: due scelti dalla coppia rivale e uno scelto da loro stessi. \nLa Supercoppa.\nConcorrenti.\nSquadra Rossa - Prima Edizione\nSquadra Blu - Seconda Edizione"}
{"id": "1370215", "revid": "124503167", "url": "https://it.wikipedia.org/wiki?curid=1370215", "title": "Rhea Perlman", "text": "Biografia.\nRhea Perlman nasce negli Stati Uniti a Brooklyn, figlia dell'avvocato, giornalista e politico Philip Perlman e di Adele Perlman e sorella della produttrice cinematografica e sceneggiatrice Heide Perlman. Nel corso della sua carriera ha vinto 4 Premi Emmy e ha avuto 6 candidature ai Golden Globe per il ruolo di \"Carla Tortelli\" nella sitcom \"Cin cin\".\nVita privata.\nIl 28 gennaio 1982 si \u00e8 sposata con l'attore Danny DeVito con il quale ha avuto tre figli: Lucy Chet (1983), Grace Fan (1985) e Jacob Daniel (1987). I due si sono separati nel 2012, dopo 30 anni di matrimonio. Nel marzo 2013 la coppia ha comunicato di essersi riconciliata e di aver deciso di non separarsi."}
{"id": "1370217", "revid": "1272592", "url": "https://it.wikipedia.org/wiki?curid=1370217", "title": "Silvia Toffanin", "text": "Biografia.\nSilvia Toffanin \u00e8 nata il 26 ottobre 1979 a Marostica, ma \u00e8 cresciuta a Cartigliano e ha una sorella di nome Daiana.\nCarriera.\nSilvia Toffanin dopo aver partecipato su Rai 1 alle finali del concorso di Miss Italia nel 1997, ha esordito in televisione nel 2001 come letterina del quiz di Canale 5 \"Passaparola\" (partecipando anche al calendario), restandovi per due stagioni fino a giugno 2002. Nello stesso periodo ha preso parte al programma \"Mosquito\" su Italia 1.\nHa debuttato come conduttrice il 20 agosto 2002 nel programma \"Nonsolomoda\" di Canale 5, impegno rinnovato per sette edizioni consecutive fino al 2009. Nel 2003 ha partecipato al talent show di Italia 1 \"Popstars\" come inviata, e condotto al fianco di Enrico Papi su Canale 5 lo speciale di prima serata \"Moda mare a Porto Cervo\";\nIscritta all'albo dei giornalisti professionisti dal 2004, si \u00e8 laureata nel 2007 in \"lingue e letterature straniere\" presso l'Universit\u00e0 Cattolica del Sacro Cuore, con una tesi su \"I telefilm americani per adolescenti\" (con Aldo Grasso come relatore).\nTra il 2004 e il 2006 ha curato, in qualit\u00e0 di giornalista di moda, una rubrica riservatale all'interno di \"Verissimo\", programma del quale dal settembre 2006 ha ereditato la conduzione da Paola Perego. Dall'11 novembre 2013 al 17 dicembre 2013 ha fatto parte della giuria del talent show \"Fashion Style\" di La 5. Il 18 dicembre 2015 ha condotto, con il supporto di Alvin, la ventitreesima edizione del \"Concerto di Natale\" su Canale 5.\nDal 21 al 26 febbraio 2022 conduce \"Striscia la notizia\" con Ezio Greggio.\nVita privata.\nSilvia Toffanin \u00e8 legata sentimentalmente dal 2002 a Pier Silvio Berlusconi, vicepresidente di Mediaset, dal quale ha avuto due figli: Lorenzo Mattia, nato il 10 giugno 2010, e Sofia Valentina, nata il 10 settembre 2015."}
{"id": "1370218", "revid": "842", "url": "https://it.wikipedia.org/wiki?curid=1370218", "title": "Sonda SELENE", "text": ""}
{"id": "1370221", "revid": "842", "url": "https://it.wikipedia.org/wiki?curid=1370221", "title": "Selenological and Engineering Explorer", "text": ""}
{"id": "1370222", "revid": "5376", "url": "https://it.wikipedia.org/wiki?curid=1370222", "title": "WAGGGS-Regione dell'Emisfero Occidentale", "text": ""}
{"id": "1370234", "revid": "287204", "url": "https://it.wikipedia.org/wiki?curid=1370234", "title": "Trace", "text": ""}
{"id": "1370239", "revid": "72396", "url": "https://it.wikipedia.org/wiki?curid=1370239", "title": "Leone Morandini", "text": "Biografia.\nLeone Morandini frequenta le elementari fino alla quarta classe nella nat\u00eca Cividale e intraprende quindi l'attivit\u00e0 di muratore, frequentando per qualche tempo anche i corsi serali della scuola d'arte applicata della locale Societ\u00e0 Operaia di Mutuo Soccorso, dove si dichiara \"Scalpellino\". Trascorre la giovent\u00f9 tra l'Austria, Venezia, Padova, e Treviso, dove arricchisce le sue esperienze tecniche. \nTornato a Cividale, insieme alla moglie gestisce l'osteria familiare presso la quale viene fondata la nota rivista letteraria e culturale \"la Panarie\", ad opera di vari clienti dell'osteria stessa, quali Ermacora, Podrecca, Bront, Tomadini e altri esponenti della cultura locale. \nIl 21 luglio 1969 il Comune di Cividale gli rende onore insignendolo con una medaglia d'oro per le pregevoli opere intese a valorizzare la sua amata Cividale e l'8 febbraio 1970, in Campidoglio a Roma, viene nominato accademico delle belle arti come \"riconoscimento delle sue altissime benemerenze nella strenua difesa e nel geniale ripristino di insigni monumenti e nella creazioni di tante degne opere d'arte architettonica\"."}
{"id": "1370246", "revid": "31886", "url": "https://it.wikipedia.org/wiki?curid=1370246", "title": "Abdelmajid Lakhal", "text": "Biografia.\nNato a Biserta il 29 novembre 1939, passa la sua infanzia e la giovinezza a Hammam-Lif.\nAttivit\u00e0 artistica.\nRicopre il suo primo ruolo nel 1948, a soli nove anni, in \"Kh\u0101timat al-naff\u0101f\" (\"La fine di un morfinomane\"). A sedici anni sboccia la passione per il teatro: partecipa alla creazione del Gruppo Teatrale \"Jeunes Com\u00e9diens\", nell'ambito del Circolo studentesco di Hammam-lif. Nel 1960 entra ufficialmente nel Conservatorio Nazionale di teatro, Musica e Danza di Tunisi, dove resta per tre anni. Nel 1964 adempie gli obblighi militari. Nel 1965 dirige \"Georges Dandin, o il marito confuso\" di Moli\u00e8re con la compagnia \"al-Nuh\u016bd\" di Tunisi.\nNel 1966-67 lavora alla messa in scena di \"Flaminio\" (Robert Merle), di \"Yerma\" (Federico Garc\u00eda Lorca) e de \"Il Maresciallo\" (da \"Le Bourgeois Gentilhomme\" di Moli\u00e8re). Nel 1968 \u00e8 la volta dell\"'Amleto\" ad Hammamet, come assistente alla regia di Ali Ben Ayed. \u00c8 del 1971 la sua prima regia professionistica, con \"Otto Donne\" di Robert Thomas. Nel 1974 \u00e8 impegnato nella regia de \"Il mercante di Venezia\" di William Shakespeare.\nTelevisione.\nLe prime trasmissioni televisive in Tunisia hanno avuto luogo nel 1966.\nTeatro.\nGli ultimi lavori di Lakhal a teatro sono l'adattamento de \"Le baruffe chiozzotte\" di Carlo Goldoni (\"Baruf \u00e0 Chioggia\" - \"El Khsuma\") nel 2000 e 2001 e la rappresentazione di \"al-Nawres\" (\"Il gabbiano\") di Anton \u010cechov nel 2005. Entrambi gli spettacoli hanno iniziato la tourn\u00e9e al Festival Internazionale di Cartagine per poi passare al teatro municipale di Tunisi.\nDa tempo si era ritirato a vita privata, anche a causa di precarie condizioni di salute. Abdelmajid Lakhal \u00e8 morto il 27 settembre 2014; \u00e8 stato sepolto il giorno stesso al cimitero di Boukornine, a Hammam Lif."}
{"id": "1370248", "revid": "599013", "url": "https://it.wikipedia.org/wiki?curid=1370248", "title": "Derek Toletti", "text": "Nato in Lombardia, fa le giovanili con l'AS Mastini Varese.\nCon la nazionale italiana Under-20 ha giocato 5 incontri nel Campionato mondiale di hockey su ghiaccio Under-20 2002\nHa studiato alla Scuola Europea di Varese."}
{"id": "1370251", "revid": "124937710", "url": "https://it.wikipedia.org/wiki?curid=1370251", "title": "Filippo Notarbartolo Cipolla", "text": "Biografia.\nFilippo rappresenta un nome di spicco nella seconda met\u00e0 del XVII secolo di un'importante famiglia aristocratica siciliana, i Notarbartolo che successivamente acquisiranno anche il principato di Castelreale. Il suo nome \u00e8 noto per avere fondato Sciara, che inizia ad edificare ufficialmente nel 1671.\nFiglio di Pietro Notarbartolo, Capitano e Giurato di Termini ed Eleonora Cipolla, baronessa di Sciara, consegu\u00ec a Madrid per decreto regio di Carlo II di Spagna il 13 novembre 1671 il fregio di principe di tale feudo, con la facolt\u00e0 di \"popolare il territorio infra decennio\"; la ducea di Villarosa; i marchesati di Bonfornello, Miraelrio, San Giovanni; la contea di Priolo; le baronie Bombinetto, Buccheri, Carcaci, Colla, Gasba, Landro, Magabeci e Manca di Magaudo Manchi di Belice, Milici, Priolo, Sichechi, Tuzia, Vallelunga, Villanova, e altre.\nInvestito del titolo, stabilisce la sua residenza nel castello, fatto erigere da Vincenzo Pilo barone di Summero e sovrastante le prime frazioni del borgo (all'epoca forse quella di S.Isidoro il riferimento nucleare principale) e inizia l'ampliamento del paese spostandone verso nord, vicino al castello, il nucleo e facendo costruire una nuova rete stradale, facilmente controllabile dall'alto. Il territorio di Sciara era all'epoca solo una delle contrade del latifondo di Brucato, in passato distrutta e spopolata nella guerra dei vespri dagli aragonesi, per il supporto fornito alle truppe angioine.\nPer stimolare la crescita del principato e avvicinarlo al maniero, inizia la costruzione della nuova chiesa dedicata a S.Anna (il cui nome \u00e8 forse un possibile omaggio alla futura moglie), citata nel registro parrocchiale precedente, e funzionante nell'anno 1683. La vecchia chiesa di S. Isidoro, pi\u00f9 lontana continuer\u00e0 comunque per lungo tempo a funzionare. L'attuale chiesa del paese \u00e8 una riedificazione degli anni venti.\nIl 4 marzo 1685 a Palermo, sposa Anna Sandoval. Il rito viene officiato dall'Arciprete di Sciara, Don Pietro Tetamo.\nDa Filippo ed Anna, nacque Gaspare, che successe al padre il primo luglio 1705.\nFilippo fu anche deputato del regno, eletto nel 1680."}
{"id": "1370252", "revid": "339392", "url": "https://it.wikipedia.org/wiki?curid=1370252", "title": "Processo per formulas", "text": ""}
{"id": "1370257", "revid": "339392", "url": "https://it.wikipedia.org/wiki?curid=1370257", "title": "Davide Di Leo", "text": ""}
{"id": "1370260", "revid": "1305772", "url": "https://it.wikipedia.org/wiki?curid=1370260", "title": "Ecos (rivista)", "text": "Ecos, rivista a cura dell'Eni, \u00e8 stata per trent'anni, dal 1972 al 2002, la Rivista Aziendale dell'Eni, una delle maggiori compagnie petrolifere internazionali.\nPubblicata in italiano e in inglese, di 96 pagine ogni numero, aveva cadenza bimestrale ed era distribuita gratuitamente in Italia e all'estero ai dipendenti del gruppo Eni, a personalit\u00e0 della politica, dell'economia, della cultura, del giornalismo, alle biblioteche comunali e scolastiche, eccetera.\nNel momento di massima espansione raggiunse una tiratura di 140.000 copie.\nNascita e \"mission\".\n\"Ecos\" nacque all'epoca della presidenza all'Eni di Raffaele Girotti, da un'idea di Gianni Rocca, che era allora capo ufficio stampa e direttore delle relazioni esterne dell'Eni. Il nome \"Ecos\" fu scelto perch\u00e9 breve e facile da ricordare e perch\u00e9 rinviava alla \"E\" iniziale di \"Eni\" e di \"energia\" e all'\"Eco\" di \"economia\" ed \"ecologia\".\nLa rivista ebbe la \"mission\" d'essere allo stesso tempo organo di informazione interna e rivista d'Immagine. Una scelta innovativa, nel panorama delle riviste aziendali europee. Le grandi imprese, infatti, preferivano allora, e preferiscono tuttora, editare due o pi\u00f9 riviste distinte: una per i dipendenti, una per un pubblico qualificato e a volte una terza rivista per illustrare i propri prodotti. La creazione della veste grafica fu affidata al \"designer\" Sergio Ruffolo, che nel 1976, quattro anni dopo, fu chiamato da Eugenio Scalfari a disegnare \"la Repubblica\". Il primo numero usc\u00ec nell'ottobre del 1972.\nPrima di \"Ecos\", erano stati \"house organ\" dell'Eni: \"Il Gatto Selvatico\", la rivista voluta dal primo presidente dell'Eni Enrico Mattei e diretta da Attilio Bertolucci, che contribu\u00ec non poco allo sviluppo culturale dell'Italia negli anni 1955-1964, e quindi la rivista tascabile \"ENI\" (1971-1972).\nStoria.\nAlla direzione di \"Ecos\" si sono succedute grandi firme del giornalismo italiano: Gianni Rocca, Mario Padovani, Gianni Farneti, Giorgio Secchi, Eugenio Palmieri, Marzio Bellacci, Luciana Santaroni.\nIl designer Sergio Ruffolo rinnov\u00f2 la veste grafica nel 1984. Nel 1998 furono Emilio Tadini e Gianfranco Pardi ad adeguare il \"design\" ai tempi del multimediale.\nHanno contribuito alla storia di \"Ecos\", tra gli altri, i \"senior editor\" : Francesco Manzini, Umberto Fusi, Claudio Rovai, Paolo Andreocci e Laura Brunetti; gli inviati speciali Gian Luigi Piccioli e Luigi Valgimigli, il mago della fotografia industriale Giovanni Luigi Tinelli , il redattore e fotografo Umberto Simeoni (Simbert) dal 1983 al 2001.\nTra i collaboratori, importanti firme del giornalismo italiano e internazionale.\nOltre a Giovanni Tinelli, hanno assiduamente collaborato con le loro foto, tra gli altri: Sergio Toni, Alex Lanaro, Carlo Vitello e Andrea Nemiz. Hanno illustrato le pagine di Ecos, tra gli altri: J\u00e1nos Hajnal, Nevio de Zolt, Michele Tranquillini, Giuseppe Megna, Lillo Messina e Marco Gramigna.\nLa rivista chiuse i battenti nel 2002, trent'anni dopo il primo numero, sostituita da \"Eni's way Magazine\".\nPremi.\nNel 2000, fu conferito ad \"Ecos\" l'oscar delle riviste aziendali, il \"\u201cDiploma of Honour Award\u201d\" della FEIEA (\"Federation of European Industrial Editors Association\").\nContenuti.\nUna finestra sul mondo.\nLa rivista \"Ecos\" s'\u00e8 ispirata alla formula ideata a suo tempo da Enrico Mattei, primo presidente dell'Eni, per Il \"Gatto Selvatico\": \u201cun punto di incontro per tutti coloro che fanno parte della grande famiglia del gruppo Eni\u201d.\nFu dunque uno strumento di comunicazione interna, ma anche rivista d'immagine, orientata ad illustrare le attivit\u00e0 del Gruppo in Italia e all'estero e, in un mondo sempre pi\u00f9 interdipendente, a sviluppare la reciproca conoscenza fra paesi lontani.\nIn trent'anni di vita sono stati realizzati centinaia di \"reportages\" nei cinque continenti, tradotti in diverse lingue.\nIn particolare, \"Ecos\" \u00e8 stata la prima rivista occidentale a realizzare e diffondere in Cina un numero speciale in cinese (n. 3/1980). Lo stesso \u00e8 accaduto con lo speciale dedicato al Kazakistan, tradotto in kazako e distribuito in Kazakistan (n.1/1993). Il n. 1/1981, conteneva testi bilingue, in italiano sul \u201cdritto\u201d e in arabo sul \u201crovescio\u201d della rivista. Il n. 6/1983 fu integralmente tradotto in cirillico e distribuito in Russia.\nIl dibattito sui grandi temi e i numeri monografici.\n\"Ecos\" si \u00e8 subito affermata come un luogo di dibattito sui grandi temi dello sviluppo economico, energetico e industriale (avvicinandosi in questo all'esperienza della rivista culturale \"Civilt\u00e0 delle Macchine\", 1953-1979, il bimestrale finanziato dall'Iri.\nLe strategie dell'Eni venivano messe a confronto con le idee della politica e le opinioni degli esperti, ci\u00f2 accadeva in ogni numero.\nMa ad alcuni temi di eccezionale rilevanza furono dedicate vere e proprie monografie, come per esempio: \"L'ambiente\", n. 4/1986, pp. 104; \"Viaggio nella Ricerca\", n. 1/1987, pp. 208; \"Viaggio nel Mezzogiorno, tra tentativi, speranze e programmi\", n. 6/1987, pp. 240; \"L'uomo e la sua avventura nel segno dell'energia\", n. 4/1988, pp. 120.\nDizionari divulgativi.\n\"Ecos\" ha svolto un'importante opera di divulgazione sul mondo dell'energia e dell'ambiente. In particolare, ha pubblicato una serie di \"Supplementi\" dedicati alla spiegazione di termini scientifici o gergali usati in vari settori industriali: \"Le cento parole che dovreste conoscere sull'energia\", 1988, specialmente dedicato al mondo della scuola; \"Le parole della chimica\", 1995; \"Le parole del mare\", 1996; \"Le parole dell'energia\", 1996-1997; \"Le parole dell'ambiente\", 1997-1998; \"Le parole dell'informatica\", 1999.\nI Racconti di Ecos.\n\"Ecos\" pubblic\u00f2 nel corso degli anni numerosi racconti di scrittori italiani, che furono raccolti nel volume \"I Racconti di Ecos\", 1984, con una Presentazione dell'allora direttore Mario Padovani e l'Introduzione di Gabriele La Porta. Grafica e impaginazione di Adelio Bartolucci. Nel volume furono pubblicati racconti di: Primo Levi, Mario Pomilio, Alberto Bevilacqua, Giorgio Saviane, Roberto Vacca, Gian Luigi Piccioli, Massimo Grillandi, Antonio Altomonte, Guido Manfredonia, Aldo Rosselli, Francesco Manzini, Paolo Andreocci, Paolo Bogliaccino, Gina Lagorio. Le illustrazioni erano di Giuseppe Megna, Alfonso Artioli, Carla Accardi, Adelio Bartolucci, Carla Conversi, Giovanni Hajnal, Lucio Castagneri, Francesco Manzini, Franco Mulas.\nNegli anni novanta \"Ecos\" continu\u00f2 a coinvolgere grandi scrittori italiani, come per esempio Maurizio Maggiani , ma si dedic\u00f2 soprattutto a presentare ai suoi lettori alcuni racconti di grandi scrittori stranieri. Tra gli altri: il russo Evgenij Popov; il bosniaco Predrag Matvejevi\u0107; l'egiziano Magid Toblya ; il polacco Andrzej Szczypiorski; la azera Rena Ibrahimova .\nReperibilit\u00e0 oggi.\nLa rivista \"Ecos\" non \u00e8 pi\u00f9 reperibile in rete, ma pu\u00f2 essere consultata, cos\u00ec come \"Il Gatto selvatico\" e la rivista \"ENI\", nelle numerose biblioteche scolastiche o comunali che ne conservano la raccolta, oppure nelle biblioteche aziendali dell'Eni, a Roma e a San Donato Milanese.\nL'Archivio storico dell'Eni ha pubblicato in rete gli indici de \"Il Gatto selvatico\" e di \"Ecos\" ."}
{"id": "1370272", "revid": "287204", "url": "https://it.wikipedia.org/wiki?curid=1370272", "title": "Villaggio Lamarmora", "text": "Il Villaggio Lamarmora \u00e8 un quartiere di Biella.\nIl quartiere nasce come sviluppo urbanistico verso sud-ovest della citt\u00e0 negli anni venti del novecento.\nLo sviluppo avvenne intorno ad una chiesa dalle linee avveniristiche. Nuovi isolati di case popolari, villette mono e multifamigliari, vennero costruiti negli anni settanta/ottanta, integrate negli anni '90 da villette a schiera nella zona sud del quartiere. Negli anni '80 la fama del quartiere divenne negativa per alcuni avvenimenti di cronaca, legati al proliferare di piccole gang e allo spaccio di droga. Ancora oggi esistono alcune problematiche sociali limitate per\u00f2 a pochi individui.\nHa attualmente una popolazione di circa 4500 abitanti (censimento 2004) che la colloca al quinto posto tra le circoscrizioni pi\u00f9 popolose di Biella dietro a SanPaolo-Masarone-VillaggioSportivo (circa 11.000), Chiavazza (6300 circa), Vernato-Thes (circa 6.000) e Centro (circa 5500). \n\u00c8 uno tra i quartieri pi\u00f9 vivi della citt\u00e0, sia per l'elevato numero di giovani e sia per la partecipazione della gente alla vita del Quartiere stesso, ad iniziare dall'ambito Parrocchiale dove operano diversi gruppi di persone impegnate in varie attivit\u00e0 riguardanti la vita sociale. Confina con il Villaggio sportivo, del quale \u00e8 diretta continuazione, e con il territorio del comune di Ponderano. Condivide con il Villaggio Sportivo la nuova area mercato della citt\u00e0, presente per tre giorni alla settimana.\nNel quartiere \u00e8 presente e molto attiva l'Apd Villaggio Lamarmora, societ\u00e0 sportiva fondata nel 1982 ma che ha le sue radici nell'Us Villaggio Lamarmora, squadra di calcio nata nel 1960 con la nascita del quartiere. \nL'Apd Villaggio Lamarmora gestisce il campo sportivo di Via Cavagli\u00e0, riportato a nuovo nel 2007, annesso al quale \u00e8 presente il Circolo Soci, tornato ad essere un luogo di ritrovo per i pensionati del quartiere, dotato anche di un campo da bocce. Poco distante in via Trivero l'associazione gestisce l'attivit\u00e0 sportiva della palestra delle ex scuole medie, oggi Liceo Psicopedagogico.\nLa Polisportiva \u00e8 affiliata a varie federazioni sportive per la pratica di: Calcio Giovanile (oltre 120 bambini) all'interno della Figc; Pallavolo femminile (oltre 150 bambine) all'interno di Fipav, Pgs e Libertas; Ciclismo (una decina di tesserati Udace); Ginnastica Dolce (oltre 60 iscritti ai corsi organizzati in palestra). Nel 2007 la squadra Under 18 di pallavolo \u00e8 stata medaglia di bronzo a Campionati Italiani Pgs di Pallavolo. Nel giugno del 2010 la formazione Under 16 ha vinto il titolo italiano Under 16 Libertas."}
{"id": "1370274", "revid": "486946", "url": "https://it.wikipedia.org/wiki?curid=1370274", "title": "Corvette classe Descubierta", "text": ""}
{"id": "1370283", "revid": "1318658", "url": "https://it.wikipedia.org/wiki?curid=1370283", "title": "Parco nazionale di Keoladeo", "text": "Il parco nazionale di Keoladeo (in inglese: \"Keoladeo National Park\" o \"Keoladeo Ghana National Park\"), in passato chiamato \"santuario degli uccelli di Bhartpur\", \u00e8 un'area naturale protetta che si trova nello stato del Rajasthan, in India. Al suo interno si trovano numerose specie protette, soprattutto uccelli (fra i quali molti sono in pericolo di estinzione, come ad esempio la gru siberiana che viene a svernare in questa regione). Nel parco sono state censite oltre 230 specie di uccelli. Nel 1971 \u00e8 stato dichiarato area protetta, mentre nel 1985 \u00e8 entrato a far parte dell'elenco dei Patrimoni dell'umanit\u00e0 dell'UNESCO.\nStoria.\nIl santuario venne creato 250 anni e deve il suo nome ad un tempio dedicato a \"Keoladeo\" (Shiva) che si trova entro i suoi confini. Inizialmente era una depressione naturale che venne allagata quando il Maharaja Suraj Mal costru\u00ec il cosiddetto \"Ajan Bund\", nel XVIII secolo. Questa specie di diga venne creata alla confluenza di due fiumi, il Gambhir ed il Banganga, creando di fatto un'enorme riserva di caccia in cui i sovrani di Bharatpur potevano organizzare battute annuali in onore dei vicer\u00e9 britannici, tradizione che affonda le proprie radici fin dal 1850. In una sola di queste battute, tenuta nel 1938, l'allora governatore Lord Linlithgow abbatt\u00e9 oltre 4.200 uccelli. Dopo l'indipendenza indiana il diritto di cacciare entro i confini dell'odierno parco vennero mantenuti dagli ex sovrani fino al 1972. Nel 1982 fu vietato fare pascolare animali domestici all'interno dell'area protetta, cosa che port\u00f2 ad aspri scontri fra gli agricoltori locali ed il governo centrale.\nOltre alle gi\u00e0 citate gru siberiane, altre specie degne di nota presenti nel parco sono la casarca, i gabbiani, il mestolone, il codone, le folaghe, la marzaiola, la moretta e il moriglione.\nAlla fine del 2004 il governo statale del Rajasthan cedette alle pressioni degli agricoltori che non volevano che l'acqua dei fiumi fosse deviata verso il parco nazionale. Il calo fu drastico, da circa 15 milioni di metri cubi a poco pi\u00f9 di mezzo milione e, come risultato, le zone paludose si seccarono, diventando inospitali per le forme di vita che le abitavano e che furono costrette a migrare vestro altre zone, anche molto distanti"}
{"id": "1370288", "revid": "812894", "url": "https://it.wikipedia.org/wiki?curid=1370288", "title": "Craig Venter", "text": "Biografia.\nHa iniziato la sua carriera accademica presso il \"College of San Mateo\" in California. Fu poi arruolato nella Marina degli Stati Uniti e inviato in Vietnam dove svolse il ruolo di infermiere militare. Al ritorno, ricevette la laurea in biochimica nel 1972 ed il dottorato di ricerca in fisiologia e farmacologia nel 1975 presso l'Universit\u00e0 della California di San Diego. A San Diego sposa la dottoranda Barbara Rae. Dopo aver lavorato come professore all'Universit\u00e0 di Buffalo, fu assunto nei National Institutes of Health nel 1984. A Buffalo divorzia da Barbara Rae per sposare la studentessa Claire M. Fraser. Il loro matrimonio dur\u00f2 fino al 2005..\nNel periodo trascorso nei NIH, Venter impar\u00f2 una specifica tecnica per identificare rapidamente tutti gli RNA presenti in una cellula e la utilizz\u00f2 per identificare i geni espressi nel cervello umano. Le brevi sequenze di DNA complementare (cDNA) utilizzate in questa tecnica sono state chiamate \"expressed sequence tags\" (ESTs, dall'inglese \"marcatori di sequenze espresse\") da Anthony Kerlavage, del TIGR (\"The Institute for Genomic Research\"). Craig Venter chiese in quel periodo di poter brevettare tali sequenze, permesso che, al termine di un procedimento controverso, gli fu negato.\nLa Celera Genomics.\nDopo aver fondato il TIGR nel 1992, presso il quale Venter sequenzi\u00f2 interamente il genoma del batterio \"Haemophilus influenzae\", nel 1998 fond\u00f2 e divenne presidente di Celera Genomics, che avvi\u00f2 in parallelo al Progetto genoma umano un lavoro di sequenziamento del genoma di \"Homo sapiens\" per fini esclusivamente commerciali. Lo scopo della societ\u00e0 infatti, era la creazione di una banca dati genomica utilizzabile solo in seguito al pagamento di una determinata tariffa. Tale approccio rese Venter molto impopolare nella comunit\u00e0 scientifica ed ebbe l'effetto di dare ulteriore vigore ai numerosi gruppi che stavano partecipando al Progetto coordinato da Francis Collins, dei NIH.\nPer portare a termine il sequenziamento, i laboratori della Celera Genomics misero a punto nel 1999 la tecnica dello \"shotgun sequencing\", che permise a Venter di annunciare il completamento del lavoro in concomitanza con il similare annuncio di Collins, nel 2000, in presenza del Presidente degli Stati Uniti d'America Bill Clinton.\nLa principale differenza tra i due lavori, a prescindere dal livello delle finalit\u00e0 commerciali o meno, consiste nel fatto che il genoma sequenziato da Celera \u00e8 stato ottenuto a partire da cinque soli individui (uno dei quali \u00e8 Venter stesso), mentre il Progetto si \u00e8 servito di sequenze genomiche provenienti da individui di numerose parti del mondo. Anche per tale motivo, il genoma \"a pagamento\" di Celera ebbe poco successo rispetto a quello del Progetto Genoma Umano. Venter fu licenziato da Celera all'inizio del 2002: sebbene le vendite della banca dati contenente il genoma fossero irrisorie, Venter non modific\u00f2 le strategie commerciali della societ\u00e0, fino al punto di esserne estromesso.\nVita sintetica.\nNel 2010 ha pubblicato un articolo su Science in cui annuncia di avere costruito in laboratorio la prima cellula artificiale, controllata da un DNA sintetico e in grado di dividersi e moltiplicarsi proprio come qualsiasi altra cellula vivente.\nTuttavia si ricordi che l'accezione di \"sintesi\" per quanto riguarda la cellula \"sintetica\" di Venter \u00e8 del tutto inadeguata: Craig Venter svuot\u00f2 il nucleo di una cellula e vi pose del materiale genetico sintetizzato ex novo. \nVenter stesso quindi utilizz\u00f2 una cellula d'origine svuotata del proprio DNA, ma non sintetizz\u00f2 chimicamente ex novo la membrana della cellula, il citoplasma, gli organelli fondamentali, ecc. \nPer tale ragione, dire che Craig Venter ha \"sintetizzato la vita\" \u00e8 qualcosa di inadeguato ed errato.\nNel 2016 Venter e collaboratori pubblicano un articolo su Science in cui annunciano di avere costruito in laboratorio il primo batterio sintetico con un DNA contenente il minor numero di geni (473) in grado di assicurarne la sopravvivenza e la capacit\u00e0 di replicazione."}
{"id": "1370294", "revid": "812894", "url": "https://it.wikipedia.org/wiki?curid=1370294", "title": "Curtea de Arge\u0219", "text": "Curtea de Arge\u0219 \u00e8 un municipio della Romania di 32.848 abitanti, ubicato nel distretto di Arge\u0219, nella regione storica della Muntenia.\nStoria.\nLa citt\u00e0 \u00e8 una delle pi\u00f9 antiche della Romania. Secondo la tradizione fu fondata all'inizio del XIII secolo da Negru Vod\u0103 (o Radu Negru), succedendo a C\u00e2mpulung come capitale della Valacchia, da cui il nome \"Curtea\" (Corte).\nDurante il XIV secolo \u00e8 stata sede di una diocesi cattolica sotto la giurisdizione dell'arcivescovo di Esztergom, che \u00e8 poi passata alla Chiesa ortodossa.\nMonumenti.\nLa citt\u00e0 possiede numerose chiese medievali per il fatto di essere stata sede di autorit\u00e0 religiose:\nLa leggenda.\nLa leggenda narra di Manole maestro costruttore al quale era stato affidato il compito della costruzione della chiesa. Nonostante egli fosse uno dei pi\u00f9 bravi della sua epoca quello che veniva eretto di giorno, crollava di notte. Una notte, Manole sogn\u00f2 che per rendere la costruzione solida e porre fine ai lavori fosse necessario sacrificare e murarne all'interno la prima donna, moglie o sorella, che il giorno dopo avesse portato per prima il pranzo al proprio marito o fratello. Manole rifer\u00ec del sogno e tutti accettarono l'idea convinti che un'opera di cos\u00ec grande valore ed importanza necessitasse anche un grande sacrificio.\nIl giorno seguente c'era frenesia in attesa della prima donna e ad un certo punto Manole da lontano riconobbe la moglie incinta. La moglie di Manole, fu l'unica quel giorno a portare il pranzo al proprio caro perch\u00e9 gli altri si erano premurati di avvisare la propria moglie o sorella. Venne cos\u00ec murata all'interno dell'edificio ed il giorno successivo la chiesa era ancora in piedi.\nNegru Vod\u0103 felice per la bellezza del monastero decise che nessun altro cos\u00ec bel edificio avrebbe mai dovuto esser costruito e diede ordine ai lavoratori di togliere l'impalcatura quando Manole (mente del progetto) era ancora sul tetto. Manole non si diede per vinto e prov\u00f2 a salvarsi costruendo delle ali con del legname rimasto. Come per Icaro, le ali non funzionarono, precipit\u00f2 poco distante e mor\u00ec. \nLa leggenda si conclude dicendo che, commossa per il gesto ed addolorata, la terra fece spuntare un filo di acqua, una lacrima e da allora nel punto dove cadde il povero Manole si trova una fontana."}
{"id": "1370296", "revid": "287204", "url": "https://it.wikipedia.org/wiki?curid=1370296", "title": "Curtea de Arges", "text": ""}
{"id": "1370301", "revid": "34222", "url": "https://it.wikipedia.org/wiki?curid=1370301", "title": "Polvere di riso", "text": ""}
{"id": "1370302", "revid": "767487", "url": "https://it.wikipedia.org/wiki?curid=1370302", "title": "Kiss Kiss Bang Bang (film 2005)", "text": "Kiss Kiss Bang Bang \u00e8 un film del 2005 diretto da Shane Black, al suo esordio alla regia, e basato in parte sul romanzo di Brett Halliday \"Cadavere in trasferta\".\n\u00c8 stato presentato fuori concorso al 58\u00ba Festival di Cannes.\nTrama.\nHarry Lockhart \u00e8 un ladruncolo di mezza tacca che, in fuga dalla polizia, si ritrova nel bel mezzo di alcune audizioni per un film poliziesco e cos\u00ec suo malgrado si finge un aspirante attore. Quando inaspettatamente ottiene la parte, per calarsi perfettamente nel ruolo viene affiancato al famoso investigatore omosessuale Gay Perry von Shrike. I due formano una coppia mal assortita che si ritrova costretta a indagare sul misterioso omicidio della sorella di Harmony, amica d'infanzia di Harry."}
{"id": "1370317", "revid": "339392", "url": "https://it.wikipedia.org/wiki?curid=1370317", "title": "29 Waffen-Grenadier-Division der SS", "text": ""}
{"id": "1370322", "revid": "339392", "url": "https://it.wikipedia.org/wiki?curid=1370322", "title": "29 Waffen Grenadier Division der SS", "text": ""}
{"id": "1370323", "revid": "436907", "url": "https://it.wikipedia.org/wiki?curid=1370323", "title": "Karma (Kaos)", "text": "Karma (reso graficamente come kARMA) \u00e8 il terzo album in studio del rapper italiano Kaos, pubblicato l'11 ottobre 2007 dalla Trix Shop Bologna.\nDescrizione.\nProdotto da DJ Trix e con le collaborazioni di Moddi MC, Turi, i Colle der Fomento e i Club Dogo, per la parte musicale Kaos One si \u00e8 affidato principalmente a Don Joe e Shablo.\nLa copertina del disco a sfondo monocromo, presenta in basso un uccello, probabilmente un passero, su filo spinato di tipo a lamina o americano. Questa immagine \u00e8 tratta da una fotografia di Kevin Collins presente su Flickr e pubblicata sotto licenza Creative Commons. A sinistra \u00e8 presente una grande lettera \"K\" mentre a destra, sopra il passero la scritta \"Kaos | kARMA\" che fa riferimento ovviamente al karma scritto in modo da far risaltare anche la parola \"arma\"."}
{"id": "1370325", "revid": "133248", "url": "https://it.wikipedia.org/wiki?curid=1370325", "title": "Coste\u0219ti", "text": ""}
{"id": "1370335", "revid": "124915922", "url": "https://it.wikipedia.org/wiki?curid=1370335", "title": "Starnuto", "text": "Lo starnuto \u00e8 una violenta emissione d'aria dai polmoni.\nViene solitamente correlata ad uno stato di infiammazione virale, tipicamente nel raffreddore.\nLa funzione del meccanismo per cui si starnutisce \u00e8 eliminare tramite le vie aeree gli agenti patogeni.\nSi pu\u00f2 anche starnutire a seguito di una reazione allergica verso qualche sostanza particolare oppure semplicemente per irritazione delle mucose nasali causata da polvere, pepe, ammoniaca e altre sostanze.\nSi pu\u00f2 starnutire anche guardando il sole o altre fonti di luce, in questo caso si parla di starnuto riflesso fotico. La sindrome era nota gi\u00e0 al tempo degli antichi greci con Aristotele, che ne fece menzione in alcune sue opere. Riguarda quasi il 15-35% della popolazione.\nNon solo gli umani starnutiscono, ma moltissimi mammiferi, fra cui anche gli animali domestici come il cane e il gatto.\nCaratteristiche.\nQuando una persona starnutisce, la velocit\u00e0 con la quale l'aria esce dal naso pu\u00f2 aggirarsi intorno ai 4,5\u00a0m/s (corrispondenti a 16,2\u00a0km/h) e lo sbuffo emesso dallo starnuto arriverebbe fino a 60\u00a0cm di distanza visibile.\nLo starnuto \u00e8 un atto indotto dall'attivazione di un riflesso trigeminale. Fibre sensitive del nervo trigemino infatti si distribuiscono anche alla mucosa delle cavit\u00e0 nasali ed alla mucosa di parte delle alte vie respiratorie; la stimolazione (ad esempio da parte di piccoli corpi estranei, quali polvere o pollini) di tali fibre induce la loro attivazione. Esse scaricano i loro impulsi sui neuroni del nucleo sensitivo principale del trigemino, che recluta selettivamente il centro respiratorio bulbare localizzato nell'area reticolare parvicellulare della colonna parasagittale laterale della formazione reticolare e motoneuroni del nucleo ambiguo vagale. Nel primo caso, le proiezioni sono dirette a motoneuroni midollari deputati all'innervazione del muscolo diaframma e dei muscoli intercostali; nel secondo caso, si tratta di motoneuroni deputati all'innervazione della muscolatura (striata) laringea e faringea. Il risultato \u00e8 quindi la violenta espulsione dell'aria contenuta nei polmoni e la contrazione coordinata della muscolatura laringea e faringea.\nCuriosit\u00e0 storiche.\nLo starnuto nella storia \u00e8 stato analizzato da studiosi quali Giacomo Leopardi e Thomas Browne.\nGli antichi Greci vedevano nello starnuto un presagio divino ricollegabile alla situazione in cui esso avveniva ed Aristotele, in particolare, riteneva che, essendo prodotto da una parte sacra del corpo, il capo, fosse esso stesso divino. Riteneva, per\u00f2, anche che starnutire tra mezzanotte e mezzogiorno fosse un male, mentre da mezzogiorno a mezzanotte fosse un bene. Anticamente, inoltre, veniva fatta una distinzione fra lo starnuto compiuto a destra e quello compiuto a sinistra: il primo portava prosperit\u00e0, il secondo, essendo infausto, era visto come presagio di qualcosa di negativo. Probabilmente questa tradizione non sopravvisse nel mondo romano, che comunque sia continu\u00f2 a dare a questo atto un possibile significato divino e profetico. Questa opinione fu particolarmente attiva nel periodo di Plinio il Vecchio, stando alla sua testimonianza, ossia nei primi anni imperiali.\nStando a Leopardi la consuetudine di \"salutar chi sternuta\" fu pi\u00f9 recente del \"riguardar lo sternuto come un augurio\": i greci erano soliti chiedere a Zeus di salvarli con la formula \"\u03b6\u03b5\u1fe6, \u03c3\u1ff6\u03c3\u03bf\u03bd\", mentre gli antichi romani auguravano \"salus\" o \"salve\" a chi compieva l'atto. Cos\u00ec come vi erano molti che davano significati agli starnuti, per\u00f2, ve ne erano altri che mostravano scetticismo, come Cicerone e Filemone di Siracusa. \nLichtenberg nel suo aforisma L 156 (1796-1799) ci ricorda che \"prosit\" dovrebbe avere il significato di \"Dio non voglia che lo starnutire ti faccia male\", dal momento che si ricordano casi in cui un violento starnuto aveva provocato \"sordit\u00e0, cecit\u00e0, vene varicose e perfino la morte\"; ma evidentemente il Lichtenberg non aveva coltivato a sufficienza gli studi classici, visto che \"prosit\", terza persona singolare del presente congiuntivo del verbo latino \"prosum\", significa proprio l\u2019opposto di quello che lui pensava e cio\u00e8 si tratta dell\u2019augurio \u2018che questo starnuto ti sia salutare, che ti sia di giovamento\u2019. Infatti gi\u00e0 nell\u2019antichit\u00e0 si pensava che gli starnuti fossero una reazione positiva del corpo e che anzi bisognava cercare di provocarli per liberarsi dalle infezioni respiratorie. A questo proposito basta leggere il Suida, lessicografo bizantino del X secolo, laddove dice che il \"mintos\" (\u2018sterco\u2019) era molto utile perch\u00e9 appunto, frizionato sulle narici dei caproni, li faceva starnutire e cos\u00ec la malattia usciva dal loro naso:\n\"\u039c\u03af\u03bd\u03b8\u03bf\u03c2, sterco con il quale i pastori usano frizionare (le narici dei caproni) per provocare i loro starnuti. Lo sterco delle capre \u00e8 cos\u00ec particolarmente chiamato. Quando infatti i caproni hanno il raffreddore, i caprari prendono il loro sterco e ne impiastrano le loro narici per provocare con quel fetore lo starnutamento e cos\u00ec la malattia e cos\u00ec liberarli dal morbo. Gli starnuti infatti scacciano la malattia. Da qui dunque viene il detto \u2018Ti curiamo molestandoti\u2019. La puzza dello sterco disgusta dunque persino le capre!\" (\"\u039c\u03af\u03bd\u03b8\u03bf\u03c2. Stercus, quo pastores utuntur ad fricandas [hircorum nares,] ut ad sternutandum cos provocent. Vel stercus caprarum ita vocatur. Cum enim hirci ex frigore male habent, caprarii stercus illorum capiunt, eoque nares ipsorum illinunt, ut foetore illo sternutamentum cieant, &amp; sic morbo eos liberent. Sternutatio enim morbum pellit. Hinc igitur dicit, \u2018\u039colestia te afficiemus\u2019. \u039dam &amp; capras foetor stercoris offendit.)\" "}
{"id": "1370337", "revid": "1086846", "url": "https://it.wikipedia.org/wiki?curid=1370337", "title": "Societ\u00e0 Sportiva Lazio 1952-1953", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1952-1953.\nStagione.\nLa Lazio nel campionato di Serie A 1952-1953 si classific\u00f2 al decimo posto con 31 punti, a pari merito con Novara, Sampdoria, Torino e Udinese.\nOrganigramma societario.\nArea direttiva\nArea tecnica"}
{"id": "1370338", "revid": "30445", "url": "https://it.wikipedia.org/wiki?curid=1370338", "title": "Oasi di Cufra", "text": ""}
{"id": "1370341", "revid": "838137", "url": "https://it.wikipedia.org/wiki?curid=1370341", "title": "Kibibit", "text": "Il kibibit \u00e8 un'unit\u00e0 di misura dell'informazione o della quantit\u00e0 di dati e fa parte dei vari multipli del bit. \nIl termine deriva dalla contrazione di kilo binary digit ed ha per simbolo Kib.\nConversioni.\nIn bit:\nIn byte:"}
{"id": "1370342", "revid": "1305772", "url": "https://it.wikipedia.org/wiki?curid=1370342", "title": "Augustus", "text": ""}
{"id": "1370345", "revid": "110157", "url": "https://it.wikipedia.org/wiki?curid=1370345", "title": "Coste\u0219ti (Arge\u0219)", "text": "Coste\u0219ti (in ungherese \"Kosztesd\") \u00e8 una citt\u00e0 della Romania di 10.715 abitanti, ubicata nel distretto di Arge\u0219, nella regione storica della Muntenia."}
{"id": "1370349", "revid": "1498232", "url": "https://it.wikipedia.org/wiki?curid=1370349", "title": "Regioni di sviluppo della Romania", "text": "Le regioni di sviluppo della Romania (in rumeno: \"regiunile de dezvoltare ale Rom\u00e2niei\") costituiscono una suddivisione, priva di rilevanza amministrativa, istituita per coordinare le politiche territoriali del Paese e raccordarle con quelle dell'Unione europea, rappresentando la divisione del II livello NUTS degli stati membri dell'UE.\nLe regioni sono enti di diritto privato ad utilit\u00e0 pubblica che svolgono la funzione di allocare i fondi PHARE dell'UE per lo sviluppo regionale, come anche la raccolta dati per fini statistici. Coordinano anche diversi progetti di sviluppo regionale e sono entrate a far parte del Comitato delle Regioni il 1\u00ba gennaio 2007, quando la Romania ha aderito all'Unione Europea.\nLista.\nLe regioni di sviluppo della Romania, salvo quella di Bucure\u015fti-Ilfov, prendono il nome dalla posizione geografica all'interno del Paese."}
{"id": "1370353", "revid": "1873017", "url": "https://it.wikipedia.org/wiki?curid=1370353", "title": "Gekisai Dai Ichi", "text": "Gekisai Dai Ichi \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nGekisai Dai Ichi \u00e8 il settimo kata di karate dello stile G\u014dj\u016b-ry\u016b ed il primo dei kata intermedi .\nQuesto kata \u00e8 stato creato dal fondatore del Goju-Ryu, Chojun Myagi e significa \"distruggere (gekisai) numero (dai) uno (ichi)\".\nTecniche del kata nello stile G\u014dj\u016b-ry\u016b.\nLe posizioni di questo kata sono il Sanchin Dachi, il Shiko Dachi 90\u00b0, Heiko Dachi, Zenkutsu Dachi e Musubi Dachi.\nLe tecniche sono Jodan Uke, Seiken/Gyaku Tsuki, Gedan Uke, Chudan Uke, Mae Geri, Mae Hiji Hate, Urauchi Tsuki, Shito Uchi, Kake Uke, Morote Tsuki."}
{"id": "1370367", "revid": "2075278", "url": "https://it.wikipedia.org/wiki?curid=1370367", "title": "CRAI", "text": "CRAI \u00e8 una societ\u00e0 cooperativa di dettaglianti alimentari diffusa nella maggior parte del territorio italiano.\nLa storia di CRAI inizia nel 1973, quando un gruppo di venditori al dettaglio decide di unificarsi. Nasce cos\u00ec a Desenzano del Garda la \"Commissionarie Riunite Alta Italia\". Attualmente la maggior parte della rete \u00e8 costituita da negozi di medio-piccola superficie, perlopi\u00f9 superette, e sono posizionati a macchia di leopardo sul territorio italiano ed estero: l'insegna infatti si \u00e8 stabilita anche in Albania, a Malta e in Svizzera dove si trovano circa un centinaio di negozi. Dopo il conseguimento della certificazione del marchio, CRAI ha anche creato una linea di prodotti distribuiti solo nei propri punti vendita.\nStoria.\nNascita e sviluppo.\nCRAI nasce nel 1973 da un gruppo di dettaglianti di Desenzano del Garda. I negozi di alimentari si uniscono per avere prezzi a ribasso sui prodotti all'ingrosso. Creano la \"\"Commissionarie Riunite Alta Italia\".\nDopo poco tempo si aggiungono all'unione gi\u00e0 esistente nuovi soci provenienti da ulteriori regioni italiane, questo comporta il cambiamento del nome in: \"Commissionarie Riunite Alimentaristi Italiani\"\". Successivamente CRAI amplia la propria politica a livello nazionale.\nConsolidamento.\nNel 2016 CRAI introduce nella rete commerciale i negozi drug. Questi negozi vendono prodotti relativi alla cura della persona e della casa. CRAI conta una rete di 3 400 negozi in Italia e circa un migliaio di imprenditori che possiedono l'insegna del supermercato. Nel 2016 il fatturato aggregato di CRAI era di 5,8 miliardi di euro. Circa la met\u00e0 dei negozi della rete appartiene alla categoria food che raggruppa tutti i negozi con superficie inferiore ai 400 m\u00b2. Questi punti vendita spesso sono localizzati nei centri urbani. Nel biennio 2015-2016 CRAI registra una espansione di 332 negozi nel food e 293 nel drug. Questa crescita porta CRAI ad essere tra i dieci supermercati con le maggiori quote su suolo italiano. Nel 2017 CRAI inizia la vendita online dei propri prodotti. La piattaforma della catena asseconda le esigenze di consumatori che hanno difficolt\u00e0 a recarsi direttamente al supermercato, per esigenze di orario o perch\u00e9 anziani o altro.\nPunti vendita.\nCRAI possiede supermercati in diciannove delle venti regioni italiane ed offre un servizio ai propri clienti in circa mille comuni italiani. La regione con la maggiore quantit\u00e0 di punti vendita \u00e8 il Veneto. CRAI si \u00e8 sviluppata anche in tre Paesi esteri: Albania, Malta e Svizzera. Nel mercato drug italiano CRAI si aggiudica il secondo posto a livello di quote di mercato, nel food nono.\nStrategia di mercato.\nLa crescita dell'insegna nonch\u00e9 la strategia di mercato pi\u00f9 mirata da CRAI \u00e8 quella del negozio di prossimit\u00e0. I negozi di prossimit\u00e0 spesso locati in locali ristretti costituiscono la maggior parte dei negozi della rete. Spesso questi punti vendita si trovano all'interno di centri abitati pi\u00f9 o meno popolati. Questi negozi sono nella maggior parte dei casi gestiti da imprenditori locali. CRAI adopera varie strategie di mercato. Il servizio \u00e8 stato sviluppato e supportato dall'osservatorio e-commerce del Politecnico di Milano e un team specializzato formato da sei persone. Clienti con capacit\u00e0 motorie ridotte o abitanti in zone estremamente dislocate rispetto al punto vendita possono usufruire di questo servizio.\nProdotti a marchio CRAI.\nIn ogni punto vendita \u00e8 possibile trovare una linea di prodotti marchiati CRAI. I prodotti marchiati CRAI sono disponibili solo nei supermercati della catena. CRAI ottiene nel 2003 la certificazione per lo sviluppo e la gestione dei suoi prodotti. CRAI inscatola e marchia i prodotti che provengono da fornitori convenzionati con la catena. I fornitori vengono scelti da CRAI su base di standard qualitativi e igienico-sanitari del prodotto e della struttura in cui viene lavorato. I prodotti dei fornitori selezionati da CRAI vengono in seguito sottoposti a controlli sulle materie prime e sul prodotto finito. Queste analisi vengono eseguite da laboratori specializzati. L'ultimo controllo sulla qualit\u00e0 del prodotto viene eseguito dal consumatore attraverso un sistema di recensioni. I fornitori scelti da CRAI sono alcune volte noti e altre meno. Il riso CRAI, ad esempio \u00e8 prodotto dal produttore italiano di riso: Riso Scotti. In seguito l'imballaggio e la distribuzione vengono portati a termine da CRAI."}
{"id": "1370368", "revid": "124154502", "url": "https://it.wikipedia.org/wiki?curid=1370368", "title": "Shane Black", "text": "Ha raggiunto la notoriet\u00e0 scrivendo le sceneggiature di molti film d'azione di successo degli anni ottanta e novanta, tra cui \"Arma letale\" (1987). Con \"Kiss Kiss Bang Bang\" (2005) fa il suo debutto alla regia, mentre come attore \u00e8 noto principalmente per il ruolo di Hawkins nel film \"Predator\" (1987). Nel 2013, ha co-sceneggiato e diretto \"Iron Man 3\", attualmente il 20\u00ba maggior incasso nella storia del cinema.\nBiografia.\nNato e cresciuto a Pittsburgh, in Pennsylvania, Shane Black si trasferisce in California con la famiglia durante le scuole superiori. Studia teatro, laureandosi nel 1983 alla UCLA, e dopo gli studi passa il suo tempo in un Cine Club con alcuni amici, tra cui Fred Dekker, che lo incoraggia a scrivere la sua prima sceneggiatura. Nel periodo seguente, Black si mantiene facendo i lavori pi\u00f9 disparati: con l'aiuto di Dekker, propone un altro suo copione, un thriller paranormale ambientato nel Vietnam intitolato \"The Shadow Company\", a diversi agenti e produttori, ma, nonostante l'interessamento di alcuni esecutivi della 20th Century Fox, il tentativo porta ad un nulla di fatto.\nCarriera.\nNel 1983, all'et\u00e0 di 22 anni, realizza in sole sei settimane la sceneggiatura per un film d'azione, \"Arma letale\", che viene acquistata dalla Warner Bros. per 250.000 dollari: il film \u00e8 un successo al box-office nel 1987 e lancia definitivamente la carriera di Mel Gibson. Durante la produzione del film, Black chiede e ottiene dal produttore Joel Silver una piccola parte in un altro suo film, \"Predator\", ingaggiato ufficialmente come attore con la speranza che sul set scrivesse anche la sceneggiatura, ma l'attore ha affermato di non aver avuto modo di scrivere una sola riga. Sempre nel 1987, aiuta l'amico Fred Dekker nella stesura della sceneggiatura del film \"Scuola di mostri\".\nL'anno seguente, Black scrive assieme a Warren Murphy una prima stesura di \"Arma Letale 2\", ma abbandona il progetto dopo sei mesi in seguito a delle divergenze con la casa di produzione. Trascorsi due anni, Black trasforma quella sceneggiatura mai andata in porto ne \"L'ultimo boy scout\", ricevendo un compenso di 1.75 milioni di dollari. L'anno dopo, Black guadagna un altro milione per la riscrittura di \"Last Action Hero - L'ultimo grande eroe\", mentre nel 1994 diventa lo sceneggiatore pi\u00f9 pagato di Hollywood, ricevendo ben quattro milioni per la stesura di \"Spy\".\nNel corso degli anni, Black recita in cinque film e appare in due episodi della serie televisiva \"I giustizieri della notte\".\nNel 2005 debutta alla regia con la commedia nera \"Kiss Kiss Bang Bang\" con Robert Downey Jr. e Val Kilmer.\nTorna a dirigere Downey Jr. nel 2013 con \"Iron Man 3\", sostituendo il regista dei primi due film Jon Favreau; con oltre un miliardo di dollari, il film \u00e8 attualmente il 17\u00ba maggior incasso nella storia del cinema. Black ha espresso il desiderio di dirigere ancora film tratti da fumetti: difatti, ha presentato alla Sony un adattamento per Doc Savage ed \u00e8 stato collegato alla trasposizione \"live-action\" americana di \"Death Note\", prima di abbandonare il progetto.\nNel 2016 scrive e dirige il poliziesco \"The Nice Guys\", con protagonisti Russell Crowe e Ryan Gosling.\nRecentemente ha lavorato assieme a Fred Dekker alla sceneggiatura di \"The Predator\", quarto film dell'omonima saga, di cui sar\u00e0 anche il regista. La data di uscita del film \u00e8 fissata al 14 settembre 2018.\nStile.\nBlack spesso aggiunge alla sceneggiatura alcuni elementi caratteristici, come considerazioni personali e battute sulle persone coinvolte nella realizzazione del film, i cosiddetti \"Shane Blackismi\", volti a coinvolgere e a tenere alta l'attenzione dello spettatore. I principali ispiratori di questo metodo di scrittura sono William Goldman, il suo mentore per quanto riguarda la sceneggiatura, e Walter Hill, di cui Black apprezzava la \"prosa incalzante, tersa, spartana\". Alcuni esempi di \"Shane Blackismi\" sono:\nAnche altri espedienti narrativi, come il rapimento, ed ambientazioni, come il periodo natalizio, ricorrono particolarmente nei film di Black."}
{"id": "1370371", "revid": "767487", "url": "https://it.wikipedia.org/wiki?curid=1370371", "title": "Mioveni", "text": "Mioveni \u00e8 una citt\u00e0 della Romania di 34.142 abitanti, ubicata nel distretto di Arge\u0219, nella regione storica della Muntenia.\nFino al 1989 la localit\u00e0 era un comune chiamato Coliba\u0219i, facente parte dell'area suburbana di Pite\u0219ti. Il 19 aprile 1989 assumeva lo \"status\" di citt\u00e0. Infine, nel 1996, su decreto del Parlamento e su espressa richiesta delle autorit\u00e0 locali, la citt\u00e0 tornava al nome originario di Mioveni.\nSituata a soli 15\u00a0km dal capoluogo del distretto Pite\u0219ti, Mioveni \u00e8 un importante centro industriale in quanto ospita il principale stabilimento della casa automobilistica Dacia, oggi facente parte del gruppo Renault."}
{"id": "1370376", "revid": "192549", "url": "https://it.wikipedia.org/wiki?curid=1370376", "title": "Cattedrale di Teramo", "text": ""}
{"id": "1370378", "revid": "287204", "url": "https://it.wikipedia.org/wiki?curid=1370378", "title": "Municipi della Romania", "text": "I municipi della Romania (in rumeno: \"municipiile\", sing. \"municipiu\") sono quei comuni, dislocati in aree urbane e aventi in genere pi\u00f9 di 15.000 persone, ai quali la legge attribuisce espressamente tale titolo.\nI comuni privi di tale status possono avere il titolo di citt\u00e0 (\"ora\u0219e\", sing. \"ora\u0219\"): si tratta di comuni che, per regola, contano un numero minore di abitanti rispetto a quello dei municipi ma maggiore rispetto al resto degli altri comuni.\nI presupposti al ricorrere dei quali pu\u00f2 essere assegnato, ai singoli comuni, lo status di \"municipiu\" o di \"ora\u0219\", non sono tuttavia definiti.\nElenco di citt\u00e0 e municipi.\nPer ogni distretto sono indicate i municipi e, in grassetto, i capoluoghi."}
{"id": "1370385", "revid": "124231449", "url": "https://it.wikipedia.org/wiki?curid=1370385", "title": "Franco Bagutti", "text": "\u00c8 fondatore dell'omonima orchestra e della casa editrice \"Bagutti Edizioni Musicali\" ad oggi leader nel settore del ballo liscio e della musica popolare. \"Calice amaro\", \"Il pagliaccio\", \"Viso d'angelo\", \"Amore dimmelo\", \"Madonnina dai riccioli d'oro\", \"Luna innamorata\" ed \"Eravamo in 19\" sono alcuni brani incisi dall'orchestra.\nBiografia.\nGli inizi.\nDopo gli studi al conservatorio di Piacenza in pianoforte e contrabbasso, tiene concerti all'estero col maestro Russato, suo insegnante e primo contrabbasso dell'Orchestra del Teatro alla Scala. Alla fine degli anni '60 entra nel complesso guidato dal maestro Vitali, inizia alcune collaborazioni in orchestre di musica classica e leggera, che lo portano per alcuni anni in giro per l'Europa e anche in Oriente. Tornato in Italia, inizia a collaborare con l'orchestra del sassofonista Leo Bruni e con quella del maestro Pippo Caruso (futuro \"braccio musicale\" di Pippo Baudo), fino a fondare nei primi anni '70 il suo primo gruppo musicale: \"Il Bagu\".\nProprio in quegli anni, apre insieme alla moglie un negozio di strumenti musicali ed inizia con alcuni amici l'attivit\u00e0 di suonatore di ballo liscio nelle feste di paese all'aperto. \u00c8 il 1972 quando la sua passione diventa professione: nasce ufficialmente l'Orchestra Bagutti a Piacenza. Non sono tempi facili per un'orchestra emiliana che voglia insidiare il \"primato romagnolo\" nel liscio di quegli anni; ma col passare del tempo questa formazione musicale riesce ad affermarsi nel proprio genere.\nNascita dell'Orchestra Italiana Bagutti.\nMembri fondatori, accanto al leader, sono gli amici Vittorio Benecchi, Cesare Bisagni, Adriano Corniolo, Luigi Costa, Sergio Mainardi e Fausto Prati. La voce femminile \u00e8 quella di Lia Costa, prima di una lunga schiera di cantanti destinate a passarsi il testimone all'interno dell'orchestra. Fin dall'inizio, Franco Bagutti ha le idee chiare sul genere da intraprendere: la sua vuole essere un'orchestra da ballo ma anche da ascolto, capace di catturare ogni tipo di pubblico per un intrattenimento a 360 gradi.\nNel 1976 esce il primo album, \"Ricordo di casa mia\". La fortunata canzone che d\u00e0 il titolo al disco segna l'inizio della collaborazione di Franco col maestro Umberto Lamberti, autore di molti pezzi dell'orchestra. Quest'ultima, forte di una reputazione ormai consolidata non solo a livello locale, viene invitata dalla Rai al Festival di Pesaro per gareggiare contro i grandi della musica da ballo di quegli anni. Cresce il successo, entrano due nuove voci, Adriano e Daniela, e un fisarmonicista, Walter Losi. Vengono pubblicati altri due album: \"Nostalgia di mare\" e \"Sognando e ballando\".\nAnni ottanta.\nFranco sceglie di inserire nella sua band tre voci soliste femminili affiancate da una maschile. Tra le tre donne figura una giovanissima Marina Fiordaliso, interprete dei brani presenti nel disco del gruppo \"Io ho bisogno del mare\" e in seguito protagonista di una importante carriera nella musica leggera italiana. Le altre due interpreti sono Patrizia e Daniela. \u00c8 sempre di questi anni l'arrivo nel team Bagutti di \"Chico\", trombettista gi\u00e0 conosciuto dal grande pubblico per aver partecipato a diverse edizioni del programma \"Fantastico\" di Pippo Baudo, e del sassofonista-clarinettista Fabio Arzese.\nEsce l'album, \"La nave va\", che vede, al fianco del maestro Umberto Lamberti e di Franco Bagutti, il debutto come autore del maestro Luciano Cortellini, ancora oggi prezioso collaboratore dell'orchestra.\nDal 1986, intanto, il maestro piacentino ha iniziato ad allargare significativamente la propria attivit\u00e0, gettando la basi della leadership - organizzativa oltre che artistica - che \u00e8 destinato a esercitare sulla musica da ballo italiana negli anni successivi: nascono infatti le Edizioni Musicali Bagutti, l'Agenzia Teatrale Franco Bagutti e la rivista \"Sognando &amp; Ballando\".\nIl 26 ottobre del 1988 l'orchestra sbarca a New York iniziando una serie di serate musicali per le comunit\u00e0 italiane degli Stati Uniti. L'esperienza americana si ripete nel 1993 con una tourn\u00e9e a Chicago.\nAnni novanta.\nNei primi anni '90 la musica da ballo italiana sta uscendo dal \"ghetto\" delle balere e inizia ad attrarre un pubblico pi\u00f9 giovane, ma anche pi\u00f9 esigente, di quello tradizionale. Per venire incontro a questi nuovi spettatori, il maestro Bagutti amplia e diversifica il repertorio dell'orchestra, affiancando brani pop italiani ed internazionali a valzers, polke, mazurke e tanghi tradizionali.\nIntanto, lascia la formazione il fisarmonicista Walter Losi, sostituito da Paolo Bagnasco, ed entrano una nuova voce maschile prima, quella di Omar Codazzi, ed una femminile pi\u00f9 tardi, quella di Marianna Lanteri.\nIl 13 ottobre del 1998 l'orchestra ha festeggiato il 25\u00ba anniversario di fondazione con una serata-concerto eseguita al dancing Studio Zeta di Caravaggio (Bergamo). Per l'occasione, si sono aggiunti al gruppo una big band di ben 40 elementi con sezioni d'archi e di fiati, e gli interpreti che hanno fatto parte della formazione in passato come Lia Costa, Patrizia, Antonella ed Aurelio.\nNello stesso anno esce uno dei brani pi\u00f9 noti di Franco: \"Calice amaro\", che spopola nelle sale da ballo. In pieno \"boom\" dei balli latino-americani, l'orchestra rivisita un brano tra i pi\u00f9 significativi del suo repertorio: \"I ragazzi della terza et\u00e0\", valzer lento del maestro Corrado Castellari trasformato da un vivace arrangiamento in una salsa dal titolo \"Este momento\".\nAnni duemila.\nEntra nella formazione un nuovo cantante di nome Roberto, che debutta con \"Il Pagliaccio\". \nDal 2000 Franco Bagutti acquista popolarit\u00e0 grazie alla sua partecipazione fissa per ben tre stagioni televisive a \"Buona Domenica\" con Maurizio Costanzo su Canale 5, coi cantanti Marianna Lanteri e Roberto Polisano. Lavora con l'orchestra anche nei programmi \"Italia in musica\" condotto da Claudio Lippi e Maria Giovanna Elmi su TMC, \"Musica Maestro\", \"Ballo, amore e fantasia\" e \"Un circo per l'estate\" con Emanuela Folliero, tutti e tre trasmessi da Rete 4. Ma non di sola tv \u00e8 fatta l'attivit\u00e0 del caporchestra da 300 serate all'anno, che \u00e8 difatti oltre che editore, anche impresario e talent-scout. \n\u00c8 in questi anni, con la collaborazione del figlio Gianmarco, responsabile della gestione e dell'immagine dell'orchestra, che l'aspetto scenico del palco diviene progressivamente l'elemento vitale per lo spettacolo.\nNel 2005 viene pubblicato il nuovo lavoro discografico \"Eravamo in 19\", dove il brano omonimo, scritto in collaborazione con Bruno Garino e Raimondo Rocchetti ed interpretato da Matteo Tarantino, narra della tragedia dell'attentato di Nassiriya.\nIl 28 novembre 2006 l'orchestra ha festeggiato i 35 anni di attivit\u00e0 al dancing Palabanca di Piacenza con uno spettacolo accompagnato da vari ospiti della musica da ballo e alcuni nomi della musica leggera italiana: Enrico Ruggeri, Franco Califano, Umberto Smaila e Fiordaliso.\nL'orchestra in questi anni si esibisce nuovamente all'estero, presso la sala del \"Hotel Hilton\" nel cuore di Londra, e al teatro del Fallsview Casino Resort alle cascate del Niagara in Canada. \nNel 2009 l'organizzazione Bagutti propone serate-concerto in diversi teatri su tutto il territorio nazionale: l'appuntamento pi\u00f9 importante si \u00e8 tenuto nel prestigioso Teatro Ariston di Sanremo, uno fra i pi\u00f9 nobili ritrovi dello showbiz italiano.\nCon il quarantennale della formazione, Gianmarco Bagutti diventa il naturale successore del padre Franco, affiancandolo inizialmente sul palco come sassofonista, per poi ereditarne sempre di pi\u00f9 la naturale dote di presentatore e direttore d'orchestra. Oggi \u00e8 il front man dell'orchestra. Il 17 maggio 2011 avviene una nuova festa alla sala da ballo Palabanca per i quarant'anni di carriera. Fra gli ospiti si citano Fausto Leali, il cantante dei Nomadi Danilo Sacco, Gianni Nazzaro, Patrick Mittiga, e quelle voci che hanno militato nella formazione Bagutti in passato come Omar Codazzi, Marianna Lanteri, Roberto Polisano, Matteo Tarantino, presente anche il fratello minore Daniele, ospite a sorpresa, a battesimo del suo ingresso nella \"famiglia\" Bagutti, e alcuni colleghi, tra i quali, Pietro Galassi e Roberta Cappelletti.\nBrani musicali.\nEcco alcuni dei brani pi\u00f9 noti dell'orchestra:"}
{"id": "1370386", "revid": "521112", "url": "https://it.wikipedia.org/wiki?curid=1370386", "title": "Benno Kerry", "text": "Vita.\nKerry studi\u00f2 con Ernst Laas e Otto Liebmann a Strasburgo e dal 1877/78 con Franz Brentano a Vienna. Nel 1881 ottenne il dottorato con lo scritto \"Untersuchungen \u00fcber das Causalproblem auf dem Boden einer Kritik der einschl\u00e4gigen Lehren J. St. Mills\" (\"Ricerche sul problema della causalit\u00e0 sulla base delle teorie relative di J.St. Mill\"). A Vienna, nel circolo della Scuola di Brentano divenne amico di Alois H\u00f6fler.\nNel 1885 consegu\u00ec l'abilitazione come \"Privatdozent\" a Strasburgo con lo scritto \"Grundz\u00fcge einer Theorie der mathematischen und nicht-mathematischen Grenzbegriffe. Ein Beitrag zur Erkenntnistheorie\" (\"Fondamenti di una teoria dei concetti-limite matematici e non-matematici. Un contributo all'epistemologia.\") e divenne assistente del neokantiano Wilhelm Windelband.\nKerry fu influenzato da Bernard Bolzano e divenne un importante mediatore delle sue teorie. Fu tra i primi studenti di Brentano (assieme a Meinong e H\u00f6fler) a distinguere nettamente tra contenuto e oggetto.\nPensiero ed influenza.\nKerry ebbe una certa influenza non solo all'interno della cerchia di Brentano, soprattutto su Alois H\u00f6fler (per il concetto di \"lavoro psichico\"), Edmund Husserl (nella Filosofia dell'aritmetica) e Kazimierz Twardowski (in \"Sulla dottrina del contenuto e oggetto delle presentazioni\"), ma anche su Gottlob Frege. Infatti Frege svilupp\u00f2 il suo scritto Concetto e oggetto come risposta alle critiche di Kerry. Inoltre fu in stretto contatto con Georg Cantor e tramite la sua recensione della \"Mannigfaltigkeitslehre\" Bertrand Russell venne a conoscenza dell'opera di Cantor.\nKerry e Frege.\nKerry (soprattutto nel suo quarto articolo) critic\u00f2 Frege per aver confuso contenuto ed oggetto delle presentazioni nei \"Fondamenti dell'aritmetica\" e nella \"\"Begriffsschrift\". Frege rispose ad alcuni aspetti delle critiche nel 1892 con lo scritto \"Begriff und Gegenstand\"\" (\"Concetto e Oggetto\"). La controversia divenne nota come il \"problema del concetto \"cavallo\"\".\nMorte.\nKerry mor\u00ec il 20 maggio del 1889 a causa di un'otite. "}
{"id": "1370389", "revid": "74173", "url": "https://it.wikipedia.org/wiki?curid=1370389", "title": "Municipalit\u00e0 della Romania", "text": ""}
{"id": "1370391", "revid": "112404", "url": "https://it.wikipedia.org/wiki?curid=1370391", "title": "Bandar-log", "text": "Bandar-log (in hindi \u092c\u0928\u094d\u0926\u0930-\u0932\u094b\u0917) \u00e8 il termine usato per descrivere il popolo delle scimmie nei racconti de \"Il libro della giungla\" di Rudyard Kipling. In hindi \"Bandar\" significa \"scimmia\" e \"log\" significa \"gente\".\nMolto probabilmente trattandosi di entelli, il Bandar-log viene rappresentato come i paria della giungla del Seeonee: non hanno n\u00e9 un capo, n\u00e9 una lingua propria, e parlano con un gergo composto da parole rubate. L'orso Baloo lo descrive come un popolo anarchico privo di legge, i cui membri si vantano essere i migliori della giungla, pur essendo incapaci sia di ricordare, che di formulare progetti favorevoli al gruppo. Il loro desiderio pi\u00f9 grande \u00e8 puramente edonistico, ossia essere notati dagli altri abitanti della giungla, quindi, per reazione, questi si sforzano di ignorarli.\nAlcuni autori hanno interpretato la societ\u00e0 anarchica del Bandar-log come parodia della democrazia e come l'antitesi dell'ordine rappresentata dal Popolo Libero. Antonio Gramsci paragon\u00f2 il Bandar-log con la piccola borghesia italiana, \u00ab\"il quale crede di essere superiore a tutti gli altri popoli della jungla, di possedere tutta l'intelligenza, tutta l'intuizione storica, tutto lo spirito rivoluzionario, tutta la sapienza di governo, ecc., ecc.\"\u00bb. Il compositore Charles Koechlin, nel 1939, compose il poema sinfonico, \"Les Bandar-log, scherzo des singes\", quale metafora musicale: le scimmie infatti, stupide, senza idee o direzione, divengono metafora di alcune novit\u00e0 musicali del tempo.\nStoria.\nNe \"La caccia di Kaa\", secondo racconto de \"Il libro della giungla\", la severit\u00e0 di Baloo nell'insegnare la Legge della Giungla spinge Mowgli ad interagire con le bandar, che promettono di eleggerlo loro capo. Una volta rivelato questo a Baloo e Bagheera, questi ultimi lo rimproverano, spiegando che le bandar non hanno un capo, e che il loro modo di vivere \u00e8 l'antitesi di tutto ci\u00f2 che Mowgli ha imparato. Mowgli viene successivamente rapito dalle scimmie, che lo trasportano alle Tane Fredde, in realt\u00e0 la Forte Chittor. Durante il viaggio, Mowgli s'imbatte nel nibbio Chil, supplicandolo di avvertire Baloo e Bagheera. Mentre aspetta i suoi amici, Mowgli tenta di insegnare alle scimmie come costruire le capanne, ma le scimmie presto perdono interesse e lo annoiano con discorsi su quanto siano superiori agli altri animali della giungla. Quando infine giungono Baloo e Bagheera, le scimmie gettano Mowgli in una fossa piena di cobra, e attaccano i due, costringendo il solitamente fiero ed impavido Bagheera a rifugiarsi in una cisterna. Interviene all'ultimo momento il pitone Kaa, l'unico animale che le bandar temono, che inizia, tramite la sua forza ipnotica, la Danza della Fame, incitando le scimmie a dirigersi verso di lui e a divorarle.\nNe \"L'ankus del re\", ne, \"Il secondo libro della giungla\", Mowgli e Kaa tornano alle Tane Fredde per incontrare il Cobra bianco, senza per\u00f2 venire molestati dalle bandar, che ormai li temono.\nFigura nello scautismo.\nIl Bandar-log ha un ruolo fondamentale nella morale per tipi utilizzata nello scautismo, in quanto rappresenta tutti coloro che non rispettano la legge e non sono in grado di controllarsi, con le conseguenze negative mostrate. Il racconto \"La caccia di Kaa\" viene di solito utilizzato all'inizio dell'anno dai capi dei lupetti per introdurre ai bambini il concetto di \"legge\". Per questi motivi i capi dei lupetti non possono ovviamente impersonare le scimmie come capi."}
{"id": "1370395", "revid": "287204", "url": "https://it.wikipedia.org/wiki?curid=1370395", "title": "Roman Abramovic", "text": ""}
{"id": "1370397", "revid": "880848", "url": "https://it.wikipedia.org/wiki?curid=1370397", "title": "Corteccia", "text": ""}
{"id": "1370429", "revid": "466539", "url": "https://it.wikipedia.org/wiki?curid=1370429", "title": "Waltraud Meier", "text": "\u00c8 particolarmente famosa per i suoi ruoli wagneriani come Kundry, Isotta, Ortrud, Venere e Sieglinde, ma ha avuto successo anche nel repertorio francese e italiano nelle parti di Principessa Eboli, Amneris, Carmen e Santuzza.\nBiografia.\nStudi ed esordi.\nWaltraud Meier \u00e8 nata a W\u00fcrzburg, nella regione storica della Franconia, dove ha cantato in molti gruppi corali durante i suoi anni giovanili. Dopo aver concluso le scuole superiori, cominci\u00f2 studi universitari in inglese e lingue romanze prendendo nel contempo anche lezioni di tecnica vocale col professor Dietger Jacob. Nel 1976 decise di concentrarsi sulla carriera musicale e poco dopo esord\u00ec all'Opera di W\u00fcrzburg come Lola nella \"Cavalleria rusticana\". Negli anni successivi si esib\u00ec regolarmente al Teatro dell'Opera di Mannheim (1976-1978).\nAnni ottanta.\nIl suo debutto internazionale avvenne nel 1980 al Teatro Col\u00f3n di Buenos Aires, come Fricka ne \"La Valchiria\". Continu\u00f2 anche ad apparire regolarmente in teatri operistici tedeschi come quelli di Dortmund (1980-1983), Hannover (1983-1984) e Stoccarda (1985-1988).\nDopo il suo successo nel ruolo di Kundry nel \"Parsifal\" di Wagner al Festival di Bayreuth del 1983, la carriera della Meier prese quota, cos\u00ec da esordire al Covent Garden (1985) a al Metropolitan (1987) come Fricka, con James Levine che dirigeva il suo primo \"Oro del Reno\" al Met. Sempre nello stesso anno al Met \u00e8 Fricka in \"La Valchiria\" con Hildegard Behrens. A Bayreuth continu\u00f2 a interpretare Kundry regolarmente anche nel 1984, 1985, 1987, 1988, 1989, Brang\u00e4ne in \"Tristano e Isotta\" nel 1986, Waltraute ne \"Il crepuscolo degli dei\" nel 1988 e 1989. Al Teatro La Fenice di Venezia, diretta da Giuseppe Sinopoli, canta la \"Messa di requiem\" di Giuseppe Verdi nel 1986 e Kundry in \"Parsifal\" nel 1989.\nEsord\u00ec anche alla Teatro alla Scala come Die Dame in \"Cardillac\" di Paul Hindemith nel 1987, all'Op\u00e9ra di Parigi, all'Opera di Stato di Vienna e all'Opera di Stato Bavarese a Monaco. Nel 1987 canta nella ripresa nel Teatro Comunale di Firenze della \"Sinfonia n. 2 (Mahler)\", il n.12 del II quaderno dei 12 \"Des Knaben Wunderhorn\" ed il n. 8 dei 15 \"Ges\u00e4nge aus Des Knaben Wunderhorn\" di Gustav Mahler, diretta da Zubin Mehta, ed esegue il \"Requiem\" di Mozart con Jos\u00e9 van Dam, diretta da Riccardo Muti alla Scala. Al Wiener Staatsoper nel 1987 \u00e8 Kundry in \"Parsifal\" e Venus in \"Tannh\u00e4user und der S\u00e4ngerkrieg auf Wartburg\" con Kurt Moll. Nel 1988 \u00e8 Kundry in \"Parsifal\" al San Francisco Opera ed al Royal Opera House di Londra.\nAnni novanta.\nA Bayreuth \u00e8 Kundry in Parsifal e Waltraute ne Il crepuscolo degli dei dal 1990 al 1992 ed Isolde in Tristan und Isolde dal 1993 al 1999.\nAlla Scala nel 1990 canta la Sinfonia n. 3 (Mahler) diretta da Zubin Mehta.\nNel 1991 appare nel film Tentazione di Venere.\nOltre che a Bayreuth, la Meier fu Kundry anche altrove negli anni novanta, come in una produzione scaligera per la serata d'inaugurazione della stagione 1991/1992 con Domingo diretta da Riccardo Muti e al Th\u00e9\u00e2tre du Ch\u00e2telet di Parigi, in una versione con la regia di Klaus Michael Gr\u00fcber e la direzione di Semyon Bychkov.\nNel 1992 \u00e8 Venus in Tannh\u00e4user (opera) e Kundry in Parsifal (opera) per la prima volta al Metropolitan, con Siegfried Jerusalem come Parsifal e la direzione di Levine e canta Das Lied von der Erde di Gustav Mahler alla Carnegie Hall.\nL'anno seguente, Waltraud Meier ritorn\u00f2 al Met nei panni di Santuzza della Cavalleria rusticana (opera) e cant\u00f2 Seven Early Songs di Alban Berg alla Carnegie Hall. Ancora per il Met nel 1994 canta Das Lied von der Erde a Francoforte, nel 1996 esegue Wesendonck-Lieder di Richard Wagner a Francoforte ed \u00e8 Carmen (opera) con Pl\u00e1cido Domingo ed Angela Gheorghiu.\nAl Wiener Staatsoper \u00e8 Eboli in Don Carlo con Pl\u00e1cido Domingo e Leo Nucci e Sieglinde in Die Walk\u00fcre con Domingo, Kurt Rydl e la Behrens nel 1992, Santuzza in Cavalleria rusticana nel 1994, Waltraute ne Il crepuscolo degli dei nel 1995, Ortrud in Lohengrin (opera) con Cheryl Studer, \u00e8 Carmen (opera) ed Amneris in Aida con Kristj\u00e1n J\u00f3hannsson nel 1997 e Der Komponist in Ariadne auf Naxos nel 1999.\nAl Teatro alla Scala \u00e8 Sieglinde in Die Walk\u00fcre con Domingo diretta da Muti nella serata d'inaugurazione della stagione 1994/1995, tiene un concerto nel 1995 e nel 1998, Waltraute ne Il crepuscolo degli dei diretta da Muti nella serata d'inaugurazione della stagione 1998/1999, Leonore in Fidelio diretta da Muti nella serata d'inaugurazione della stagione 1999/2000.\nAl Grand Th\u00e9\u00e2tre di Ginevra tiene un recital nel 1995.\nNegli anni '90 si appropri\u00f2 anche di ruoli da soprano drammatico. Tra il 1993 e il 1999 a Bayreuth fu Isotta in \"Tristano e Isotta\" con la regia di Heiner M\u00fcller e la direzione di Daniel Barenboim.\nNel 1995 tiene un concerto al Teatro La Fenice.\nNel 1998 interpret\u00f2 per la prima volta Leonore nel \"Fidelio\" alla Lyric Opera di Chicago, ancora diretta da Barenboim, e di nuovo Ortrud in un nuovo allestimento del \"Lohengrin\" all'Opera di Stato Bavarese.\nNel 1999 \u00e8 Ortrud in Lohengrin all'Op\u00e9ra National de Paris.\nAnni 2000.\nNel 2000, fu ancora a Bayreuth, con la parte di Sieglinde ne \"La Valchiria\", nella produzione \"Millennium Ring\" di J\u00fcrgen Flimm diretta da Giuseppe Sinopoli con Pl\u00e1cido Domingo. Fece anche la parte di Isotta al Festival di Salisburgo con la direzione di Lorin Maazel e Marie nella prima rappresentazione di Wozzeck al Teatro alla Scala di Milano.\nAl Wiener Staatsoper \u00e8 Isolde in Tristan und Isolde nel 2000, Sieglinde in Die Walk\u00fcre nel 2000, 2001, 2003 e 2011, Santuzza in Cavalleria rusticana nel 2000, 2001, 2003, 2011 e 2012, Leonore in Fidelio nel 2004, 2006 e 2011. Fino ad oggi la Meier ha cantato in 139 rappresentazioni viennesi.\nNel 2001, all'apertura del Festival dell'Opera al Nationaltheater (Monaco di Baviera), la cantante esord\u00ec nel ruolo di Didone ne \"Les Troyens\" di Hector Berlioz diretta da Zubin Mehta, nel 2002, 2004 e 2009 tiene dei concerti Liederabend, nel 2010 \u00e8 Venus in Tannhauser, Marie in Wozzeck nel 2010 e 2012, Ortrud in Lohengrin nel 2011, Kundry/Stimme aus der H\u00f6he in Parsifal e Leonore in Fidelio con Jonas Kaufmann e Matti Salminen nel 2012 ed Isolde in Tristan und Isolde nel 2013.\nAlla Scala nel 2001 canta il Requiem (Mozart) diretta da Muti.\nAl Metropolitan \u00e8 Leonore in Fidelio nel 2002, Kundry in Parsifal (opera) nel 2006, Isolde in Tristan und Isolde diretta da Daniel Barenboim nel 2008, Sieglinde in Die Walk\u00fcre, Marie in Wozzeck nel 2011 e Waltraute ne Il crepuscolo degli dei nel 2012. Fino ad oggi la Meier ha cantato in settanta rappresentazioni al Met.\nAl Royal Opera House di Londra \u00e8 Ortrud in Lohengrin (opera) nel 2003 e Sieglinde in Die Walk\u00fcre con Domingo e Bryn Terfel nel 2005.\nPer il Teatro alla Scala nel 2003 \u00e8 Leonore nella prima rappresentazione di Fidelio diretta da Muti al Teatro degli Arcimboldi, tiene un concerto nel 2006, \u00e8 Ortrud nella prima rappresentazione di Lohengrin, canta la Sinfonia n. 9 (Beethoven) diretta da Barenboim all'Accra - National Theatre nel 2007, il 7 dicembre 2007 inaugur\u00f2 la stagione 2007-2008 del Teatro alla Scala col \"Tristano e Isotta\", a fianco di Ian Storey (Tristano) e sotto la bacchetta di Barenboim. L'opera riscosse un buon successo per la parte musicale ma anche forti critiche per l'allestimento curato da Patrice Ch\u00e9reau.\nSempre alla Scala tiene un concerto nel 2010, \u00e8 Sieglinde nella serata d'inaugurazione della stagione 2010/2011 e nel 2014 Klyt\u00e4mnestra nella prima di Elettra (Strauss) diretta da Esa-Pekka Salonen con Evelyn Herlitzius trasmessa da Rai 5.\nNel 2003 la Meier condivise un Premio Grammy per \"Migliore registrazione d'opera\" grazie al suo contributo come Venere nel \"Tannh\u00e4user\" diretto da Barenboim. Dedic\u00f2 la stagione 2003-2004 esclusivamente a recital e a concerti. Cant\u00f2 nella \"Passione secondo Matteo\" di Bach e fece una tourn\u00e9e attraverso l'Europa, la Russia e gli Stati Uniti con un programma di recital basato su lavori di Brahms, Schubert e Hugo Wolf.\nRitorn\u00f2 sul palcoscenico operistico nel 2004-2005, con un'interpretazione di Carmen in una nuova produzione della Semperoper di Dresda diretta da Katarina Lauterbach.\nNel 2005 fu di nuovo Isotta all'Op\u00e9ra Bastille di Parigi, con la regia di Peter Sellars e la direzione di Salonen. \nTorn\u00f2 anche all'Opera di Vienna come Kundry del \"Parsifal\", che interpret\u00f2 anche al Metropolitan avendo come partner Ben Heppner.\nNel 2007 usc\u00ec un CD di lavori di Franz Schubert e Richard Strauss, eseguiti dalla Maier con l'accompagnamento di Joseph Breinl.\nAll'Op\u00e9ra National de Paris nello stesso anno \u00e8 Ortrud in Lohengrin, nel 2008 Kundry in Parsifal ed Isolde in Tristan et Isolde e nel 2009 Marie in Wozzeck.\nNel luglio 2008 la Maier fu Venere in una produzione del \"Tannh\u00e4user\" a Baden-Baden con la regia di Nikolaus Lehnhoff, la direzione di Philippe Jordan e la partecipazione di Robert Gambill (Tannh\u00e4user), Stephen Milling (Hermann) e Camilla Nylund (Elisabeth).\nA Salisburgo nel 2009 \u00e8 Leonore in Fidelio e nel 2010 Klyt\u00e4mnestra in Elettra.\nNel 2011 tiene un concerto con Kent Nagano al Usher Hall di Edimburgo e canta in concerto con Chung Myung-whun nella Salle Pleyel di Parigi.\nNel 2012 \u00e8 Isolde in Tristan und Isolde e Sieglinde in Die Walk\u00fcre diretta da Barenboim nel Schiller Theater di Berlino, tiene un concerto al Grand Th\u00e9\u00e2tre di Ginevra, canta la Sinfonia n. 9 (Beethoven) diretta da Barenboim alla Reggia di Versailles, Leonore in Fidelio al Th\u00e9\u00e2tre des Champs-\u00c9lys\u00e9es e tiene un recital al La Monnaie/De Munt.\nNel 2013 \u00e8 Santuzza in Cavalleria rusticana con Lucio Gallo all'Opernhaus Z\u00fcrich, Ortrud in Lohengrin alla Deutsche Oper Berlin, Waltraute ne Il crepuscolo degli dei allo Staatsoper im Schiller Theater ed al Royal Albert Hall, Klyt\u00e4mnestra in Elettra ad Aix-en-Provence ed all'Op\u00e9ra Bastille e Marie in Wozzeck allo Staatsoper im Schiller Theater.\nNel 2014 \u00e8 Klyt\u00e4mnestra in Elettra diretta da Christian Thielemann al Semperoper e Santuzza in Cavalleria rusticana alla Deutsche Oper Berlin.\nRisiede attualmente a Monaco di Baviera.\nRiconoscimenti.\n\u00c8 stata nominata \"Kammers\u00e4ngerin\" dall'Opera di Stato Bavarese e dell'Opera di Stato di Vienna."}
{"id": "1370448", "revid": "647919", "url": "https://it.wikipedia.org/wiki?curid=1370448", "title": "ChrX", "text": ""}
{"id": "1370450", "revid": "76963", "url": "https://it.wikipedia.org/wiki?curid=1370450", "title": "Marc Levin", "text": "Il suo film pi\u00f9 noto \u00e8 \"Slam\", diretto nel 1998, storia di un gruppo di poeti di strada afroamericani che vinse la Cam\u00e9ra d'or al Festival di Cannes e il Gran Premio della Giuria al Sundance Film Festival."}
{"id": "1370451", "revid": "729019", "url": "https://it.wikipedia.org/wiki?curid=1370451", "title": "Jeep Patriot", "text": "La Patriot \u00e8 un SUV prodotto dalla Jeep dal 2007 al 2017. Come la Jeep Compass, \u00e8 basata sulla piattaforma MK, una variante della piattaforma JS. La Patriot \u00e8 una Jeep a quattro porte station wagon, simile alla Jeep Cherokee.\nProfilo.\nL'altezza da terra varia tra 19\u00a0cm nelle versioni con cerchi da 16\", a 21 cm nelle versioni con cerchi da 17\", fino agli oltre 22\u00a0cm delle versioni Trail-Rated.\nNel 2011 introduzione di nuova motorizzazione 2.2 CRD Diesel Common Rail in sostituzione della 2.0 iniettore pompa precedentemente in uso.\nIl phase-out del Patriot e della Compass \u00e8 previsto per il 2016, anno in cui dovrebbe uscire un nuovo modello sostitutivo.\nRestyling 2011.\nDal mese di gennaio del 2011, dopo il passaggio del marchio Jeep sotto il controllo diretto della Fiat, \u00e8 presente sul mercato il nuovo modello, venduto esclusivamente nella motorizzazione di origine Mercedes-Benz turbodiesel CRD 2.2 da 163 CV Euro 5 in loco del precedente propulsore Volkswagen negli allestimenti Sport e Limited, il quale presenta diversi elementi nuovi nella carrozzeria e negli interni, ora pi\u00f9 conformi al gusto europeo. L'assetto \u00e8 stato rivisto e elevato di 2,5 cm in pi\u00f9 rispetto a prima, vi sono nuovi paraurti posteriori e anteriori con nuovi alloggi per i fendinebbia, un fascione in plastica grezza che percorre tutta la parte inferiore della carrozzeria e i cerchi ora sono da 17 pollici. Internamente vi sono nuove dotazioni e materiali migliorati. Meccanicamente le sospensioni sono state cambiate con nuove molle, ammortizzatori e barre antirollio."}
{"id": "1370454", "revid": "1334308", "url": "https://it.wikipedia.org/wiki?curid=1370454", "title": "De componendis cifris", "text": "De componendis cifris o De cifris \u00e8 un trattato di Leon Battista Alberti del 1466 ca. che rappresenta una svolta nella tecnica crittografica occidentale.\nOrigine del trattato.\nIl trattato sulle cifre di Leon Battista Alberti esiste in 15 copie manoscritte conservate in alcune biblioteche italiane e straniere. Si intitola \"De Componendis Cifris\" o \"De Cifris\" secondo i vari copisti. Stampato nel 1568 a Venezia in traduzione italiana con il titolo \"La Cifra\", il trattato \u00e8 stato apprezzato nella sua importanza solo nella prima met\u00e0 del XX secolo. I manoscritti sembrano essere sopravvissuti fino ai nostri giorni pi\u00f9 in virt\u00f9 della notoriet\u00e0 dell'autore che per il loro contenuto intrinseco.\nIl testo latino era stato pubblicato da Aloys Meister nel 1906, ma ha continuato a rimanere sconosciuto agli studiosi di crittografia, mentre gli umanisti che vi si sono imbattuti in passato hanno sorvolato sul suo contenuto perch\u00e9 la loro attenzione era focalizzata su altri aspetti della produzione albertiana.\nIl \"De Cifris\" \u00e8 spesso ricordato dagli esperti per il famoso disco cifrante, ma non \u00e8 da trascurare la prima parte dedicata ad uno studio della struttura della lingua, avente lo scopo di salvaguardare la segretezza della propria corrispondenza e di facilitare la decrittazione di quella altrui.\nLe circostanze che portarono alla compilazione del \"De Cifris\" sono chiaramente esposte nella pagina introduttiva.\nDurante una passeggiata nei giardini vaticani, il suo vecchio amico Leonardo Dati, allora segretario apostolico di papa Paolo II, invita Leon Battista a studiare la materia e, se possibile, a suggerirgli quali ritrovati potrebbero essergli utili sia per rendere pi\u00f9 sicura la propria corrispondenza cifrata, sia per decrittare quella eventualmente intercettata dagli \"exploratores\".\nNel ristretto periodo di un anno, un anno e mezzo, Alberti riceve l'incarico, studia l'argomento, fa alcune invenzioni strabilianti e stende il suo trattato, cos\u00ec breve e cos\u00ec denso di contenuto. Dati mantiene la carica di segretario apostolico anche dopo la sua nomina a vescovo, tuttavia il \"De Cifris\" \u00e8 dedicato a un'altra persona che non conosciamo.\nLe osservazioni sulla lingua.\nNelle prime pagine Alberti esamina innanzitutto i difetti delle cifre esistenti ai suoi tempi, passando poi all'illustrazione delle sue invenzioni che, se capite subito, avrebbero potuto far fare un rilevante passo avanti all'arte crittografica del Quattrocento e del Cinquecento.\nDopo un accenno iniziale all'utilit\u00e0 della crittografia e della crittoanalisi, Alberti definisce il concetto di cifra, poi passa ad osservare che le parole sono composte di sillabe, comprendenti almeno una vocale oltre alle consonanti e calcola le frequenze delle vocali rispetto alle consonanti e fra loro. La presenza delle vocali in un testo latino \u00e8 di sei-sette vocali ogni otto consonanti e la vocale pi\u00f9 rara \u00e8 la O. Un po' pi\u00f9 frequenti sono la A e la U-V.\nRammenta di passaggio la proposta, gi\u00e0 avanzata in un'altra opera (\"Cum de litteris atque caeteris principiis grammaticae tractaremus\"), di usare per il suono di V un segno speciale, somigliante a una b ma con l'asta verticale incurvata verso sinistra. Questo sdoppiamento dei segni, riproposto da Tr\u00ecssino solo molti decenni pi\u00f9 tardi, a suo parere \u00e8 utile anche dal punto di vista crittografico, perch\u00e9 l'impiego di due segni diversi invece di uno solo contribuisce a diluirne le frequenze. Le vocali di gran lunga pi\u00f9 numerose sono la E e la I.\nContinuando la serie di osservazioni utili \"ad aliorum occulta indaganda\", Alberti osserva che le vocali possono stare all'inizio, all'interno o in fine di parola. Elenca i bigrammi vocalici possibili. Passa poi alle consonanti e alle loro posizioni, da sole o raggruppate nelle sillabe o a cavallo fra due sillabe. Le consonanti rare sono: C, L, Q, K, B, G, F. Le frequenti sono: S, T, R, M, N in quest'ordine. Con un'altra digressione linguistica critica l'uso superfluo della U dopo la Q e l'abbandono della lettera K, che potrebbe usarsi per rappresentare il suono velare della C. Elenca alcuni bigrammi consonantici impossibili in fine di parola: BR, CR, DR, FR, GR, PR, TR; BL, CL, FL, GL, PL; SC, SP, SQ; gruppi che non si trovano all'inizio di parola: NC, NS, NT, NX, PS, LX, RX; trigrammi consonantici seguiti da vocale: SCR, STR, SPL, SCL e, in italiano, anche SBR, SDR, SFR, SGR, SPR.\nDopo altre considerazioni sulle varie posizioni e raggruppamenti delle consonanti, segue l'elenco delle venti lettere latine generalmente utilizzate nel testo in chiaro, con l'osservazione che, se in un crittogramma si trovano pi\u00f9 di venti segni sostitutivi diversi, alcuni di essi saranno stati sicuramente utilizzati come lettere \"otiosas et nihil importantes\", note come lettere nulle. A questo punto, conoscendo le frequenze teoriche delle lettere, si possono identificare le vocali, ricordando che esse tendono ad alternarsi alle consonanti con una certa regolarit\u00e0, senza troppo accostarsi fra loro.\nPer quanto riguarda una cifratura intelligente, gli accorgimenti sono invece quelli di utilizzare omofoni (ossia usare pi\u00f9 di un segno per cifrare la stessa lettera), trascurare le doppie, aggiungere qualche lettera nulla. \nNaturalmente i segni convenzionali possono essere diversissimi, non escluso l'alfabeto regolare per indicare anche sillabe, oppure intere parole o frasi di repertorio. \u00c8 anche possibile trasporre le lettere nei pi\u00f9 svariati modi prestabiliti, ricordando per\u00f2 che la costanza delle posizioni \u00e8 sicuramente rilevabile alla lunga. Si pu\u00f2 poi compilare una specie di codice dove al posto di una parola o di un concetto se ne scrive un altro, oppure usare vari metodi di scrittura dissimulata, peraltro poco affidabili.\nIl disco cifrante.\nEntrando nel vivo della materia Alberti descrive il suo metodo: la sostituzione polialfabetica con alfabeti mischiati, cambiati saltuariamente in maniera segreta. Per questa operazione i corrispondenti usano apparecchi identici, detti dischi cifranti, comprendenti due alfabeti posti alla periferia di due dischi concentrici di diverso diametro. Il disco maggiore contiene le venti lettere di uso pi\u00f9 comune in carattere maiuscolo e in ordine alfabetico, seguite dalle cifre arabe da 1 a 4. Il disco minore, detto mobile, porta invece un alfabeto di ventiquattro lettere minuscole, disordinate ad libitum, da usare come segni cifrati.\nUn primo modo di utilizzo \u00e8 quello per il quale, concordata con il corrispondente una lettera indice fra le minuscole, si segnala in testa al crittogramma qual \u00e8 la lettera maiuscola che si trova inizialmente in corrispondenza della lettera indice; si cifrano poi alcune lettere del testo, ricavando sul cerchio interno le loro corrispondenti. Ogni due o tre parole si cambiano le posizioni relative dei due dischi, scrivendo la lettera maiuscola che adesso viene a trovarsi contro la lettera indice. Cifrando ogni tanto un numero singolo si pu\u00f2 ottenere una lettera nulla.\n\u00c8 chiaro che l'uso di queste lettere maiuscole nel cifrato pu\u00f2 insospettire il decifratore avversario. Potr\u00e0 quindi risultare preferibile convenire come indice una delle lettere maiuscole che, cifrata a piacere, indicher\u00e0 al corrispondente la posizione iniziale dei due dischi. Lo spostamento relativo dei dischi sar\u00e0 allora segnalato cifrando uno dei quattro numeri. La lettera minuscola cos\u00ec ottenuta verr\u00e0 quindi posta sotto la lettera indice e la cifratura potr\u00e0 ricominciare.\nCon il sistema albertiano la segnalazione del cambio dell'alfabeto avviene ad intervalli irregolari, con segnalazione segreta delle nuove lettere chiave, producendo un crittogramma di fronte al quale il crittoanalista si trova disorientato dal continuo, erratico cambiamento di valori e non pu\u00f2 assolutamente mettere a frutto eventuali equivalenze chiaro-cifrato gi\u00e0 scoperte.\nIl codice sopracifrato.\nDopo aver preparato una tabella di 336 gruppi numerici, formata disponendo per due, per tre e per quattro le cifre 1, 2, 3, 4, si pu\u00f2 assegnare a ciascun gruppo una frase convenzionale senza seguire l'ordine alfabetico, ottenendo cos\u00ec un piccolo repertorio. Volendo inserire nel crittogramma una di queste frasi, basta cercare il numero corrispondente e cifrarlo come se fosse una parola del chiaro. Disponendo di due elenchi, uno ordinato alfabeticamente e l'altro numericamente, si pu\u00f2 usare agevolmente il primo per cifrare e il secondo per decifrare. Questo corrisponde alla descrizione moderna di un codice a due parti sopracifrato.\nIl trattato termina con la figura del disco cifrante e la tabella dei 336 gruppi numerici da 11 a 4444. Segue in appendice un accenno alla possibilit\u00e0 di trasmettere le frasi del codice anche per mezzo di segnalazioni ottiche.\nLe fonti.\nPur riconoscendo la vastit\u00e0 di interessi nell'arco di tutta la vita, documentati dalle sue opere e dalle analisi compiute dai suoi biografi, non risulta che Leon Battista Alberti si sia mai dedicato all'arte della crittografia, neanche per mera curiosit\u00e0 intellettuale, prima della stesura del trattato. Le considerazioni linguistiche che si trovano nella prima parte del \"De Cifris\" sembrano richiamarsi ai suoi precedenti studi filologici piuttosto che a una pratica quotidiana di cifrista o crittoanalista. Alberti dichiara di essere partito da zero nella sua ricerca \"indagando et pensitando\", senza alcun cenno a studi precedenti o conoscenze particolari, anzi cominciando proprio col formulare una sua definizione di cifra: \"\"sic incidit in mentem ut ponerem cyfram esse rationem quandam scribendi notis\"\u2026\". Non cita alcuna fonte, ma si comprende che le sue osservazioni sono il risultato di ricerche eseguite su materiale tradizionale. Intanto, in altre sue opere si trovano citati alcuni autori classici quali Aulo Gellio, Prisciano, Ovidio e Svetonio che, trattando di linguistica o di scritture segrete, devono essere annoverati fra le sue fonti.\nRaimondo Lullo.\nLo storico David Kahn ipotizza che, per la sua \"ratio occultissima scribendi\", Alberti poteva aver presente l\"'ars inventiva veritatis\" di Raimondo Lullo, della cui opera conservava un esemplare nella sua biblioteca, e nella quale \u00e8 illustrato un metodo dialettico di riflessione sui vari attributi della divinit\u00e0, scritti su ruote a volte per esteso e a volte sottintesi da lettere dell'alfabeto, come nell'algebra. Mentre i tre cerchi concentrici ruotano, i vari attributi, o le nove lettere che li rappresentano, si trovano giustapposti in tutte le maniere possibili, per suggerire sempre nuovi argomenti atti a suffragare il proprio assunto. La forma circolare era certamente pi\u00f9 suggestiva di una semplice tabella a doppia entrata. L'alfabeto di Lullo non \u00e8 completo, ma il meccanismo \u00e8 lo stesso del disco cifrante.\nI \"Trivia\".\nUn apparecchio rotante si trova anche in alcuni esemplari dei \"Trivia senatoria\", concepiti non molti anni prima del \"De Cifris\". Tre dischi, che portano sulla circonferenza sei parole ciascuno, possono comporre mediante rotazione una serie di catene di tre concetti per chi debba farne uso a fini retorici. Qui siamo in piena \"ars combinatoria\" di tipo lulliano.\nGiovanni Fontana.\nC'\u00e8 un altro autore che presenta qualcosa di ancora pi\u00f9 somigliante al disco dell'Alberti. Questi \u00e8 Giovanni Fontana. Di poco pi\u00f9 vecchio di Alberti, prima studente, poi anziano a Padova negli stessi anni in cui Leon Battista studia grammatica in quella citt\u00e0, \u00e8 autore di opere che rientrano in pieno negli interessi di Alberti. Illustra macchine idrauliche, sifoni e strumenti topografici che ritroviamo nelle opere albertiane. Fra i molti dispositivi di mnemotecnica descritti nel \"Secretum de thesauro\" (circa 1430), un apparecchio richiama da vicino il disco cifrante.\nUna serie di dischi concentrici, portanti gli alfabeti regolari lungo le loro circonferenze, serve a registrare le brevi parole che si possono formare lungo un raggio comune.\nA differenza dell\"'ars combinatoria\" del tipo lulliano, che ha intenti logici, qui lo scopo \u00e8 registrare brevi motti per ricavarli successivamente in modo del tutto meccanico. Anche se lo scopo \u00e8 diverso da quello del \"De Cifris\", l'apparecchio di Fontana \u00e8 proprio un disco cifrante, equivalente ad un regolo cifrante multiplo. Alberti limita a due i cerchi concentrici, mischia uno dei due alfabeti, completa l'altro con quattro numeri per aggiungere funzionalit\u00e0 al suo metodo. Non c'\u00e8 prova che Alberti conoscesse Fontana, la cui opera \u00e8 stata molto trascurata dai posteri ma che, a suo tempo, pot\u00e9 aver goduto di qualche notoriet\u00e0. Inoltre il \"Secretum\" \u00e8 tutto scritto in cifra. Quale migliore occasione per consultarlo, se fosse stato reperibile?\nFonti arabe.\nFra le fonti albertiane non sono menzionate le opere manoscritte dei crittologi arabi recentemente trovate negli archivi di Istanbul, che sono restate ignote a tutti gli studiosi occidentali e orientali fino ai giorni nostri. Di tre di questi autori, ibn Dunayn\u012br, ibn \u2018Adl\u0101n e ibn al-Durayhim, si pu\u00f2 dire che i loro ritrovati erano gi\u00e0 nell'aria in Italia, anche se non erano stati prodotti trattati ad hoc. Lo dimostrano i numerosi nomenclatori usati in tutte le corti italiane, che contengono omofoni, nulle, frasi di codice che chiaramente erano intese a difendere le cifre monoalfabetiche in uso a quel tempo. In nessuno di questi testi arabi \u00e8 adombrata la tecnica polialfabetica, di cui Alberti \u00e8 l'esclusivo inventore. Una menzione a parte merita il lavoro di al-Kind\u012b, il quale, sempre muovendosi in ambito monoalfabetico, concepisce un modo di risolvere il crittogramma basato sul conteggio delle lettere presenti in un testo campione, ordinandole secondo la loro frequenza decrescente, esattamente come descritto quasi con le stesse parole da Alberti.\nStoria e fortuna del testo.\nNel 1518 appare postuma la \"Polygraphia\" dell'abate Tritemio, che contiene un metodo di cifratura polialfabetica basato su una tavola di 24 alfabeti normali, ciascuno spostato di un posto rispetto al precedente. Per cifrare si sostituisce la prima lettera del chiaro usando il primo alfabeto, la seconda usando il secondo alfabeto e cos\u00ec via. Evidentemente Tritemio ignorava il contenuto del \"De cifris\", mentre la tavola, attribuita poi a Blaise de Vigen\u00e8re, va senz'altro assegnata al tedesco ma, nella sua forma pi\u00f9 semplice, rappresenta un netto regresso rispetto al metodo esposto da Alberti.\nAnche se il \"De Cifris\" esiste gi\u00e0 a stampa nella traduzione italiana, Vigen\u00e8re non si rende conto dell'importanza dell'invenzione. Nell'introduzione del suo \"Traict\u00e9 des Chiffres\" cita gli autori che riconosce e apprezza, ma fra questi manca Alberti.\nLe collezioni di cifre del secolo XVI contengono molte tavole polialfabetiche che tuttavia i cifristi consideravano troppo complesse da usare e fonte di errori che essi non erano in grado di correggere. \nCos\u00ec, passando da un autore all'altro in forme sempre meno sicure di quella originale, la sostituzione polialfabetica si diffonde, come concetto, nel pi\u00f9 completo oblio del suo inventore ed \u00e8 raramente applicata nella pratica quotidiana. La sopracifratura viene reinventata nel secolo XIX. Un disco cifrante ad alfabeti ordinati e reciproci \u00e8 ancora utilizzato a livello tattico dall'esercito statunitense agli inizi della prima guerra mondiale. I secoli che seguono l'uscita dell'edizione veneziana del \"De Cifris\" segnano una frattura fra l'ambiente degli umanisti, che continuano a considerare il trattato un esercizio grammaticale ed i crittografi, che avrebbero potuto assimilarne i concetti se solo avessero avuto notizia della traduzione o dell'esistenza dei manoscritti sepolti nelle varie biblioteche.\nNella sua storia della crittografia, David Kahn enuncia i tre primati di Alberti e cio\u00e8: la compilazione del primo trattato occidentale che parla di crittoanalisi, l'invenzione della sostituzione polialfabetica, l'invenzione del codice sopracifrato. Con l'uscita, negli anni '90, dell'edizione critica e delle traduzioni italiana e inglese, finalmente il trattato ha ricevuto la notoriet\u00e0 che meritava."}
{"id": "1370455", "revid": "123080768", "url": "https://it.wikipedia.org/wiki?curid=1370455", "title": "Rivista Sperimentale di Freniatria", "text": "La Rivista sperimentale di freniatria \u00e8 una rivista di medicina italiana. Nata nel 1875, \u00e8 la pi\u00f9 antica rivista scientifica italiana di psichiatria, ed \u00e8 stata da allora pubblicata ininterrottamente, diventando uno dei pi\u00f9 importanti periodici nell'ambito delle discipline neuropsichiatriche in Italia . Su di essa hanno pubblicato lavori di ricerca studiosi italiani e stranieri come Camillo Golgi a Richard von Krafft-Ebing, da Cesare Lombroso a Tullio Levi-Bianchini, da Franco Basaglia a Eugenio Borgna.\nLa rivista \u00e8 rimasta sempre orientata, culturalmente e scientificamente, a favorire il dialogo fra saperi differenti (la psicologia, la psicoanalisi, la psicopatologia, la fenomenologia, l'antropologia, la sociologia, e oggi le neuroscienze), con l'intento di contribuire all'approfondimento delle dimensioni teorico-cliniche della sofferenza e del benessere psichico ."}
{"id": "1370457", "revid": "110157", "url": "https://it.wikipedia.org/wiki?curid=1370457", "title": "Benz (Pomerania Anteriore-Greifswald)", "text": "Benz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370460", "revid": "287204", "url": "https://it.wikipedia.org/wiki?curid=1370460", "title": "Dargen", "text": "Dargen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370462", "revid": "92105", "url": "https://it.wikipedia.org/wiki?curid=1370462", "title": "Stati e territori dell'Australia", "text": "Gli Stati e territori dell'Australia fanno parte della suddivisione dell'Australia, ma con diverso \"status\" giuridico.\nGli stati sono amministrativamente completamente indipendenti rispetto al governo federale, hanno propri organi legislativi (solitamente due), d'autogoverno e per l'amministrazione della giustizia. I territori sono del tutto dipendenti dal potere centrale del \"Commonwealth of Australia\". Solo tre territori (il Territorio del Nord, il Territorio della Capitale Australiana e l'Isola Norfolk) godono di un certo grado d'autonomia, anche se essa non \u00e8 paragonabile a quella di cui beneficiano gli stati.\nSi distinguono due tipi di territorio: quelli presenti nel Mainland (l'ACT e il Territorio del Nord e il Territorio della Baia di Jervis) e i territori esterni.\nIl Territorio della Baia di Jervis non ha un apparato governativo proprio ed \u00e8 amministrato come base navale e porto della capitale.\nIl Territorio della Capitale fu creato attorno alla capitale nazionale Canberra. Essa, come Washington e Brasilia, fu fondata con lo scopo di dare al paese una capitale. La costruzione della nuova citt\u00e0 fu dettata dalla necessit\u00e0 di porre fine alla contesa tra le due principali citt\u00e0, Melbourne e Sydney, le quali rivaleggiavano, spesso con manifestazioni di piazza violente, per vedersi riconoscere il titolo di capitale nazionale.\nStati, territori e territori esterni costituiscono tutti parti, ai fini dello status costituzionale, dell'Australia, con l'eccezione del Territorio Antartico Australiano, il quale ne \u00e8 una dipendenza.\nStati, territori e territori esterni.\nStati.\nGli stati facenti parte del Commonwealth of Australia sono sette: Australia Meridionale, Australia Occidentale, Nuovo Galles del Sud, Queensland, Tasmania, Victoria e Territorio del Nord.\nIn origine, come negli Stati Uniti, essi erano delle colonie britanniche a s\u00e9 stanti. Ad essi sono riconosciuti dei poteri dalla Costituzione australiana, la quale ne tutela l'autonomia e stabilisce i limiti della validit\u00e0 delle leggi federali nei singoli stati.\nOgni stato ha un governatore nominato dalla Regina d'Australia, la quale lo sceglie dopo aver chiesto il parere del Premier dello Stato.\nOgni stato ha un sistema parlamentare bicamerale, solo il Queensland ha un parlamento monocamerale poich\u00e9 nel 1922 si decise di abolire la camera alta. La camera bassa \u00e8 chiamata Assemblea Legislativa (\"Legislative Assembly\") in tutti gli stati tranne che in Australia Meridionale e in Tasmania dove la si denomina \"House of Assembly\".\nLa Tasmania \u00e8 l'unico Stato ad adottare il sistema elettorale proporzionale per la Camera Bassa; gli altri usano l'\"instant-runoff voting\", meglio noto in Australia come \"preferential ballot\" o \"preferential voting\".\nLa Camera Alta \u00e8 denominata Consiglio Legislativo (\"Legislative Council\"), i suoi membri sono eletti in circoscrizioni plurinominali usando il sistema proporzionale.\nIl capo del governo statale \u00e8 il Premier, nominato dal governatore dello Stato. Il governatore sceglie il leader del partito o della coalizione che ha la maggioranza nella camera bassa del parlamento statale. Comunque, in caso di crisi costituzionale, il governatore pu\u00f2 scegliere chiunque come Premier.\nTerritori e territori esterni.\nI territori facenti parte del Commonwealth of Australia, contrariamente agli stati, sono direttamente soggetti all'amministrazione e alla legislazione federale. Solo tre territori (il Territorio del Nord, il Territorio della Capitale Australiana e l'Isola Norfolk) godono di una certa autonomia. In essi il parlamento federale mantiene comunque il potere legislativo, e pu\u00f2 non tener conto delle norme promulgate dalle istituzioni del territorio, anche se ci\u00f2 \u00e8 avvenuto raramente.\nInoltre, i poteri riconosciuti ai territori \"autonomi\" sono diversi da quelli riconosciuti agli stati; ad esempio nel Territorio del Nord il governo federale mantiene la sua autorit\u00e0 sull'estrazione dell'uranio e sulle terre lasciate agli Aborigeni.\nIl potere legislativo nei territori \"autonomi\" \u00e8 esercitato dalle Assemblee Legislative (\"Legislative Assemblies\"), le quali sono dei parlamenti monocamerali. Il titolo di Administrator of the Northern Territory e di Administrator of Norfolk Island \u00e8 conferito, contrariamente alla prassi prevista per i governatori degli stati, dal Governatore generale dell'Australia.\nL'ACT non ha nessun governatore o \"Administrator\", le funzioni che queste figure esercitano negli stati e nei territori sono affidate al Governatore generale, come lo sciogliere l'Assemblea Legislativa (\"Legislative Assembly\").\nLo \"Chief Minister\" \u00e8 il capo del governo dei territori \"autonomi\". Lo \"Chief Minister\" del Territorio del Nord \u00e8 normalmente anche colui che ha la maggioranza nell'Assemblea Legislativa ed \u00e8 nominato dall\"'Administrator\".\nL'Australia, nella sua storia, ha avuto altri tre territori ora non pi\u00f9 esistenti :"}
{"id": "1370465", "revid": "110157", "url": "https://it.wikipedia.org/wiki?curid=1370465", "title": "Garz", "text": "Garz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370471", "revid": "287204", "url": "https://it.wikipedia.org/wiki?curid=1370471", "title": "Kamminke", "text": "Kamminke \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370474", "revid": "87909", "url": "https://it.wikipedia.org/wiki?curid=1370474", "title": "Fillide", "text": ""}
{"id": "1370475", "revid": "287204", "url": "https://it.wikipedia.org/wiki?curid=1370475", "title": "Korswandt", "text": "Korswandt \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370476", "revid": "1543377", "url": "https://it.wikipedia.org/wiki?curid=1370476", "title": "Fortunato La Camera", "text": "Biografia.\nDurante la partecipazione alla prima guerra mondiale, come ufficiale, nel 1918 fu condannato come disertore, a due anni di carcere ed alla destituzione dal grado, pena estinta l'anno dopo da un'amnistia.\nSuccessivamente all'adesione al Partito Socialista Italiano, si unisce al Partito Comunista d'Italia (PCd'I), assumendo l'incarico di segretario provinciale a Cosenza. Legato a Bruno Fortichiari, responsabile dell'Ufficio I (l'apparato illegale), per organizzare in Calabria la lotta antifascista, nel 1923 viene arrestato, come tutti i dirigenti del PCd'I, ma rimesso in libert\u00e0 e assolto alcuni mesi dopo.\nNel 1924, partecipa al quinto congresso dell'Internazionale Comunista in Unione Sovietica. Al ritorno, dopo un altro breve arresto, diviene a Cosenza il direttore del quotidiano \u00abL'Operaio\u00bb (portavoce del Comitato d'Intesa) e, per questa ragione, \u00e8 diffidato dalla polizia. Nel 1925 \u00e8 infatti tra i firmatari del \"Comitato d'intesa\", con Bordiga e i principali rappresentanti della sinistra del Partito, di cui \u00e8 membro del Comitato esecutivo.\nNel 1926 sostenne Amadeo Bordiga al Congresso di Lione, in cui era l'unico rappresentante della Calabria (e ormai uno dei leader del PCd'I).\nDal 1926 al 1932, scont\u00f2 il confino a Lampedusa, a Ustica e dopo un breve arresto nel carcere di Palermo, a Ponza e a Lipari, assumendo una posizione di rappresentanza tra i confinati: a Ponza in particolare intervenne fortemente, denunziando alla direzione PS le violenze fisiche subite pi\u00f9 volte dai compagni di confine da parte di membri della Milizia.\nNel 1932, per quanto colpito da fermo e diffida per \"partecipazione all'attivit\u00e0 clandestina del Partito comunista\", nello stesso anno fu espulso dal partito in quanto non in linea con il Comintern.\nNel 1942, fu internato nel campo di concentramento di Muro Lucano. Di nuovo libero dopo l'armistizio di Cassibile, nel settembre 1943, fu tra i riorganizzatori del Partito comunista di Cosenza, ma la direzione nazionale del Partito Comunista Italiano scelse la separazione dal gruppo vicino a La Camera, che intanto lavorava per la redazione dell'organo della federazione cosentina, \u00abOrdine proletario\u00bb.\nLa Camera prese contatti con la Frazione di Sinistra dei Comunisti e dei Socialisti Italiani, e nel 1945, un\u00ec la sua minoranza al Partito Comunista Internazionalista (PCInt.) con Ludovico Tarsia, Ippolito Ceriello, Francesco Maruca e Otello Terzani partecipando al convegno, che il partito organizz\u00f2 a Torino lo stesso anno.\nAnche negli anni cinquanta La Camera rest\u00f2 sempre in linea con la tendenza di Bordiga e Maffi (\u00abil programma comunista\u00bb), intervenendo al dibattito politico."}
{"id": "1370480", "revid": "1573940", "url": "https://it.wikipedia.org/wiki?curid=1370480", "title": "Koserow", "text": "Koserow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370484", "revid": "1457965", "url": "https://it.wikipedia.org/wiki?curid=1370484", "title": "Scaloro degli Uberti", "text": "Biografia.\nScaloro figlio di Giovanni appartenne a una nota famiglia ghibellina originaria di Firenze, quella degli Uberti, che faceva allora parte della cosiddetta \u00abfazione latina\u00bb. Le prime notizie storiche, si hanno nel 1296 quando la corte aragonese assegna al \u00abmiles\u00bb Scaloro degli Uberti il feudo di Asaro (oggi Assoro) su cui ebbero il titolo di conte dal 1337, privilegio che conferm\u00f2 Federico III d'Aragona nel 1299. A seguito degli scontri fra le fazioni nel 1340, Scaloro venne accusato di tradimento e sub\u00ec l'esposprio delle propriet\u00e0 e del feudo di Assoro che fu assegnato a Giovanni d'Aragona duca di Randazzo. Scaloro riottenne i feudi dopo il 1347, grazie ad un atto di clemenza del re Federico IV d'Aragona. Nel 1351 Scaloro degli Uberti si sollev\u00f2 nuovamente asserragliandosi nel castello che per\u00f2 venne espugnato dagli aragonesi. Scaloro perir\u00e0 durante l'assedio del castello. Il successore e figlio Giovanni perir\u00e0 durante la sollevazione contro Martino I di Sicilia. La figlia Anna spos\u00f2 il feudatario di Camastra, Martino Sosa, discendente della famiglia Sosa."}
{"id": "1370485", "revid": "305330", "url": "https://it.wikipedia.org/wiki?curid=1370485", "title": "Leonard Kleinrock", "text": "Professore di informatica all'UCLA, ha fornito diversi importanti contributi nel campo delle reti di calcolatori, soprattutto a livello teorico. Kleinrock ha inoltre ricoperto un importante ruolo nello sviluppo di ARPANET, rete progenitrice di Internet, stabilendo nell'ottobre 1969 la prima comunicazione tra computer.\nI suoi pi\u00f9 conosciuti e significativi lavori furono le prime ricerche sulla teoria delle code, che hanno apportato notevoli ricadute pratiche, tra cui la commutazione a pacchetto, la tecnologia che sta alla base di Internet. Il contributo iniziale fornito da Kleinrock in questo campo fu la sua tesi dottorale nel 1962, poi pubblicata sotto forma di libro nel 1964; in seguito ha scritto diverse pubblicazioni riguardanti le reti informatiche.\nEgli descrisse con queste parole la sua tesi:\nLe sue teorie sul routing gerarchico, descritte nel 1979 assieme al suo allievo Farouk Kamoun, sono divenute fondamentali per poter stabilire il numero di operazioni dell'odierna Internet.\nBiografia.\nI primi anni di carriera universitaria.\nDiplomatosi alla Bronx High School of Science nel 1951, Kleinrock prosegu\u00ec gli studi al City College of New York, dove si laure\u00f2 nel 1957, per poi affrontare un master universitario ed ottenere il dottorato in Ingegneria Elettrica al MIT, rispettivamente nel 1959 e nel 1963. In seguito divenne professore dell'UCLA, dove tuttora insegna.\nLauree ad Honorem.\nIl 24 maggio 2005 ha ricevuto una laurea honoris causa in Scienze di Internet (Facolt\u00e0 di Scienze Matematiche, Fisiche e Naturali) presso l'Universit\u00e0 di Bologna.\nARPANET ed Internet.\nIl 29 ottobre 1969, Kleinrock diede ufficialmente vita ad ARPANET, la prima rete informatica mondiale a commutazione di pacchetto, stabilendo un contatto tra i nodi che collegavano il suo laboratorio dell'UCLA a quello di Douglas Engelbart dello Stanford Research Institute. Gli Interface Message Processor, primordiali router presenti su entrambe le postazioni, costituirono la dorsale iniziale dell'antenata di Internet .\nA partire dal 5 dicembre dello stesso anno, si collegarono alla rete anche l'Universit\u00e0 della California di Santa Barbara e la Universit\u00e0 dello Utah, che facevano gi\u00e0 parte della rete originaria a quattro nodi stabilita dal progetto ARPANET."}
{"id": "1370486", "revid": "110157", "url": "https://it.wikipedia.org/wiki?curid=1370486", "title": "Loddin", "text": "Loddin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370487", "revid": "1543377", "url": "https://it.wikipedia.org/wiki?curid=1370487", "title": "Nonviolent Peaceforce", "text": "Nonviolent Peaceforce (NP) \u00e8 un'organizzazione non governativa internazionale avente come scopo principale la creazione e l'invio di forze di pace internazionali di civili (costituite da gruppi di operatori di pace professionisti) nelle zone di conflitto, per cooperare con le organizzazioni locali e rafforzare la loro azione di prevenzione e trasformazione della violenza.\nViene fondata nel dicembre 2002 a Surajkund, a sud di Nuova Delhi, dove centinaia di delegati da tutti i continenti si sono riuniti in una conferenza internazionale che ha portato alla fondazione ufficiale dell'organizzazione ed al lancio del primo progetto in Sri Lanka.\nNonviolent Peaceforce \u00e8 sostenuta dalle organizzazioni che ne fanno parte, dai gruppi nazionali, dai gruppi di sostegno o affinit\u00e0, ma anche da personalit\u00e0 del mondo accademico, dell'associazionismo internazionale, di chiese e comunit\u00e0 di fede, alcuni capi di Stato e 7 premi nobel che ne hanno sottoscritto lo scopo ed il progetto.\nA Nonviolent Peaceforce partecipano circa 100 organizzazioni da 40 paesi di tutti i continenti.\nMetodi.\nGli uomini e donne di Nonviolent Peaceforce agiscono per proteggere i diritti umani, prevenire il ritorno alla violenza, favorire il dialogo e la ricerca di soluzioni pacifiche, dando cos\u00ec l'opportunit\u00e0 alle organizzazioni e alle comunit\u00e0 locali di operare attraverso vari approcci nonviolenti. Innanzitutto attraverso la capacitazione (\"empowerment\"), che consiste nel processo attraverso cui persone e gruppi che si trovano in una situazione di impotenza o di disparit\u00e0 di risorse e/o potere apprendono le modalit\u00e0 per mettere in discussione con metodi costruttivi, equilibri di potere sentiti come ingiusti o oppressivi. Poi attraverso la costruzione della fiducia (\"confidence building\"), che punta a creare le condizioni per la mediazione e la negoziazione e si articola, in genere, in due momenti: in una prima fase, la terza parte che media il conflitto cerca di conquistarsi \u201cdisgiuntamente\u201d la fiducia delle parti coinvolte; in una seconda fase cercher\u00e0 di ristabilire la fiducia e instaurare dialogo direttamente fra le parti. Infine, il lavoro per la trasformazione o risoluzione del conflitto (\"conflict transformation\" o \"resolution\"), modalit\u00e0 di gestione del conflitto (comportamenti, atteggiamenti, strategie, tattiche, ecc.) che non mirano a distruggere o ledere l'avversario, ma che al contrario cercano di soddisfare i bisogni fondamentali di tutte le parti coinvolte in maniera sostenibile nel tempo.\nFunzioni operative.\nIl dislocamento di un gruppo di operatori di pace internazionali permette il monitoraggio del rispetto dei diritti umani da parte delle fazioni in conflitto; l'accompagnamento delle persone minacciate e la presenza internazionale in luoghi di tensione mirano a scongiurare il pericolo di aggressioni e lo scoppio di conflitti; l'avvio di contatti fra le parti in conflitto, facilitato dagli operatori di NP, pu\u00f2 permettere l'instaurarsi di un clima di fiducia e di dialogo e l'inizio di un circolo virtuoso in cui sempre pi\u00f9 soggetti vengono coinvolti nella ricerca di soluzioni negoziate e non violente.\nIn molti casi, poi, \u00e8 stato dimostrato che la sola presenza di cittadini stranieri organizzati pu\u00f2 attirare l'attenzione della pubblica opinione mondiale, dei mass media e quindi anche dei governi. L'intento di NP \u00e8 dimostrare che il mondo intero sta osservando, facendo cos\u00ec da deterrente rendendo gli atti di violenza politicamamente inaccettabili. Gli operatori di pace monitorano il corso degli eventi e disseminano le informazioni ai contatti internazionali, reti di sostenitori, mass media, personalit\u00e0 politiche e diplomatici e in generale all'opinione pubblica.\nTutte queste azioni realizzate in loco dagli operatori di NP, dalla diplomazia internazionale e locale, oltre all'aiuto dei sostenitori, possono permettere, se attuate in sinergia, di trasformare i conflitti in modo nonviolento. \nGli operatori di NP, infine, oltre ad essere professionisti rispondono ad un codice di condotta il cui rispetto permette di ridurre al minimo i rischi per il personale, evitare rischi inutili per la popolazione e rendere pi\u00f9 efficace l'intervento.\nProgetti.\nAll'inizio del 2003 \u00e8 stato avviato il primo progetto sul campo in Sri Lanka. Dal 2005 al 2007 sono stati avviati, dopo dettagliate missioni esplorative, progetti nelle Filippine, in Uganda e in Colombia."}
{"id": "1370489", "revid": "110157", "url": "https://it.wikipedia.org/wiki?curid=1370489", "title": "Mellenthin", "text": "Mellenthin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "1370492", "revid": "194688", "url": "https://it.wikipedia.org/wiki?curid=1370492", "title": "Casalpalocco", "text": ""}
{"id": "1370497", "revid": "1087849", "url": "https://it.wikipedia.org/wiki?curid=1370497", "title": "Fritz il gatto", "text": "Fritz il gatto (Fritz the Cat) \u00e8 un famoso personaggio immaginario protagonista di una serie a fumetti underground creata da Robert Crumb. Dal fumetto venne tratta una trasposizione cinematografica a cartoni animati nel 1972, Fritz il gatto, che raggiunse un certo successo e port\u00f2 nuova notoriet\u00e0 al personaggio, oltre a segnare il debutto alla regia dell'animatore Ralph Bakshi; fu inoltre il primo film d'animazione vietato ai minori di 18 anni negli Stati Uniti oltre che il film d'animazione indipendente di maggior successo di sempre. Grazie al film, il personaggio viene imposto al grande pubblico di tutto il mondo uscendo dall'ambito ristretto della scena underground americana. Nel 1974 venne realizzato un secondo cortometraggio, Le nove vite di Fritz il gatto, prodotto senza il coinvolgimento di Crumb il quale aveva concluso la striscia nel 1972 a causa di disaccordi con la produzione pubblicando una storia in cui il personaggio viene assassinato da un'ex fidanzata.\nBiografia del personaggio e trama.\nFritz \u00e8 un felino artista della truffa che vive spesso selvagge avventure ambientate in una metropoli abitata da animali antropomorfi. \u00c8 un tipo individualista e anarcoide, incredibilmente volgare nel parlare e sempre a caccia di donne.\nOltre a questo erotismo eccessivo e goliardico, le trame assorbono gli umori e le inquietudini degli studenti universitari del periodo.\nStoria editoriale.\nIl personaggio venne ideato nel 1959 da Robert Crumb per un fumetto a diffusione limitata e successivamente raggiunse notoriet\u00e0 venendo pubblicato su riviste della scena underground tra il 1964 e il 1972 debuttando sul mercato americano nel 1964 sulla rivista satirica \"Help!\" per poi venire pubblicato su altre riviste underground come \"Head Comix\" (1969) e \"Robert Crumb\u2019s Comics and Stories\" (1969). \nCrumb inizi\u00f2 a disegnare questo personaggio in fumetti amatoriali quando era un bambino e divenne il suo personaggio pi\u00f9 famoso.\nIl seguente \u00e8 un elenco di alcuni episodi fra i pi\u00f9 significativi; le informazioni sono tratte dall'antologia \"The Life and Death of Fritz the Cat\", parzialmente tradotta in italiano come \"Fritz il gatto\", Mare nero, 2000; questa edizione italiana contiene inoltre \"Comics &amp; Stories\" e \"Fritz the No-Good\" (Fritz il poco di buono).\nCuriosit\u00e0.\nIl produttore musicale italiano Fritz da Cat deve il suo nome d'arte proprio al personaggio di Crumb.\nAltri media.\nLungometraggi animati"}
{"id": "1370498", "revid": "1977059", "url": "https://it.wikipedia.org/wiki?curid=1370498", "title": "Freccia del Sud", "text": "Freccia del Sud \u00e8 la denominazione che venne attribuita dalle Ferrovie dello Stato ai treni \"Direttissimi\" (in seguito divenuti treni Espressi) che hanno collegato tra il 1953 ed il 2010 Milano Centrale alla Sicilia, inizialmente con destinazioni Palermo e Siracusa cui si aggiunse in seguito una sezione fino ad Agrigento.\nStoria.\nIl treno venne istituito il 23 maggio 1953. Fu la prima relazione ferroviaria della storia delle ferrovie italiane a collegare direttamente l'Italia Settentrionale con quella Meridionale, con una percorrenza di 1546\u00a0km tra Milano e Palermo, percorsi in , e 1496\u00a0km percorsi in per Siracusa senza alcun trasbordo. La sua velocit\u00e0 commerciale era elevatissima al tempo raggiungendo la media di 72\u00a0km/h tra Milano e Reggio Calabria Centrale.\nCircol\u00f2 come \"Direttissimo\" MS/SM (tali sigle identificavano le localit\u00e0 di partenza e di arrivo: M=Milano, S=Siracusa), all'epoca delle grandi migrazioni interne e collegava Milano con Catania e Siracusa con una sezione in proseguimento per Palermo che prendeva un altro numero da Messina. A met\u00e0 degli anni sessanta raggiungeva composizioni di tutto rispetto dell'ordine delle 19 carrozze complessive al traino delle, allora nuovissime, locomotive E.646.\nIn seguito al successo della relazione, non potendo ulteriormente aumentare la composizione del treno, all'inizio degli anni settanta venne istituito il treno direttissimo corrispondente Conca d'Oro per Palermo, per cui la \"Freccia del Sud\" non ebbe pi\u00f9 in composizione le carrozze per Palermo e acquis\u00ec quelle per Reggio Calabria ed Agrigento. Fino al 1975 il treno aveva la numerazione 574/575 ed aveva in composizione anche carrozze letto di 1\u00aa classe e cuccette di 1\u00aa e 2\u00aa classe Milano-Siracusa con una sezione che veniva staccata e riattaccata al ritorno a Catania; la percorrenza complessiva, tra le due estremit\u00e0 era di 21 ore e la marcia era particolarmente \"raccomandata\".\nIn seguito assunse i numeri \"590/591\", categoria che nella \"Prefazione Generale all'Orario di Servizio\" delle FS designava i treni pi\u00f9 importanti, ma in seguito al calo del traffico viaggiatori e all'istituzione di IC sulle relazioni diurne tra Milano e Napoli, divenne \"790/791\" negli anni ottanta.\nNella primavera 2007 il treno da giornaliero venne effettuato trisettimanalmente, ma a ottobre dello stesso anno torn\u00f2 ad essere quadrisettimanale da Milano, restando gli altri tre giorni limitato alla tratta Roma-Agrigento (853/854)\nDagli anni ottanta, quando assunse la numerazione 790/791, il treno ebbe preponderanza di carrozze con posti a sedere, con eliminazione di tutti i servizi accessori ad eccezione di una sezione di carrozze a cuccette per Agrigento (normalmente 2 o 3 carrozze cuccette). Da giugno 2009 il treno divenne composto da 5 carrozze con soli posti a sedere.\n Dal dicembre 2008, l'entrata in vigore del nuovo orario e della nuova linea ad alta velocit\u00e0 Milano-Bologna, produsse paradossalmente l'aumento del tempo di percorrenza dell'intera tratta, diventato di 23 ore e 10 minuti con evidente peggioramento del servizio. Con l'emanazione dell'orario 2009-2010 (a dicembre 2009) la denominazione \"Freccia del Sud\" scomparve definitivamente.\nLa soppressione.\nDal 1\u00ba marzo 2010 \u00e8 stato, infine, definitivamente soppresso il treno Espresso 823/834 Milano-Agrigento, trasformando da periodica a giornaliera la relazione Roma Termini - Agrigento Centrale con l'Espresso 853/854.\nAnche il superstite Roma-Agrigento ebbe vita breve e fu soppresso a partire dal cambio orario di dicembre 2011.\nScomparve cos\u00ec il servizio, un tempo di prestigio, poi gradatamente sempre meno curato, che attraversava per lungo tutto lo stivale. Il mancato finanziamento del servizio ferroviario senza cambio che univa le due aree estreme della penisola fu motivato con la sua bassa redditivit\u00e0 adducendo la spiegazione che da Roma \u00e8 possibile raggiungere Milano con i treni veloci in meno tempo; ci\u00f2 tuttavia con costi di viaggio molto pi\u00f9 elevati e con maggiori disagi per il cambio di treno.\nIl ripristino.\nA ottobre 2021 il sottosegretario alle infrastrutture Giancarlo Cancelleri ha comunicato che da giugno 2022 torner\u00e0 a circolare l'intercity Roma-Agrigento.\nLa Freccia del Sud nella cultura.\nIl treno \u00e8 stato oggetto di numerose realizzazioni cinematografiche, tra cui il film \"Italiani\" la cui trama si svolge praticamente tutta lungo il viaggio del treno in epoche differenti. Ha anche ispirato testi di canzoni come \"Ripensando alla Freccia del Sud\", del 1976, di Umberto Tozzi. Inoltre, il velocista pugliese Pietro Mennea veniva soprannominato appunto \"La Freccia del Sud.\""}
{"id": "1370499", "revid": "253269", "url": "https://it.wikipedia.org/wiki?curid=1370499", "title": "Jean-Baptiste Maunier", "text": "Biografia.\nMaunier nasce nel 1990 da Thierry Maunier, cameraman di France 2, e sua moglie Muriel. Ha un fratello minore, Benjamin, nato nel 1995. Jean-Baptiste trascorre la sua giovinezza a Sainte-Foy-l\u00e8s-Lyon, nella periferia lionese, e debutta come voce bianca solista nel coro dei \"Petits Chanteurs de Saint Marc\", diretto da Nicolas Porte. Grazie alle sue doti canore, Maunier \u00e8 chiamato a interpretare il ruolo principale di Pierre Morhange nel film del 2004 \"Les choristes - I ragazzi del coro\", al fianco di G\u00e9rard Jugnot, ruolo che lo rende celebre in tutto il mondo. Nel 2005, sfruttando il successo ottenuto, canta insieme a Cl\u00e9mence Saint-Preux il singolo \"Concerto pour deux voix\", variazione della canzone originale \"Concerto pour une voix\", scritta dal padre di Cl\u00e9mence. In seguito continua a perseguire la sua carriera cinematografica; nel 2006 recita nella parte di Fran\u00e7ois nel film \"Le Grand Meaulnes\", accanto a Nicolas Duvauchelle e Cl\u00e9mence Po\u00e9sy, mentre nel 2007 partecipa al film \"Hellphone\" nel ruolo del protagonista Sid Soupir, e in \"L'Auberge rouge\" nella parte di Octave. Recentemente ha recitato in una pi\u00e8ce teatrale al teatro Petit Montparnasse di Parigi, \"La Chanson de l'\u00c9l\u00e9phant\" (2013). Il 29 aprile 2016 ha pubblicato il suo primo extended play, \"Nuits blanches\", della durata di 16:53."}
{"id": "1370501", "revid": "133557", "url": "https://it.wikipedia.org/wiki?curid=1370501", "title": "Fritz the cat", "text": ""}
{"id": "1370510", "revid": "1305772", "url": "https://it.wikipedia.org/wiki?curid=1370510", "title": "The Firm (gruppo musicale rock)", "text": "I The Firm furono un supergruppo hard rock, nato alla fine del 1984 in Gran Bretagna.\nStoria.\nI due fondatori del gruppo, Jimmy Page e Paul Rodgers provenivano da due esperienze musicali diverse ma dall'esito assolutamente comuni. Il primo era considerato una leggenda dell'hard rock e del blues, chitarrista \"della pi\u00f9 grande band del mondo\", i Led Zeppelin, cercava un rilancio dopo gravi problemi personali (alcool, droga, depressione), consequenziali allo scioglimento della band per la morte di John Bonham, il loro batterista. Il secondo proveniva da due esperienze significative, prima con i Free e poi con i Bad Company, entrambe terminate in malo modo. Quest'ultima band poi era sotto contratto con la Swan Song Records, la casa discografica fondata dai Led Zeppelin e fallita tra l'altro nel 1982. L'idea dei due di suonare assieme avvenne durante l\"A.R.M.S. tour\" del 1983, dove spesso e volentieri Rodgers cantava le canzoni della colonna sonora \"Death Wish II\" di Page duettando con quest'ultimo. Da questo affiatamento creatosi, nacquero i The Firm, grazie al \"prestito\" di Tony Franklin da parte di Roy Harper e l'ingaggio di Chris Slade (ex-Uriah Heep). Fondamentalmente sulla carta, il gruppo avrebbe dovuto ottenere un enorme successo per via della levatura tecnica ed i grandi nomi che venivano a comporre il superprogetto. In realt\u00e0 il gruppo era stato chiamato appunto \"The Firm\" cio\u00e8 \"La ditta\" perch\u00e9 era nato non tanto per la ricerca di un successo commerciale, ma quanto per un divertimento tra amici. A livello contrattuale infatti non era un progetto impegnativo da \"cinque album in cinque anni\". Durante la loro esperienza, i The Firm pubblicarono due album: l'omonimo \"The Firm\" e \"Mean Business\" rispettivamente nel 1985 e 1986. Celebri furono i singoli \"\"Radioactive\" e \"Tears Down The Walls\"\". Gli album risultarono di medio livello, niente di nuovo nella gi\u00e0 travagliata scena musicale anni '80, ma anzi, il sound si present\u00f2 in stile marcatamente anni settanta. Seguirono prima e dopo l'uscita degli album, diversi tour dove il complesso alternava brani degli album a vecchi blues, vecchi brani di Rodgers o di Page dell'epoca post-Zeppelin, e improvvisazioni rock di pezzi di musica classica di quest'ultimo. \u00c8 da notare che non eseguirono mai vecchi pezzi dei Led Zeppelin.\nLa band ebbe fine, dopo l'uscita di \"Mean Business\", per via dello scarso successo, che indusse a pensare che quel tipo di musica fosse destinato ormai a far parte del passato.\nSicuramente fu da catalizzatore anche la possibilit\u00e0 (poi non realizzatasi) di una reunion dei Led Zeppelin con alla batteria Tony Thompson."}
{"id": "1370512", "revid": "7077", "url": "https://it.wikipedia.org/wiki?curid=1370512", "title": "Fantasy eroico", "text": ""}
{"id": "1370513", "revid": "1745361", "url": "https://it.wikipedia.org/wiki?curid=1370513", "title": "Capanna Borgna", "text": "La capanna Borgna \u00e8 un rifugio alpino situato nel comune di Vogorno, in val della Porta, laterale della valle Verzasca, nelle Alpi Lepontine, a 1.919\u00a0m s.l.m.\nStoria.\nLe baite che costituiscono il complesso sono state restaurate in due tempi, tra il 1993 e il 2003, dai volontari del gruppo Societ\u00e0 escursionistica verzaschese. Da prima l'edificio principale che ospita la cucina, i servizi e alcuni posti letto su due piani, con l'inaugurazione avvenuta nel 1995, in seguito con la sistemazione di una baita adiacente, che funge da dormitorio.\nCaratteristiche e informazioni.\nL'edificio principale disposto su due piani \u00e8 ricavato all'interno di un vecchio edificio in muratura completamente restaurato con tetto in lamiera, impianto elettrico solare e ampio piazzale esterno con tavoli e fontana. Esso consta di un piano di cottura a legna e a gass e di un refettorio con acqua corrente al pian terreno e di un dormitorio con coperte in lana al primo piano. Poco distante il secondo edificio restaurato con gli stessi criteri e inaugurato pi\u00f9 tardi, che funge da dormitorio."}
{"id": "1370515", "revid": "7077", "url": "https://it.wikipedia.org/wiki?curid=1370515", "title": "Heroic fantasy", "text": ""}
{"id": "1370517", "revid": "767487", "url": "https://it.wikipedia.org/wiki?curid=1370517", "title": "Lattato di calcio", "text": "Il lattato di calcio (o (L)-lattato di calcio pentaidrato) \u00e8 un sale cristallino prodotto dalla reazione del acido lattico con il carbonato di calcio o il Idrossido di calcio\nSi presenta a temperatura ambiente nella forma cristallina solida di colore bianco ed inodore.\n\u00c8 utilizzato in campo alimentare (come agente lievitante), e in alcuni medicinali.\nTra gli additivi alimentari \u00e8 identificato dal numero E327"}
{"id": "1370518", "revid": "254059", "url": "https://it.wikipedia.org/wiki?curid=1370518", "title": "Uberti", "text": "Gli Uberti furono una famiglia nobile fiorentina molto potente del partito ghibellino sino al XIII secolo e della Sicilia del XIV secolo.\nStoria.\nLa famiglia era originaria di Firenze, e il personaggio storico pi\u00f9 famoso di questa, fu Farinata degli Uberti, guida della fazione ghibellina della citt\u00e0 e menzionato da Dante Alighieri, con Fazio degli Uberti e San Bernardo degli Uberti.\nA Firenze e dintorni, in particolare nel Chianti, furono proprietari di diversi palazzi, tra i quali possono essere ricordati gli ormai scomparsi \"Palazzo dei Fanti\" e \"Palazzo dell'Esecutore di Giustizia\", sulle cui rovine fu successivamente costruito il celebre Palazzo Vecchio, conosciuto in un primo momento come \"Palazzo dei Priori\" o \"Palagio Novo\", sul quale \u00e8 posto lo stemma della famiglia.\nDopo la caduta degli svevi e il ritorno al potere dei guelfi a Firenze, gli Uberti, esponenti di primo piano della fazione ghibellina in Toscana, furono banditi dalla citt\u00e0 in modo perpetuo e costretti a fuggire.\nAlcuni di questi si trasferirono nel territorio di Castiglion Fiorentino, nei pressi della Rocca Montanina, da cui probabilmente prese il nome la piccola frazione di Valuberti.\nRamo siciliano.\nArrivarono in Sicilia alla fine del XIII secolo quando Federico III d'Aragona, nel 1338, assegn\u00f2 a Scaloro degli Uberti il titolo di Gran Protonotaro del Regno di Sicilia in quanto figlio di Giacoma Palizzi e nipote di Damiano I Palizzi, signore di San Fratello, e anch'egli Gran Protonotaro. Creato signore di Asaro (oggi Assoro), Condr\u00f2 e Gatta, conte di Asaro nel 1337 e signore della terra di Sperlinga dal gennaio 1338. La famiglia caposaldo della \"fazione latina\" durante il Vespro siciliano venne punita con l'esproprio nel 1347 e poi con un successivo atto di clemenza di Federico IV d'Aragona reintegrata delle propriet\u00e0. Giovanni degli Uberti figlio e successore di Scaloro si distinse per la strenua opposizione a Martino I di Sicilia, opposizione che gli sarebbe costata la vita.\nRamo mantovano.\nUn ramo della famiglia fiorentina si stabil\u00ec, agli inizi del XIV secolo, anche a Mantova dove edific\u00f2, in Piazza Sordello, il palazzo tardogotico che da loro prese il nome. Appartennero alla famiglia anche i due vescovi di Mantova:\ne altri personaggi:"}
{"id": "1370519", "revid": "7967", "url": "https://it.wikipedia.org/wiki?curid=1370519", "title": "Scaloro Degli Uberti", "text": ""}
{"id": "1370521", "revid": "838137", "url": "https://it.wikipedia.org/wiki?curid=1370521", "title": "Handisport ai XV Giochi del Mediterraneo", "text": "Le gare di atletica leggera per disabili ai XV Giochi del Mediterraneo sono state disputate allo Estadio Mediterraneo.\nSi sono svolte gare negli 800 m femminili categoria T/55 e nella stessa categoria i 1500 m maschili.\nTutte le competizioni si sono svolte presso lo \"Estadio Mediterraneo\"."}
{"id": "1370523", "revid": "871355", "url": "https://it.wikipedia.org/wiki?curid=1370523", "title": "Caratteristiche tecniche delle Lancia Appia derivate e speciali", "text": "Di seguito le caratteristiche tecniche delle Lancia Appia derivate e speciali\nLancia Appia speciali.\nAppia Coup\u00e9 2+2 Pininfarina II serie (1957/59).\nIl binomio Lancia-Pininfarina presenta questo coup\u00e9 in veste pressoch\u00e9 definitiva al Salone di Ginevra nel marzo '57. Meno di due mesi dopo, nei primi giorni di maggio, la nuova vettura (che viene commercializzata dalla organizzazione Lancia) entra in listino e viene venduta al non modico prezzo di 1.835.000 Lire (ovvero circa un 36% in pi\u00f9 rispetto alla berlina).\nCostruita sul telaio predisposto dalla casa torinese per le creazioni \"fuori serie\" - munito di motore pi\u00f9 potente e di cambio con comando a cloche - questa creatura del maestro Pininfarina, si fa notare anche per il curatissimo abitacolo che dispone di due sedili anteriori ribaltabili e di un divanetto posteriore e che, come di moda all'epoca, viene definito come \"coup\u00e9 a due posti pi\u00f9 due di fortuna\".\nNei suoi due anni di vita, l'Appia Coup\u00e9 2+2 di Pininfarina subisce pochissime modifiche: da segnalare soltanto che nel 1957, dopo pochi esemplari, scompare la scritta \"Pininfarina\" in corsivo sotto gli stemmi laterali, viene soppresso il lampeggiatore all'interno della \"V\" e vengono montate nuove coppe-ruote (sono quelle delle Appia berlina). Abolite anche le due piccole bandierine \"incrociate\" applicate nei primi esemplari sul coperchio del bagagliaio e sul posacenere.\nLa Coup\u00e9 II serie di Pininfarina differisce dalla berlina II serie per le seguenti caratteristiche:\nAppia Coup\u00e9 2+2 Pininfarina/Viotti III serie (1959/63).\nNella primavera del 1959 - dopo il lancio della terza serie della berlina - le derivate (e quindi anche questo coup\u00e9) godono di un esiguo aumento della potenza (da 53 a 54 CV) e di altri piccoli aggiornamenti tecnici, quali le modifiche alla testata motore, alla distribuzione (con nuovi dati per messa in fase), all'impianto di raffreddamento ed a quello di alimentazione; anche l'impianto frenante viene migliorato grazie ai nuovi tamburi anteriori doppio-avvolgenti.\nQuesto l'elenco dettagliato delle differenze meccaniche tra la Coup\u00e9 2+2 costruita nel biennio 1957/59 e quella prodotta a partire dalla primavera 1959, dopo il lancio della III serie berlina: \nAgli inizi del 1960 viene adottato il doppio circuito frenante, vengono modificate le luci posteriori (dove la fanaleria a diedro lascia il posto a fanalini di foggia tradizionale) e viene aggiunto il ripetitore lampeggiante laterale (queste ultime due modifiche sono imposte dalle norme del nuovo Codice della strada).\nIntanto l'assemblaggio della vettura, inizialmente curato dalla stessa Pininfarina, viene \"girato\" alla Carrozzeria Viotti (per motivi di organizzazione produttiva) senza che peraltro cambi alcunch\u00e9 nella linea o nelle finiture.\nNella primavera del '60 gli ultimi aggiornamenti tecnici: una nuova testata, un nuovo collettore con condotti di alimentazione separati, un nuovo carburatore e variazioni alla distribuzione ne incrementano la potenza, che arriva cos\u00ec a 60 CV.\nDa segnalare infine che gli ultimi esemplari di Coup\u00e9 2+2, ormai assemblati dalla Carrozzeria Viotti e contraddistinti dalla sigla identificativa 812.04, vengono realizzati sulla base di un pianale che appare irrobustito in alcune parti.\nQuesto il dettaglio delle modifiche tecniche apportate a partire dal numero di motore 3701 (maggio 1960):\nAppia Convertibile Vignale II serie (1957/59).\nLa versione convertibile (o spider che dir si voglia) dell'Appia appare, assieme al coup\u00e9 2+2 della Pininfarina, al Salone di Ginevra del marzo '57. La linea della vettura incontra un buon consenso di critica, anche se qualcuno denota un certo squilibrio dovuto alla eccessiva lunghezza della coda.\nL'autotelaio, scatolato ed abbassato, \u00e8 quello con motore pi\u00f9 potente e comando cambio a cloche all'uopo predisposto dalla Lancia ed utilizzato anche da Pininfarina e da Zagato per le loro creazioni. \nMessa in vendita nel maggio 1957 dalla rete commerciale Lancia, questa convertibile derivata dalla II serie Appia viene prodotta sino ai primi mesi del 1959, dopodich\u00e9, in concomitanza con l'uscita della berlina III serie, viene a sua volta \"aggiornata\".\nLa Convertibile II serie di Vignale, nella sua versione iniziale a due posti, differisce dalla berlina II serie per le seguenti caratteristiche:\nUna soltanto, anche se importante, la variazione apportata all'Appia convertibile derivata II serie, nei due anni scarsi di produzione: nell'estate del 1958, grazie alla creazione di un apposito vano alle spalle dei sedili anteriori, viene montata una panchetta che pu\u00f2 ospitare, magari un po' sacrificati, due passeggeri.\nContemporaneamente a questo importante incremento dell'abitabilit\u00e0, si ha anche una piccola variazione alla linea di cintura, che ora \u00e8 assolutamente lineare, perdendo la lieve elevazione verso la coda che caratterizzava gli esemplari precedenti.\nAltro particolare modificato \u00e8 il cofano motore, che ora appare provvisto di una presa d'aria di discrete dimensioni. Anche il tettuccio rigido per la stagione invernale muta nel disegno e si presenta con un lunotto ampliato.\nAppia Convertibile Vignale III serie (1959/63).\nDopo la nascita della III serie berlina, anche le Appia sportive derivate - e quindi anche la convertibile di Vignale - subiscono alcuni aggiornamenti, tra cui un lieve potenziamento (da 53 a 54 cv).\nQuesto l'elenco dettagliato delle differenze meccaniche tra la Convertibile a 4 posti costruita dall'estate del 1958 e quella prodotta a partire dalla primavera 1959, dopo il lancio della III serie berlina: \nAgli inizi del 1960 viene adottato il doppio circuito frenante e vengono apportate piccole modifiche alle luci onde adeguarle alle prescrizioni previste dal Codice della strada italiano appena varato.\nNella primavera del '60 alcuni aggiornamenti tecnici: una nuova testata, un nuovo collettore con condotti di alimentazione separati, un nuovo carburatore e variazioni alla distribuzione ne incrementano la potenza, che arriva cos\u00ec a 60 CV.\nQuesto il dettaglio delle modifiche tecniche apportate a partire dal numero di motore 3701 (maggio 1960):\nAppia Giardinetta Viotti.\nAl Salone dell'automobile di Torino dell'autunno del 1959 la sola vera novit\u00e0 riguardante la gamma Appia \u00e8 data dal lancio della versione \"famigliare\" dovuta a Viotti, un carrozziere da anni specializzato nel settore delle \"giardinette\" (termine coniato nell'immediato dopoguerra dalla Viotti stessa per definire, in Italia, la carrozzeria \"station wagon\").\nLa Giardinetta, che adotta la meccanica della berlina terza serie, ne mantiene anche il frontale, mentre la parte posteriore \u00e8 contraddistinta dal portellone unico con cerniere in alto.\nLa vettura, che presenta un parabrezza pi\u00f9 alto di quello della berlina, ha soltanto due portiere laterali. Nell'abitacolo i sedili anteriori sono divisi e, per consentire l'accesso ai posti posteriori, hanno gli schienali ribaltabili in avanti. Prodotta in pratica nel solo 1960, questa versione sparisce dal listino nell'autunno del 1962 quando tutti gli esemplari costruiti hanno trovato un acquirente.\nUna estetica non troppo felice e il consueto handicap del prezzo elevato sono i fattori principali del limitato successo commerciale di questa comunque interessante \"station wagon\".\nLa Giardinetta Viotti differisce dalla berlina III serie per le seguenti caratteristiche:\nNel corso del breve periodo di produzione - un anno circa - non risulta che a questo modello siano state apportate modifiche di rilievo.\nAppia Berlina Lusso Vignale.\nAl Salone di Torino dell'autunno 1958 Vignale espone, sempre partendo dal pianale Appia potenziato, una gradevole berlina a 2 porte la cui linea appare chiaramente derivata da quella della \"convertibile\", ormai nota ed affermata.\nIn effetti questa nuova macchina viene posta in vendita soltanto l'anno dopo. La nuova vettura viene denominata \"Lusso\" e in effetti ci si trova al cospetto di una lussuosa berlina a due porte veloce (140 chilometri orari) ma al tempo stesso confortevole e spaziosa, in grado di trasportare comodamente quattro persone con i relativi bagagli.\nNel luglio del '61 la Appia Lusso scompare dai listini.\nQuesto il dettaglio delle differenze fra l'Appia Lusso Vignale (nella sua prima versione del novembre 1959) e l'Appia berlina III serie normale:\nAnche a questa berlina, uscita gi\u00e0 con pianale della terza serie, vengono apportati gli aggiornamenti che, nel maggio/giugno '60, interessano tutte le Appia sportive derivate e che elevano la potenza da 54 a 60 CV e la velocit\u00e0 da 140 a 142 chilometri orari.\nQuesto il dettaglio delle modifiche tecniche apportate a partire dal numero di motore 3701 (maggio 1960):"}
{"id": "1370525", "revid": "1745361", "url": "https://it.wikipedia.org/wiki?curid=1370525", "title": "Promaco", "text": "Promaco (in greco: \"Pr\u00f2machos\": \"che combatte in prima linea\" oppure \"che combatte di fronte\") \u00e8 il nome di differenti personaggi della mitologia greca."}
{"id": "1370528", "revid": "1892728", "url": "https://it.wikipedia.org/wiki?curid=1370528", "title": "La paura fa novanta XIV", "text": ""}
{"id": "1370529", "revid": "108873063", "url": "https://it.wikipedia.org/wiki?curid=1370529", "title": "Otello Terzani", "text": "Biografia.\nNato ad Arcidosso (Grosseto) nel 1899, quando era ancora vivo il ricordo di David Lazzaretti, autodidatta, Otello Terzani inizi\u00f2 presto l'attivit\u00e0 di scalpellino, che interruppe nel 1917, quando fu inviato al fronte poco dopo la ritirata di Caporetto.\nTornato, ader\u00ec alla Frazione comunista del Partito Socialista Italiano (PSI) e partecip\u00f2 alla fondazione del Partito Comunista d'Italia (PCd'I). Svolse un'intensa attivit\u00e0 in molti centri della Toscana e poi a Roma, sostenendo pi\u00f9 volte scontri con i fascisti. Nel 1923-1924, si schier\u00f2 con la Sinistra Comunista Italiana di Amadeo Bordiga, contro l'indirizzo centrista di Antonio Gramsci e Palmiro Togliatti.\nArrestato il 15 novembre 1926, fu confinato nelle isole di Lampedusa e Ustica, dove, grazie ai corsi organizzati dal Partito, pot\u00e9 elevare notevolmente il proprio livello culturale, come avvenne ad altri confinati di origine proletaria. Liberato nell'autunno del 1929, si stabil\u00ec a Roma, facendo il manovale edile e, a contatto con un piccolo gruppo di militanti comunisti, riprese l'attivit\u00e0 politica. Fu nuovamente arrestato nell'ottobre del 1931 e inviato a Lipari, a Ventotene e a Ponza, fino all'ottobre del 1935. Per tutto il periodo di confino, mantenne le posizioni della Sinistra, malgrado le forti pressioni degli stalinisti, che gi\u00e0 nel 1934 avevano costituito \u00absquadre punitive\u00bb contro trotskisti e bordighiani. Al centro di Roma, apr\u00ec una bottiglieria, che presto fu frequentata da molti antifascisti.\nNell'agosto 1943, stabil\u00ec contatti con il Movimento Comunista d'Italia (Bandiera Rossa), contribuendo all'inizio del 1944 all'organizzazione dell\u2019\"Armata Rossa\", formazione militare indipendente dai partiti del Comitato di Liberazione Nazionale (CLN), che traeva ispirazione dall'esercito partigiano jugoslavo, assieme a Terzani, i dirigenti dell'organizzazione clandestina erano Antonino Poce e Filiberto Sbardella che si occupavano di propaganda e stampa, Celestino Avico e Giordano Amidani; il 4 luglio 1945 questa organizzazione viene sciolta, con un grande annuncio sull'Unit\u00e0 per confluire in parte nel PCI.\nNel gennaio 1945 Terzani ader\u00ec alla Frazione di Sinistra dei Comunisti e dei Socialisti Italiani e, in luglio, al Partito Comunista Internazionalista (PCInt.), assumendo l'incarico di segretario della Federazione romana. In seguito ai contrasti sorti nel PCInt., abbandon\u00f2 l'impegno politico diretto.\nMor\u00ec a Roma nel 1992."}
{"id": "1370531", "revid": "5695", "url": "https://it.wikipedia.org/wiki?curid=1370531", "title": "Leucocama", "text": ""}
{"id": "1370536", "revid": "729019", "url": "https://it.wikipedia.org/wiki?curid=1370536", "title": "Attacco a Camp Holloway", "text": "Lattacco a Camp Holloway fu un episodio della guerra del Vietnam svoltosi nella notte del 6 febbraio 1965. L'attacco delle forze dl Viet Cong alla base statunitense di Camp Holloway vicino Pleiku nel Vietnam del Sud caus\u00f2 la morte di 9 soldati americani e il ferimento di altri 128 pi\u00f9 la perdita di 20 aerei; per rappresaglia gli Stati Uniti d'America sferrarono pochi giorni l'operazione Flaming Dart contro il Vietnam del Nord."}
{"id": "1370540", "revid": "324090", "url": "https://it.wikipedia.org/wiki?curid=1370540", "title": "Down in It", "text": "Down in It (conosciuto anche come Halo 01) \u00e8 un singolo dei Nine Inch Nails, pubblicato nel 1989. Fu il primo singolo estratto dall'album di debutto dei NIN, \"Pretty Hate Machine\".\nLa canzone.\n\"Down in It\" fu la prima canzone in assoluto ad essere scritta da Trent Reznor.\nEssa, incentrata sul tema della depressione, \u00e8 stata reinterpretata da Eric Gorfain, The Meeks, Sacha e Tiga.\nPer realizzarla Reznor si ispir\u00f2 da una canzone degli Skinny Puppy, \"Dig It\", presente nell'album \"\".\nIl singolo.\n\"Down in It\" fu la prima pubblicazione ufficiale, infatti \u00e8 indicato con la sigla Halo 01. Originariamente fu pubblicato solo in vinile, mentre la versione in CD fu pubblicata in seguito al successo di \"Pretty Hate Machine\". La copertina del singolo ricorda molto quella dell'album dei Joy Division \"Unknown Pleasures\". Lo stesso Reznor ha pi\u00f9 volte citato proprio i Joy Division tra le sue maggiori influenze, tant'\u00e8 che ha anche reinterpretato una loro canzone (\"Dead Souls\")."}
{"id": "1370541", "revid": "144796", "url": "https://it.wikipedia.org/wiki?curid=1370541", "title": "Ascani", "text": ""}
{"id": "1370545", "revid": "628767", "url": "https://it.wikipedia.org/wiki?curid=1370545", "title": "Konstantin P\u00e4ts", "text": "Biografia.\nI primi anni.\nNato a Tahkuranna (oggi nella contea di P\u00e4rnu), nell'Estonia meridionale, si laure\u00f2 in Legge all'Universit\u00e0 di Tartu e serv\u00ec nell'esercito zarista (all'epoca l'Estonia era dominata dall'Impero russo). Dal 1901 diresse il quotidiano \"Teataja\", a Tallinn.\nNel 1904 entr\u00f2 in politica, guidando il blocco russo-estone alle elezioni comunali di Tallinn. Tuttavia non divenne mai sindaco, a causa della sua appartenenza all'etnia estone e non a quella russa.\nProsegu\u00ec intanto la sua attivit\u00e0 intellettuale, traducendo in estone numerosi testi politici e sull'apicoltura. Ader\u00ec alla Rivoluzione russa del 1905 e in seguito soggiorn\u00f2 in Svizzera e in Finlandia, prima di tornare in patria nel 1909.\nLa carriera politica.\nP\u00e4ts fu uno dei tre membri del comitato che, il 24 febbraio 1918, redasse la Dichiarazione d'indipendenza dell'Estonia; contemporaneamente, prese parte al nuovo Consiglio dei ministri della neonata repubblica come presidente e ministro degli Interni. Durante la breve occupazione tedesca, nella primavera del 1918, fu arrestato e trasferito in un campo di prigionia in Polonia, ma presto pot\u00e9 far ritorno a Tallinn, dove assunse il ruolo di Primo ministro e ministro della Guerra.\nLasciata la carica di primo ministro l'8 maggio 1919, tra il 1921 e il 1937 ricopr\u00ec pi\u00f9 volte la carica di \"Primo Ministro Anziano dello Stato\" (\"Riigivanem\"), capo dello Stato secondo la Costituzione allora vigente. Nel quadro dell'instabile politica interna estone degli anni Venti-Trenta fu ancora, ripetutamente, primo ministro (25 gennaio 1921 - 21 novembre 1922, 2 agosto 1923 - 26 marzo 1924, 12 febbraio 1931 - 19 febbraio 1932, 1\u00ba novembre 1932 - 18 maggio 1933).\nIl colpo di Stato.\nTornato primo ministro il 21 ottobre 1933, nel 1934 guid\u00f2 un colpo di Stato che abol\u00ec i partiti. Continu\u00f2 a coprire ininterrottamente la carica fino al 3 settembre 1937; poi, nel 1938, impose una nuova Costituzione che attribuiva ampi poteri alla nuova figura del presidente (carica che assunse il 24 aprile 1938). Il periodo di autoritarismo presidenziale fu caratterizzato da ingenti interventi pubblici, mirati soprattutto alla costruzione di edifici scolastici, ponti, centrali elettriche e sedi istituzionali per le autonomie locali (l'autogoverno locale era uno dei capisaldi ideologici di P\u00e4ts). Gli anni Trenta furono fortemente rimpianti dagli estoni, durante i decenni dell'occupazione sovietica iniziata nel 1940, come un'et\u00e0 di prosperit\u00e0 e di successi economici.\nIn politica estera, P\u00e4ts punt\u00f2 soprattutto a rafforzare i legami con la Finlandia, vicina all'Estonia sia geograficamente, sia culturalmente e storicamente; fin dal 1918 P\u00e4ts aveva proposto una forma di unione personale tra i due Stati, allora appena resisi indipendenti dalla Russia, e in Finlandia comp\u00ec la prima visita ufficiale all'estero di un primo ministro estone, nel 1922. Allo scoppio della Seconda guerra mondiale proclam\u00f2 la neutralit\u00e0 dell'Estonia, ma non pot\u00e9 opporsi all'occupazione del suo Paese da parte dell'Unione sovietica sancita dal Patto Molotov-Ribbentrop.\nGli ultimi anni.\nArrestato dai sovietici, fu deportato ed internato in un ospedale psichiatrico presso Kalinin (oggi tornata all'antico nome di Tver', nell'omonimo \"oblast'\" della Russia occidentale). Qui mor\u00ec il 18 gennaio 1956."}
{"id": "1370553", "revid": "112189655", "url": "https://it.wikipedia.org/wiki?curid=1370553", "title": "Triangolo aureo", "text": "In geometria, i triangoli aurei sono un insieme di triangoli aventi la particolarit\u00e0 di possedere tra i propri lati una proporzionalit\u00e0 \"aurea\", ovvero della medesima ragione del numero aureo, \u2248 1,618, o di derivazioni di questa.\nNon si tratta di una vera e propria denominazione matematicamente riconosciuta per tutte le figure che con la precedente definizione rientrano nella categoria; infatti, si pu\u00f2 parlare in accezione universalmente riconosciuta solamente per i due casi canonici di triangoli isosceli ricavabili dal pentagono, e che sono chiamati, per l'appunto, triangolo aureo e gnomone aureo.\nIn tutti gli altri casi si tratta di una denominazione impropria, basata su una definizione spuria, che non trova nei testi matematici riscontro certo, ma che viene ugualmente utilizzata.\nTriangolo aureo.\nIl triangolo aureo \u00e8 un triangolo isoscele avente i due lati uguali in \"rapporto aureo\" con il terzo lato, \u03c6:1 (\"1,618\":\"1\") e angoli di 36\u00b0, 72\u00b0 e 72\u00b0. \nViene utilizzato per dimostrare che la diagonale del pentagono \u00e8 in rapporto aureo col lato, e con l'aggiunta di altri due triangoli aurei, gli \"gnomoni aurei\", ne completa la figura; inoltre si pensa che potrebbe essere perfino stato uno dei modi per la dimostrazione dell'incommensurabilit\u00e0.\nCostruzione.\nVi sono molti modi per costruire geometricamente un triangolo aureo, diversi di questi passano per la costruzione del pentagono regolare, ma sono piuttosto scomodi per via dell'oggettiva maggiore complicatezza che richiede la costruzione preliminare del pentagono stesso.\nI sistemi pi\u00f9 diretti e semplici si basano su procedimenti derivati dalla costruzione del \"rettangolo aureo\" e proprio in esso trovano la giustificazione algebrica. Per costruire un triangolo aureo su un segmento dato AB, si pu\u00f2 procedere nel seguente modo:\nLa spiegazione \u00e8 rapida; innanzitutto si tratta di trovare un lato che sia in \"rapporto aureo\" con la base data e si riporta una met\u00e0 di questa \u00bd, a cui si aggiunge l'ipotenusa del triangolo CAB, calcolabile per mezzo del teorema di Pitagora:\nformula_1\nOvviamente il rettangolo ABDD'\u00e8 il rettangolo aureo.\nParticolarit\u00e0 geometriche.\nIl triangolo aureo ha molte propriet\u00e0 in comune con quelle che sono pi\u00f9 note come attribuite al rettangolo aureo. Per la sua caratteristica di avere gli angoli alla base di ampiezza doppia (72\u00b0) rispetto all'angolo al vertice (36\u00b0), \u00e8 possibile, bisecando uno di questi, ricavare una successione infinita di triangoli aurei minori. Contestualmente alla successione di triangoli omologhi, viene anche prodotta una successione di \"gnomoni aurei\" di completamento, grazie ai quali \u00e8 possibile tracciare una \"spirale di Fibonacci\", ovvero una spirale che approssima la spirale aurea autentica, tracciando in contiguit\u00e0 una successione archi di 108\u00b0 di ampiezza, ovvero l'angolo al vertice dello gnomone. \nLa \"spirale di Fibonacci\" in questione, come la spirale aurea vera, non ha mai fine, ma si \"arrotola\" attorno ad un punto asintotico, un sito all'incontro della mediana degli angoli alla base opposti rispetto a quello verso cui punta il primo triangolo che possiamo trovare nella serie. Anche in questo punto si pu\u00f2 registrare un parallelismo col rettangolo aureo, dove il punto asintotico si registra invece all'incrocio delle diagonali della successione di rettangoli.\nNegli altri poligoni.\nIn relazione ad altri poligoni il triangolo aureo pu\u00f2 essere segnalato nel:\nNel \"decagono\" il triangolo aureo appare come uno spicchio di torta pari a un decimo della sua area, questo \u00e8 possibile perch\u00e9 il vertice del triangolo \u00e8 esattamente di 36\u00b0 cio\u00e8 un decimo esatto dell'angolo giro. Inoltre questo permette di sapere con esattezza il suo apotema, coincidente all'altezza del triangolo, pari a:\nformula_2\nNel \"pentagono\" regolare \u00e8 inscrivibile un triangolo aureo cui i lati obliqui corrispondono alle diagonali e la base al lato; il resto della figura viene completata da altri due triangoli, anch'essi isosceli e di \"proporzioni auree\" ma invertite nelle parti, detti \"gnomoni aurei\" proprio perch\u00e9 figure di completamento del pentagono.\nNel \"pentagramma\", cio\u00e8 una stella a 5 punte, invece il triangolo aureo si trova in quelle che rappresentano le punte della stella. Anche in questo caso tutto dipende dai legami del triangolo con il pentagono, il pentagramma infatti \u00e8 ottenibile prolungando i lati del pentagono regolare che formano degli angoli esterni di 72\u00b0, la stessa ampiezza degli angoli alla base del triangolo aureo."}
{"id": "1370555", "revid": "254059", "url": "https://it.wikipedia.org/wiki?curid=1370555", "title": "Principato di Anhalt-Aschersleben", "text": "Il Principato di Anhalt-Aschersleben fu uno stato tedesco, esistente dal 1252 al 1315.\nStoria.\nIl principato venne creato quando il Principato di Anhalt venne suddiviso nei principati di Anhalt-Aschersleben, Anhalt-Bernburg e Anhalt-Zerbst, nel 1252.\nNel 1315, La famiglia regnante nel principato si estinse. Il governo venne quindi trasferito \u2014 inclusa la capitale di Aschersleben \u2014 al Vescovato di Halberstadt. Successivamente, nel 1648, il Principato vescovile di Halberstadt venne secolarizzato nel Principato di Halberstadt e i suoi possedimenti, inclusi i diritti sull'Anhalt-Aschersleben, furono concessi al Brandeburgo."}
{"id": "1370561", "revid": "21981", "url": "https://it.wikipedia.org/wiki?curid=1370561", "title": "Triangoli aurei", "text": ""}
{"id": "1370575", "revid": "767487", "url": "https://it.wikipedia.org/wiki?curid=1370575", "title": "Claudio Lunini", "text": "Carriera.\nInizia la carriera nel Darfo Boario, dove disputa tre stagioni tra Promozione e Campionato Interregionale, alternando l'attivit\u00e0 di calciatore a quella di magazziniere. Nel 1990 viene acquistato dall'Hellas Verona, all'epoca in Serie B, e contribuisce con 7 reti alla promozione in Serie A. Nel campionato 1991-1992 debutta nella massima serie il 1\u00ba settembre 1991 nella sconfitta interna contro la , e totalizza 23 presenze con 2 reti, non sufficienti ad evitare la retrocessione.\nRimane al Verona fino al 1995, totalizzando 137 presenze e 24 reti, con un massimo di 10 gol messi a segno nel campionato 1993-1994. Acquistato dal Brescia, squadra della sua citt\u00e0 natale, disputa con le \"Rondinelle\" solamente la travagliata stagione 1995-1996, in cui la squadra si salver\u00e0 all'ultima giornata per un solo punto di vantaggio sulla Fidelis Andria. In questa stagione Lunini si alterna in attacco con Lerda, Saurini, Neri e Campolonghi, totalizzando 3 reti in 20 partite.\nL'anno successivo accetta l'offerta del , scendendo in Serie C1. L'esperienza in Valdarda dura pochi mesi, e dopo aver disputato 5 partite senza reti, nel dicembre 1996 passa alla Pro Patria, in Serie C2. Con i tigrotti scende in campo 19 volte segnando sei reti, in coppia in attacco con Tommaso Rocchi; i bustocchi raggiungono i play-off, ma in semifinale vengono eliminati dalla Pro Sesto. Nella stagione seguente, sempre con la maglia della Pro Patria, chiude la stagione regolare con 30 presenze e sei reti, con i bustocchi che raggiungono ancora i play-off, dove in semifinale verranno poi eliminati dalla . Conclude l'esperienza a Busto Arsizio con 49 presenze in campionato e 12 reti, a cui vanno aggiunte altre tre presenze nei play-off, senza reti.\nChiusa l'esperienza professionistica, torna a giocare tra i dilettanti nel Darfo Boario. Appender\u00e0 definitivamente le scarpe al chiodo nel 2006, dopo essere tornato a giocare in Val Camonica, in Promozione con il Sellero Novelle.\nTerminata la carriera da giocatore, veste i panni dell'allenatore di squadre giovanili della zona. Dal 2008 allena la formazione juniores del Breno, e a dicembre 2009 siede sulla panchina della prima squadra, che milita nel campionato di Prima Categoria.\n&lt;br&gt;Dall'estate 2017 guida gli allievi del San Giovanni Bosco Bienno."}
{"id": "1370579", "revid": "1524446", "url": "https://it.wikipedia.org/wiki?curid=1370579", "title": "Jalgpalliklubi Viljandi Tulevik", "text": "Lo Jalgpalliklubi Viljandi Tulevik, comunemente noto come Tulevik Viljandi oppure Tulevik (in italiano \"Futuro\"), \u00e8 una societ\u00e0 calcistica estone di Viljandi. Milita in Meistriliiga, la massima serie del campionato estone.\nStoria.\nFondazione e periodo sovietico.\nFondato nel 1912 come societ\u00e0 polisportiva, in ambito calcistico fu attivo a livello locale, senza mai partecipare al campionato nazionale (l'allora \"Eesti Meistrid\").\nVenne sciolto nel 1940, per poi ricomparire col nome di VFK Viljandi nel 1981, quando partecip\u00f2 per la prima volta al campionato regionale sovietico d'Estonia, disputato poi per gran parte di quel decennio.\nPeriodo estone: anni novanta.\nCambi\u00f2 denominazione in Jalgpalliklubi Viljandi nel 1991 e poi in Jalgpalliklubi Viljandi Tulevik nel 1992, anno in cui prese parte alla Meistriliiga 1992, la prima stagione del nuovo campionato estone. Concluse il campionato al 13\u00ba posto salvandosi con un ripescaggio, ma l'anno successivo non evit\u00f2 la retrocessione.\nDopo quattro anni in Esiliiga, nel 1997 il club acquis\u00ec il titolo sportivo del Lelle SK, ottenendo il diritto a partecipare alla Meistriliiga. A fine stagione ottenne il quinto posto e l'accesso alle competizioni europee nella Coppa Intertoto 1998, da cui venne eliminato al primo turno dagli svizzeri del San Gallo. L'ulteriore quinto posto della stagione successiva consent\u00ec l'accesso alla Coppa UEFA 1999-2000; anche in questo caso l'eliminazione fu immediata, per opera dei belgi del Club Brugge.\nNel 1999 il Tulevik arriv\u00f2 secondo conseguendo il miglior piazzamento in campionato, sebbene lontano venti punti dal Levadia Mardu campione; grazie a questo traguardo gioc\u00f2 la Coppa UEFA 2000-2001, ma anche in questo caso fu eliminato al primo turno, stavolta contro i serbi del Napredak Kru\u0161evac.\nAnni duemila.\nNegli anni successivi la squadra si attest\u00f2 a met\u00e0 classifica, finch\u00e9 nel 2006 arriv\u00f2 al penultimo posto e perse i play-out contro il Kalev Tallinn (0-0; 1-1); tuttavia venne ripescata poich\u00e9 le due squadre di Tartu, il Maag e il Tammeka, si unirono creando il JK Maag Tammeka Tartu lasciando di fatto un posto libero nella massima serie che fu occupato proprio dalla compagine di Viljandi.\nAnni duemiladieci.\nRimase in massima serie fino al 2010 quando, pur salvo sul campo, decise di ripartire dalla II Liga (allora terza serie) con giocatori locali, mentre il resto della squadra conflu\u00ec nel nuovo FC Viljandi, che prese il posto lasciato vacante in massima serie. Nel 2012, col secondo posto finale nel girone sud/ovest, il Tulevik guadagn\u00f2 l'accesso in Esiliiga.\nNel 2014 ha concluso il campionato di Esiliiga al 5\u00ba posto (secondo se si escludono le squadre riserve), in seguito ha vinto lo spareggio contro il Lokomotiv J\u00f5hvi e ha fatto il suo ritorno in Meistriliiga. Tuttavia la permanenza nella massima serie \u00e8 durata una sola stagione, in quanto la squadra si \u00e8 classificata all'ultimo posto.\nNel 2016, dunque, il Tulevik riparte dall'Esiliiga. Dopo alcune difficolt\u00e0 iniziali, la squadra mantiene saldamente il primo posto per il resto del campionato, raggiunge matematicamente la promozione in Meistriliiga con otto giornate di anticipo e la matematica vittoria a quattro giornate dal termine. Conclude la stagione con 89 punti, eguagliando il record in Esiliiga, distanziando di ventuno punti il Flora Tallinn Under-21 e di ben trentacinque il Maardu, 4\u00ba classificato e secondo tra le squadre indipendenti.\nDi nuovo in Meistriliiga, disputa un campionato da bassa classifica che termina in ottava posizione, guadagnata per via del declassamento del Kalev Sillam\u00e4e all'ultimo posto. Nel 2018 si classifica settimo, in una stagione relativamente pi\u00f9 tranquilla della precedente.\nIn Meistriliiga 2019 \u00e8 di nuovo in lotta per evitare il fondo insieme a Kalev Tallinn, Kuressaare e Maardu. Due vittorie nelle ultime quattro giornate risultano infine decisive per raggiungere la settima posizione.\nAnni duemilaventi.\nNel 2020 si piazza al 6\u00ba posto, nel 2021 arriva 8\u00b0.\nStatistiche.\nPartecipazione ai campionati.\nLe statistiche comprendono le stagioni a partire dal 1992, anno della fondazione del campionato estone."}
{"id": "1370582", "revid": "76963", "url": "https://it.wikipedia.org/wiki?curid=1370582", "title": "Steve James (regista)", "text": "\u00c8 stato nominato all'Oscar nel 1995, per il montaggio del documentario \"Hoop Dreams\"."}
{"id": "1370584", "revid": "1909146", "url": "https://it.wikipedia.org/wiki?curid=1370584", "title": "Provincia Austriaca", "text": "La Provincia Austriaca fu un Circolo Imperiale (\"Reichskreis\") del Sacro Romano Impero. Essa fu una delle quattro province create nel 1512, 12 anni dopo l'originale \"Reichsreform\" voluta dall'imperatore Massimiliano I con la quale aveva gi\u00e0 creato le prime sei province (Circoli).\nLa Provincia Austriaca comprendeva in gran parte le \"Erblande\" (\"Terre Ereditarie\") della famiglia Asburgo, i principati vescovili di Trento e Bressanone e gli altri principati ecclesiastici secolarizzati con le riforme giuseppine nella seconda met\u00e0 del XVIII secolo (Graz e Seckau, Gurk, Lavant, G\u00f6ss, Sankt Lambrecht, Mondsee, Sankt P\u00f6lten, ecc.). Gli appartenevano le exclaves del margraviato di Burgau sul Danubio, delle citt\u00e0 danubiane austriache, di alcuni distretti sul lago di Costanza, del margraviato della Brisgovia nella Foresta nera, la signoria di Tarasp dei principi Dietrichstein. Alla met\u00e0 del XVIII secolo vi facevano parte come stati aventi diritto di voto al Reichstag: 3 vescovati, 3 abbazie principesche, 3 principi.\nConfinava con il regno di Ungheria, la Moravia, la Boemia, i circoli di Baviera, Svevia e Alto Reno, il regno di Francia, la Svizzera, la Repubblica di Venezia.\nComposizione.\nLa Provincia era composta dai seguenti stati:"}
{"id": "1370586", "revid": "118996337", "url": "https://it.wikipedia.org/wiki?curid=1370586", "title": "Weegee", "text": "Biografia.\nSecondo di sette fratelli, Ascher Fellig nacque da Rachel e Bernard Fellig a Z\u0142oczew: fino al 1918, la citt\u00e0 faceva parte dell'impero austro-ungarico, nella provincia di Galizia e Lodomiria; il destino di questa provincia fu poi conteso tra Polonia e Unione sovietica, fino alla Pace di Riga nel 1921, attribuendo la Galizia alla Seconda Repubblica Polacca; nel 1939 la citt\u00e0 fu occupata dall'Unione Sovietica. Dal 1991 Zolochiv fa parte dell'Ucraina.\nL'emigrazione e la povert\u00e0.\nNel 1906 il padre Bernard, a causa dei primi movimenti antisemiti, emigra negli Stati Uniti dove la famiglia lo raggiunge nel 1910. All'arrivo ad Ellis Island il nome di Ascher (anglicizzato in Usher) viene cambiato in Arthur.\nIn Austria Bernard Fellig aveva iniziato a studiare da rabbino, ma per mantenere la famiglia \u00e8 costretto al mestiere di venditore ambulante a Manhattan, ed insieme alla moglie lavora come portiere in cambio dell'affitto del piccolo appartamento dove la numerosa famiglia prende dimora nel Lower East Side. La famiglia \u00e8 fervente religiosa e mantiene la severa osservanza ai precetti dell\u2019ebraismo. Solamente in vecchiaia Bernard completer\u00e0 gli studi religiosi divenendo rabbino.\nNel 1914 Arthur decide di interrompere il ciclo di istruzione scolastica per contribuire all'economia familiare dedicandosi ad una serie di occupazioni, tra cui quella di lavapiatti dell'Automat. In questi anni si avvicina alla fotografia iniziando a lavorare prima come aiutante di camera oscura, poi come assistente di un fotografo commerciale, poi come fotografo di passaporti e, infine, come ritrattista di strada: acquista un pony e fotografa i bambini del Lower East Side nel fine settimana.\nNel 1917, oppresso dalle rigide regole della sua famiglia, abbandona la casa paterna e vive da \"senzatetto\" per un lungo periodo, trovando accoglienza presso enti caritatevoli, dormendo nei parchi pubblici e, spesso, nella stazione ferroviaria Pennsylvania Railroad. Nel frattempo intraprende una nuova serie di lavori: bigliettaio di bus, lavapiatti e operaio a chiamata presso una piccola fabbrica di caramelle e biscotti. Mentre matura il progetto di aprire un proprio studio fotografico, nel 1918 Arthur trova lavoro presso lo studio fotografico Ducket &amp; Adler a Grand Street, nel Lower Manhattan, dove svolge diverse mansioni tecniche in studio di ripresa e in camera oscura.\nGli inizi.\nDal 1921 al 1922 lavora come assistente di camera oscura presso il New York Times e presso il collegato sindacato di fotografi: il Wide World Photos. Nel 1924 e fino al 1936 entra a far parte della Acme Newspictures (successivamente assorbita dalla United Press International Photos) come operatore di camera oscura e stampatore a 20 dollari a settimana. Si propone come fotoreporter, ma rifiutandosi di indossare camicia bianca e cravatta, viene inviato come fotografo solo occasionalmente nelle situazioni di emergenza.\nFree-lance.\nNel 1936 lascia l'Acme per dedicarsi all'attivit\u00e0 di fotogiornalista \"free-lance\". Equipaggiato di una Speed Graphic inizia una frenetica attivit\u00e0 frequentando il quartier generale della Polizia di Manhattan. Ci\u00f2 gli permette di essere sempre presente in occasione di assassini, risse notturne, incidenti ed incendi. Le sue foto vengono pubblicate negli articoli di cronaca delle principali testate newyorkesi: Herald Tribune, Daily News, Post, World-Telegram, Journal America, Sun ed altri.\nLa sua fama \u00e8 talmente nota al Dipartimento di Polizia a Spring Street che Weegee pu\u00f2 organizzare la sua attivit\u00e0 basando un ufficio personale ed informale all'interno dell'Ufficio Persone Smarrite, ed \u00e8 l\u00ec che tiene i suoi contatti, fa le sue chiamate telefoniche, riscuote compensi, invia conti, incontra gli amici.\nNel 1938 \u00e8 il primo cittadino di New York a ricevere il permesso di installare il sistema radio della polizia sulla sua autovettura Chevrolet, sulla quale monta anche la sua attrezzatura fotografica da stampa per utilizzarla anche come camera oscura. La sua capacit\u00e0 di arrivare sul luogo del crimine contemporaneamente alla polizia, quando non prima di questa, gli permette di realizzare una ricca serie di \"scoop\" fotografici. \u00c8 in questi tempi che si d\u00e0 il nome d'arte di Weegee.\nL'origine della scelta di questo appellativo \u00e8 controversa: secondo alcuni Weegee sarebbe l'equivalente fonetico del Ouija, un popolare gioco dell'epoca che prediceva il futuro, decorato con fantasiose immagini, una di queste rappresentanti un fotografo.\nSecondo un altro aneddoto l'appellativo prese origine dalla domanda ironica postagli da un poliziotto se fosse in possesso di una tavola Ouija per sottolineare la sua presenza costante e tempestiva sulla scena di ogni crimine.\nAltri ritengono che derivi dalla storpiatura di \"squeegee boy,\" con riferimento alla sua precedente attivit\u00e0 al New York Times riferendosi alla fase di rimozione dell'eccesso di acqua dalle stampe prima di essere processate negli asciugatori.\nIl successo.\nInizia il periodo pi\u00f9 significativo dell'opera di Weegee che immortala New York dal 1935 al 1947.\nNel 1940 la sua fama \u00e8 gi\u00e0 riconosciuta ed il progressista quotidiano serale PM Daily gli affida una posizione speciale: la creazione di foto-storie di sua scelta.\nNel 1941 espone la sua prima personale al Photo League di New York che apre con il titolo \"Weegee: Murder is My Business\". Durante questo periodo inizia a sperimentare anche con una macchina da presa 16\u00a0mm.\nNel 1943 il Museum of Modern Art di New York acquista cinque fotografie di Weegee che vengono esposte nella sezione permanente \"Action Photography\u201d.\nDue anni dopo nel 1945 viene pubblicato \"Naked City\" (New York: Duell, Sloan &amp; Pearce; Essential Books), il suo primo catalogo di fotografie cui segue una campagna pubblicitaria nazionale, e che ispirer\u00e0 il film \"The Naked City\" (1948) e la successiva serie TV \"Naked City\" (1958). In questo periodo inizia anche la collaborazione con Vogue.\nNel 1946 viene pubblicato \"Weegee's People\" (New York: Duell, Sloan &amp; Pearce; Essential Books) ed \u00e8 invitato a tenere una conferenza presso la New School for Social Research di New York. Mark Hellinger acquista i diritti di titolo di \"Naked City\" per realizzarne la versione cinematografica a Hollywood.\nConvola a nozze con Margaret Atwood nel 1947. La coppia si trasferisce a Hollywood per consentire a Weegee di seguire come consulente la lavorazione del film \"Naked City\". Prosegue nell'attivit\u00e0 di consulente per diversi film e interpreta alcuni ruoli minori e cammei. In questi anni inizia a sperimentare nuovi obiettivi ed altri strumenti ottici che gli suggeriscono la creazione della serie di \"distorsioni\".\nNel 1948 viene proiettato \"The Naked City\" della Universal Pictures. Weegee appare per la prima volta come extra nel film \"Every Girl Should Be Married\". Il suo primo cortometraggio \"Weegee's New York\" (20 minuti, bianco e nero, muto, in 16mm) viene proiettato alla mostra \"50 Photographs by 50 Photographers\" organizzata da Edward Steichen al Museum of Modern Art di New York.\nNel 1949 si separa da Margaret Atwood ed ottiene il divorzio un anno dopo.\nLa maturit\u00e0.\nNel 1950 produce il cortometraggio \"Cocktail Party\" (5 minuti, bianco e nero, muto, in 16mm).\nRitorna a New York e realizza la serie di distorsioni - che definisce caricature dei ritratti di celebrit\u00e0 dello spettacolo e del mondo politico - che pubblicher\u00e0 insieme a Mel Harris in \"Naked Hollywood\" (New York: Pellegrini and Cudahy). Le distorsioni sono pubblicate anche nel numero di luglio di Vogue.\nNel 1950 gli viene diagnosticato il diabete e si trasferisce sulla West 47th Street, a casa di Wilma Wilcox, sua compagna per il resto della vita.\nNel 1958 \u00e8 chiamato come consulente dal regista Stanley Kubrick per le riprese del film \"\" (Dr. Strangelove: How I Stopped Worrying and Learned to Love the Bomb). Nello stesso anno inizia una lunga serie di viaggi in Europa.\nViaggia in Europa fino al 1968, lavorando per il Daily Mirror e produce numerose fotografie, film, lezioni e progetti di libri.\nNel 1959 \u00e8 in Unione Sovietica per una serie di conferenze legate a mostre l\u00ec realizzate. Pubblica \"Weegee's Creative Camera\" (Garden City, New York: Hanover House). Espone \"Weegee: Caricatures of the Great\" al Photokina di Colonia.\nNel 1961 pubblica la sua autobiografia \"Weegee by Weegee\" (New York: Ziff-Davis).\nNel 1962 espone nuovamente al Photokina di Colonia e nel 1964 pubblica \"Weegee's Creative Photography\" (London: Ward, Lock, and Co.). Nel 1965 realizza il cortometraggio \"The Idiot Box\" (5 minuti, bianco e nero, sonoro, 16mm).\nIl 26 dicembre 1968 muore a New York a 69 anni.\nLa vita e le opere di Weegee hanno ispirato il personaggio di Leon Bernstein (\"Bernzy\"), nel film del 1992 \"Occhio indiscreto\", diretto da Howard Franklin ed interpretato da Joe Pesci; dove, nei titoli di testa, appaiono famose foto di Weegee."}
{"id": "1370587", "revid": "610351", "url": "https://it.wikipedia.org/wiki?curid=1370587", "title": "Confronto dei codici paese usati da CIO, FIFA e ISO 3166", "text": "Quello che segue \u00e8 un confronto dei codici Paese di 3 lettere usati dal CIO (Comitato Internazionale Olimpico), dalla FIFA (Federazione Internazionale delle Associazioni Calcistiche), e dallISO 3166-1 (Organizzazione Internazionale per le Standardizzazioni), a 2 e a 3 lettere, disposta in un'unica tabella per una pi\u00f9 facile comparazione. Sono evidenziate le differenze qualora i codici adottati da un'organizzazione siano diversi da quelli usati da un'altra (esclusi gli ISO 3166-1 alpha-2 in quanto essendo a due lettere sono sempre diversi).\nQuesta lista contiene solo i Paesi e i territori a cui sia stato assegnato almeno una volta uno qualsiasi dei codici a 2/3 lettere da parte di qualsivoglia tra le citate organizzazioni."}
{"id": "1370588", "revid": "110157", "url": "https://it.wikipedia.org/wiki?curid=1370588", "title": "Only (Nine Inch Nails)", "text": "Only (conosciuto anche come Halo 20) \u00e8 un singolo dei Nine Inch Nails, pubblicato il 25 luglio 2005. \"Only\" \u00e8 la ventesima pubblicazione ufficiale dei NIN e il secondo singolo estratto da With Teeth. Ha raggiunto la prima posizione nella classifica \"Billboard Modern Rock\", dove \u00e8 rimasto per sette settimane.\nEsiste anche un video per la canzone, diretto da David Fincher.\nIl singolo.\nCos\u00ec come il precedente singolo \"The Hand That Feeds\" \"Only\" fu pubblicato solamente in Europa su pi\u00f9 tipi di formato (CD, DVD, 9\" e 12\"). L'unica edizione pubblicata negli Stati Uniti \u00e8 stata quella in vinile, contenente remix ad opera di Richard X and El-P."}
{"id": "1370590", "revid": "184755", "url": "https://it.wikipedia.org/wiki?curid=1370590", "title": "Ipnorospo", "text": ""}
{"id": "1370591", "revid": "108107", "url": "https://it.wikipedia.org/wiki?curid=1370591", "title": "Confronto dei codici CIO, FIFA e ISO 3166", "text": ""}
{"id": "1370593", "revid": "108107", "url": "https://it.wikipedia.org/wiki?curid=1370593", "title": "Confronto dei codici CIO, FIFA e ISO", "text": ""}
{"id": "1370596", "revid": "287204", "url": "https://it.wikipedia.org/wiki?curid=1370596", "title": "Comuni della Romania", "text": "I comuni della Romania (in rumeno: \"comunele\", sing. \"comun\u0103\") costituiscono la suddivisione amministrativa di secondo livello del Paese, dopo i distretti; come questi ultimi, sono contemplati dalla Costituzione. \nI comuni rumeni ammontano a 2861, di cui 103 sono classificati come municipi e 217 come citt\u00e0; la popolazione varia dai 2.106.000 abitanti di Bucarest ai 122 del comune pi\u00f9 piccolo, B\u0103tr\u00e2na.\nNon esiste una regolamentazione univoca in ordine all'attribuzione del titolo di \"citt\u00e0\": in generale, tale status viene conferito ai comuni relativamente urbanizzati, anche con popolazione inferiore ai 10.000 abitanti, in modo che possano esercitare forme pi\u00f9 ampie di autonomia a livello locale.\nOgni comune \u00e8 amministrato da un sindaco (\"primar\" in lingua rumena). Un comune \u00e8 formato da uno o pi\u00f9 villaggi, che tuttavia non hanno funzioni amministrative proprie. I comuni, come le citt\u00e0, corrispondono al V livello di suddivisione NUTS dell'Unione europea."}
{"id": "1370597", "revid": "628767", "url": "https://it.wikipedia.org/wiki?curid=1370597", "title": "Deserto di Simpson", "text": "Il deserto di Simpson \u00e8 una ecoregione desertica australiana (codice ecoregione: AA1308).\nTerritorio.\nIl deserto Simpson, posto nel cuore arido del continente australiano, occupa una superficie di oltre 58.000\u00a0km\u00b2 ed \u00e8 caratterizzato, soprattutto nella parte meridionale e occidentale della regione, da imponenti sistemi di dune, alte sino a 10 m, formatesi lungo un antico alveo fluviale; alcuni di questi sistemi si susseguono per estensioni notevoli, sino a 200\u00a0km. Nel deserto Simpson fa molto caldo in inverno mentre molto freddo in estate\nLe aree interdunali accolgono depressioni argillose poco profonde, linee serpentiformi di vegetazione che segnano alvei di fiumi in secca e la sconfinata piana salata, bianca e accecante, del Lago Eyre, posta nel settore meridionale, che \u00e8 il centro di uno dei pi\u00f9 grandi bacini endoreici del mondo.\nNella regione si trovano anche aree acquitrinose, che si formano in zone di affioramento del Grande Bacino Artesiano sotteso a gran parte della regione; pur coprendo aree molto limitate, sono una grande risorsa per la biodiversit\u00e0 della regione.\nClima.\nL'area \u00e8 caratterizzata da un clima desertico arido e molto caldo. Le precipitazioni sono molto scarse, con una media di circa 150\u00a0mm di pioggia all'anno, concentrati prevalentemente in estate.\nFlora.\nLe vaste distese di terreno sabbioso di colore rosso sono coperte da cespugli spinosi di \"Triodia\" spp. e di stentati eucalipti che hanno sviluppato sistemi originali per raccogliere e conservare l'acqua delle scarse piogge.\nSulle dune cresce la \"Zygochloa paradoxa\", una specie erbacea che assolve la importante funzione di stabilizzare il suolo, mentre nelle aree interdunali si pu\u00f2 trovare \"Acacia georginae\". Le pianure alluvionali sono ricoperte da specie erbacee effimere dei generi \"Astrebla\", \"Eragrostis\", \"Sclerolaena\" e \"Atriplex\". Lungo i corsi d'acqua si addensano foreste di eucalipto (\"Eucalyptus coolabah\") e nelle zone acquitrinose crescono cespugli di \"Muehlenbeckia\" spp., \"Chenopodium\" spp., \"Eragrostis australasica\" e altre specie erbacee effimere.\nFauna.\nIl deserto di Simpson ospita diverse specie animali,tra cui 34 specie di mammiferi, 231 uccelli, 22 anfibi, 13 pesci e 125 rettili. Tali organismi, adattati alla vita nel deserto, sono attivi in prevalenza durante la notte, mentre durante il giorno, con temperature estive che toccano anche i 50\u00a0\u00b0C, i movimenti sono assai pi\u00f9 limitati.\nTra i mammiferi presenti nell'area possono essere citati il bilby maggiore (\"Macrotis lagotis\"), il dunnart dai piedi pelosi (\"Sminthopsis hirtipes\"), il topo saltatore scuro (\"Notomys fuscus\"), il mulgara dalla coda crestata (\"Dasycercus cristicauda\") e il kowari (\"Dasyuroides byrnei\").\nLe aree umide dell'ecoregione attraggono diverse specie di uccelli tra cui l'anatra lentigginosa (\"Stictonetta naevosa\"), l'anatra muschiata australiana (\"Biziura lobata\"), il cigno nero (\"Cygnus atratus\"), il gabbiano australiano (\"Chroicocephalus novaehollandiae\"), il pellicano australiano (\"Pelecanus conspicillatus\"), l'airone bianco maggiore (\"Ardea alba\"), il mignattaio (\"Plegadis falcinellus\"), il cavaliere fasciato (\"Cladorhynchus leucocephalus\", il cacatua rosa (\"Eolophus roseicapilla\") e lo scricciolo d'erba grigio (\"Amytornis barbatus\").\nConservazione.\nL'ecoregione include, in tutto o in parte, i seguenti parchi nazionali: Munga-Thirri, Goneaway, Diamantina, Lochern, Bladensburg, Welford, Witjira, Sturt e Kati Thanda-Lake Eyre."}
{"id": "1370598", "revid": "7967", "url": "https://it.wikipedia.org/wiki?curid=1370598", "title": "Farinata Degli Uberti", "text": ""}
{"id": "1370600", "revid": "2221917", "url": "https://it.wikipedia.org/wiki?curid=1370600", "title": "Freddie Highmore", "text": "\u00c8 diventato noto al grande pubblico fin da piccolo, in particolare per il ruolo di Peter Llewelyn Davis nel film biografico \"Neverland - Un sogno per la vita\" (2004) e di Charlie Bucket ne \"La fabbrica di cioccolato\" (2005). Ha interpretato il ruolo di Norman Bates nella serie TV \"Bates Motel\" e interpreta quello di Shaun Murphy in \"The Good Doctor\", per cui \u00e8 stato candidato a un Golden Globe.\nBiografia.\nFiglio dell'agente cinematografica Sue Latimer e dell'attore Edward Highmore, nasce nel 1992 a Londra.\nDebutta a soli sei anni in alcuni film per la televisione. La prima parte importante gli viene affidata nello stesso anno nel film \"Women Talking Dirty\" in cui interpreta il figlio di Helena Bonham Carter e in cui lavora insieme a suo fratello Bertie. Nel 2004 ottiene la parte di Raoul nella produzione francese \"Due fratelli\" di Jean-Jacques Annaud. Nello stesso anno lavora al fianco di Johnny Depp e Kate Winslet in \"Neverland - Un sogno per la vita\" e ne \"La fabbrica di cioccolato\" di Tim Burton, dove tra l'altro \u00e8 nuovamente figlio sullo schermo della Bonham Carter.\nNel 2006 \u00e8 un giovanissimo Russell Crowe in \"Un'ottima annata - A Good Year\" ed \u00e8 il protagonista di \"Arthur e il popolo dei Minimei\". Sempre come protagonista lavora al fianco di Robin Williams e Jonathan Rhys Meyers ne \"La musica nel cuore - August Rush\" (interpretando Evan Taylor). Ha inoltre doppiato Pantalaimon nella versione originale de \"La bussola d'oro\". Successivamente ha recitato da doppio protagonista nel film \"Spiderwick - Le cronache\", per cui ha interpretato entrambi i gemelli Grace, e ha prestato la propria voce nei film \"Astro Boy\" (tratto dal celebre manga), e nei due seguiti di \"Arthur e il popolo dei Minimei\", dove recita anche \"in carne e ossa\". \"Master Harold... and the Boys\" (film sull'apartheid del Sudafrica) \u00e8 uscito in DVD nell'autunno 2011, mentre il 30 dicembre 2010 la BBC ha mandato in onda il film tv \"Toast\", nel quale Highmore interpreta un giovane cuoco al fianco di Helena Bonham Carter. Al Sundance Film Festival del 2011 \u00e8 stato presentato il dramma romantico \"L'arte di cavarsela\", in cui Highmore condivide il ruolo di protagonista con la giovane Emma Roberts.\nNonostante il successo, ha deciso di proseguire negli studi, rinunciando anche ad alcune offerte, come quella di Ian Fitzgibbon per il film \"Death of a Superhero\". Dopo aver vissuto per anni ad Hampstead e aver frequentato la Highgate School di Londra, Highmore ha frequentato il corso di lingue straniere all'Emmanuel College dell'Universit\u00e0 di Cambridge, presso la quale ha accettato di girare un falso documentario su se stesso alle prese con tre mentori, Burgy, Clancy e Brown, che lo consigliano su come bilanciare la carriera cinematografica con quella accademica. Parla il francese, lo spagnolo e l'arabo.\nNegli anni successivi, fatta eccezione per alcuni ruoli di doppiaggio nel mondo dell'animazione e un solo lungometraggio (Almost Friends), il suo volto \u00e8 diventato noto negli Stati Uniti d'America per via della sua partecipazione come protagonista in due serie televisive: \"Bates Motel\", prequel di \"Psyco\", e successivamente \"The Good Doctor\", di cui \u00e8 anche produttore e che gli ha valso una nomination ai Golden Globe.\nDoppiatori italiani.\nNelle versioni in italiano delle opere in cui ha recitato, Freddie Highmore \u00e8 stato doppiato da:\nDa doppiatore \u00e8 sostituito da:"}
{"id": "1370604", "revid": "671029", "url": "https://it.wikipedia.org/wiki?curid=1370604", "title": "Circolo Bavarese", "text": "Il Circolo bavarese (tedesco: \"Bayerischer Reichskreis\") fu un Circolo Imperiale del Sacro Romano Impero costituito tra gli ultimi da Massimiliano I.\nLo Stato pi\u00f9 importante della regione era il Ducato di Baviera (successivamente trasformato in Elettorato di Baviera), dal momento che gli Stati dell'Alto Palatinato, il Principato arcivescovile di Salisburgo e la citt\u00e0 imperiale di Ratisbona avevano un'importanza secondaria. Aveva una propria Dieta regionale i cui direttori erano, alternativamente, l'elettore di Baviera e l'arcivescovo di Salisburgo, con la sede della cancelleria a Ratisbona, ove risiedeva anche la Dieta dell'impero. Gli stati imperiali, partecipanti cio\u00e8 al voto del Reichstag erano suddivisi in un banco ecclesiastico che raggruppava tutti i principi ecclesiastici ed in un banco secolare, rappresentato principalmente dall'elettorato bavarese e dalle sue dipendenze. Gli stati imperiali aventi diritto di voto al Reichstag verso la met\u00e0 del XVIII secolo erano: 1 elettorato, 1 arcivescovato, 3 vescovati, 4 abbazie imperiali, 4 principati, 1 contea, 1 citt\u00e0 libera dell'Impero.\nConfinava con la Boemia e i circoli imperiali di Austria, Svevia e Franconia.\nComposizione.\nLa provincia era composta dai seguenti stati:"}
{"id": "1370607", "revid": "1543377", "url": "https://it.wikipedia.org/wiki?curid=1370607", "title": "Delbhna Nuadat", "text": "I Delbhna Nuadat erano i signori di un'ampia porzione dell'odierna contea di Roscommon, che si trova in Irlanda tra i fiumi Suck e Shannon ed erano soggetti agli Ui Maine. Come mostrerebbe l'appellativo Nuadat, loro si sarebbero fatti discendere, o comunque sarebbero stati adoratori del dio irlandese della guerra Nuada, di cui Francis John Byrne sottolinea che sarebbe la divinit\u00e0 da cui discenderebbero tutti gli irlandesi come si evincerebbe dai frammenti delle prime genealogie.\nNegli \"Annali irlandesi\" si trovano riferimenti sparsi ai Delbhna Nuadat. Nel 751, ad esempio, furono sconfitti nella battaglia di Bealach Cro da re Crimthann di Ui Maine. Finn mac Arbh, signore di Delbhna, fu ucciso e i suoi uomini massacrati. Questa battaglia si inserirebbe nella guerra tra gli Ui Maine e i Delbhna Nuadat per il possesso di Delbhna. L'ultima menzione dei Delbhna Nuadat come un popolo distinto dagli altri \u00e8 quella del 1048, dopodich\u00e9 scompaiono dal palcoscenico della storica."}
{"id": "1370609", "revid": "1442080", "url": "https://it.wikipedia.org/wiki?curid=1370609", "title": "Hana to yume", "text": ", a volte abbreviato in , \u00e8 una rivista \"sh\u014djo\" \"manga\" pubblicata in Giappone dalla casa editrice Hakusensha.\nLa sua uscita \u00e8 bimensile ed esce il 5 e il 20 di ogni mese al prezzo di 280 yen. Acclusi alla rivista ci sono spesso dei gadget (detti \"furoku\") come matite, album o CD inerenti alle serie e i personaggi del periodico.\nIl target \u00e8 costituito al 95% da un pubblico femminile costituito da ragazze e adolescenti con un'et\u00e0 compresa tra i 13 e i 18 anni e i suoi contenuti sono serie e racconti manga di genere \"sh\u014djo\" o commedia con elementi di fantasy.\nSecondo una classifica condotta da Oricon, \"Hana to Yume\" si \u00e8 classificata al 4\u00ba posto tra le pubblicazioni pi\u00f9 amate del settore.\nStoria.\nFondata nel maggio 1974, il suo primo numero fu venduto al prezzo di 200\u00a5 con una copertina illustrata da Kazuko Koyeno; inizialmente la pubblicazione della rivista fu mensile, ma dal gennaio 1975 divenne bimensile.\nNel 1976 vide la luce la rivista \"LaLa\", \"sorella\" di \"Hana to Yume\" e inizialmente edita con il nome di \"Hana to Yume LaLa\"; questa mantenne il suo stato di pubblicazione sorella finch\u00e9 la sua fama diede vita a sua volta ad una pubblicazione collegata, ovvero \"LaLa DX\".\nFino alla met\u00e0 degli anni novanta la tiratura della rivista oscillava fra le e copie, ma da allora si \u00e8 notevolmente ridotta. Nel 2005 ha avuto una tiratura di esemplari per arrivare in seguito a copie nel 2009. \u00c8 comunque una delle riviste con il pi\u00f9 grande successo nel settore \"sh\u014djo manga\".\nNel 2009 la rivista ha iniziato una collaborazione con il servizio di distribuzione Yahoo! Japan Comic, il quale ha distribuito la versione digitale dei manga, tra cui \"Il grande sogno di Maya\" e \"Hana-Kimi\". In occasione del 35\u00ba anniversario, \u00e8 stato trasmesso un programma radiofonico dalla Yahoo! Japan di un'ora e mezza, in cui ha partecipato anche la mangaka Suzue Miuchi.\nSempre in occasione dell'anniversario \u00e8 stata rilasciata una pubblicazione speciale chiamata che raccontava la storia e gli eventi della rivista, riassumeva tutte le serie pubblicate fino al 2009 e conteneva alcuni messaggi dei loro mangaka.\nLe serie della rivista poi raccolte in \"tank\u014dbon\" vengono pubblicate sotto l'etichetta , la quale pubblica anche le storie di \"Bessatsu Hana to Yume\", \"LaLa\", \"LaLa DX\" e \"Melody\"."}
{"id": "1370611", "revid": "168713", "url": "https://it.wikipedia.org/wiki?curid=1370611", "title": "Luna Lanzoni", "text": ""}
{"id": "1370618", "revid": "188323", "url": "https://it.wikipedia.org/wiki?curid=1370618", "title": "Suzuki GSX-R 750", "text": ""}
{"id": "1370619", "revid": "599013", "url": "https://it.wikipedia.org/wiki?curid=1370619", "title": "Alejandro Cichero", "text": "Alejandro non \u00e8 l'unico calciatore in famiglia: il padre Mauro disput\u00f2 le Olimpiadi di Mosca con la Nazionale venezuelana, mentre il fratello minore Gabriel \u00e8 anch'egli un calciatore della Nazionale venezuelana."}
{"id": "1370620", "revid": "767487", "url": "https://it.wikipedia.org/wiki?curid=1370620", "title": "Rusted Pieces", "text": "Rusted Pieces \u00e8 un video dei Megadeth, heavy metal band californiana, pubblicato sotto VHS nel 1991 e quindi sotto DVD nel 2000."}
{"id": "1370621", "revid": "399", "url": "https://it.wikipedia.org/wiki?curid=1370621", "title": "Lasagne al forno", "text": "Le lasagne al forno sono costituite da una sfoglia di pasta all'uovo tagliata in fogli grossolanamente rettangolari detti lasagne, le quali, una volta bollite e scolate, vengono disposte in una sequenza di strati, separati da una farcitura che varia in relazione alle diverse tradizioni locali.\nOrigini.\nLa pi\u00f9 antica testimonianza trascritta riguardante le lasagne, appare nel 1282 nei Memoriali Bolognesi, menzionate in un componimento poetico in volgare trascritto da un notaio bolognese negli spazi bianchi fra contratti privati, secondo una pratica in voga a quel tempo.\nLa pi\u00f9 antica ricetta trascritta per la preparazione di una lasagna di cui si abbia notizia risale a un trattato di cultura gastronomica anonimo, il \"Liber de coquina\", scritto fra la fine del Duecento e l'inizio del Trecento in latino volgare alla corte Angioina di Napoli. L'autore presenta la ricetta \"de lasanis\", la quale prevedeva la bollitura di piccoli e sottili quadrati di pasta da disporre a strati di formaggio e spezie su un vassoio.\nNei successivi secoli la ricetta venne riproposta in altri ricettari, non solo italiani, tra i quali \"L'Anonimo Toscano,\" pi\u00f9 noto con il nome di \"Libro de la cocina\", traduzione in volgare del \"Liber de coquina\".\nNell'opera del napoletano G.B. Crisci del 1634 \"Lucerna de corteggiani\" troviamo le \"lasagne di monache stufate, mozzarella e cacio\", la prima in cui le lasagne vengono farcite con un latticino a pasta filata e passate nel forno.\nNe \"Il principe dei cuochi\", pubblicato a Napoli da Francesco de Palma nel 1881, troviamo una ricetta di \"Maccheroni detti lasagne\" in cui per la prima volta si suggerisce implicitamente l'uso del pomodoro.\nLa ricetta delle lasagne al forno non \u00e8 presente in alcuna edizione del pi\u00f9 noto ricettario della gastronomia italiana \"La scienza in cucina\" di Pellegrino Artusi, la cui prima edizione venne edita nella citt\u00e0 di Firenze nel 1891, n\u00e9 nella versione bolognese, n\u00e9 in quella napoletana. \nLa prima traccia scritta sulla preparazione di lasagne alla maniera di Bologna appare nel 1935 nel libro \"Il ghiottone errante\" del giornalista Paolo Monelli.\nVarianti regionali.\nSebbene esistano molte varianti della ricetta, si hanno due distinte tradizioni nella preparazione della sfoglia di lasagna; una riconducibile al centro-sud Italia, ed una tipica dell'Italia centro-settentrionale.\nCampania.\n Le prime ricette, di area napoletana, si registrano nei XIII-XIV secoli. Nato inizialmente per una ricca e fastosa cucina di corte, il piatto ebbe un notevole successo, e se ne trova traccia in molti ricettari europei di epoca rinascimentale. A partire dal XVII secolo le lasagne al forno divennero via via pi\u00f9 popolari, fino ad assumere un ruolo fondamentale nei men\u00f9 di Carnevale e di Pasqua.\nLa versione napoletana della ricetta non contempla utilizzo delle paste all'uovo e prevede tra gli ingredienti il rag\u00f9 di pomodoro, i latticini, in particolare mozzarella o provola, le polpettine di carne e la ricotta romana.\nEmilia e Romagna.\nSi ha notizia trascritta delle lasagne nella citt\u00e0 di Bologna gi\u00e0 nel 1282. La tradizione emiliana, e pi\u00f9 propriamente bolognese, le vuole di colore verde (ottenuto con l'aggiunta alla pasta di spinaci o di ortiche), condite a strati alternati di rag\u00f9 bolognese, besciamella, burro e parmigiano e passate al forno. Fuori dall'Emilia ed all'estero questo piatto viene indicato ai turisti come \"lasagne alla bolognese\", attribuzione derivante dal condimento tipico di Bologna. \nIdentiche lasagne sono diffuse in tutta la Romagna, e a Cesena la loro denominazione tradizionale \u00e8 semplicemente \"pasta verde\". \nEsistono anche varianti, ad esempio con condimenti a base di funghi; quest'ultima \u00e8 cucinata maggiormente nell'Italia centrale.\nMarche.\nNelle Marche i vincisgrassi sono uno dei piatti pi\u00f9 importanti e tipici, specie nei giorni di festa. Il rag\u00f9 \u00e8 preparato con carne mista tritata grossolanamente o in pezzetti, con aggiunta di rigaglie di pollo e spezie. La besciamella \u00e8 abbastanza soda, in modo da avere un piatto pi\u00f9 consistente. Le ricette pi\u00f9 antiche prevedono anche l'impiego del tartufo. Nell'impasto, in certe varianti, entrano marsala o vino cotto.\nSicilia.\nNella cucina siciliana la farcitura viene fatta solitamente con uova sode, besciamella, polpettine di carne fritte, formaggi semiduri, rag\u00f9 con piselli, prosciutto cotto. Talvolta vengono aggiunte melanzane fritte. Esiste anche la variante con la ricotta al posto della besciamella.\nAbruzzo.\nNella cucina abruzzese venivano create le cosiddette \"sagnitelle\" fatte con acqua e farina. La ricetta molto simile a quella napoletana era contraddistinta dall'assenza di besciamella nel condimento.\nVeneto.\nNel Veneto le lasagne tradizionalmente vengono spesso chiamate \"pasticcio\"; molto diffusa \u00e8 la variante che usa il radicchio rosso di Treviso tardivo al posto del rag\u00f9 di carne."}
{"id": "1370624", "revid": "121746877", "url": "https://it.wikipedia.org/wiki?curid=1370624", "title": "Cinzano (azienda)", "text": "Cinzano \u00e8 un'azienda alimentare italiana specializzata nella produzione di bevande, soprattutto alcoliche, facente capo al gruppo Campari.\nStoria.\nUna delle prime registrazioni ufficiali del nome Cinzano, risalente al 1568, \u00e8 custodita negli archivi parrocchiali del borgo di Pecetto Torinese (a tal proposito, ancora sul finire del XIX secolo un territorio tra la strada tra Pecetto e Chieri era denominato \"Cinzano\"). I Cinzano erano gi\u00e0 allora specializzati in colture di alberi da frutto e vite e producevano rosolio, un liquore derivato dal petalo della rosa, usato spesso come base per altri liquori, vini ed elisir, con propriet\u00e0 benefiche.\nNel 1707 il maestro acquavitaio Giovanni Battista Cinzano ottiene la licenza governativa per distillare e vendere elisir e rosoli fino a Torino. Il 6 gennaio 1757 i fratelli Carlo Stefano e Giovanni Giacomo Cinzano, suoi eredi, sono investiti del titolo di maestri acquavitai, ottenendo inoltre un'ulteriore licenza dalla corte Sabauda e aprono la bottega laboratorio di Via Dora Grossa, oggi via Garibaldi, nel centro di Torino.\nNel 1786 l'azienda viene insignita dai reali di Casa Savoia quale \"miglior produttore di una specialit\u00e0 torinese di Vermouth\" (il Vermouth Rosso). Nello stesso anno, i Cinzano vengono incaricati dal Re di Piemonte e Sardegna di emulare i metodi francesi di produzione dello Champagne, nei domini reali di Santo Stefano Belbo e Santa Vittoria d'Alba (Cuneo).\nI Savoia continuarono a incentivare le sperimentazioni dei fratelli Cinzano offrendo loro le tenute di Santa Vittoria d'Alba come base per le loro ricerche. Dagli anni Sessanta dell'800, i Cinzano iniziarono a produrre su scala industriale i loro prodotti, soprattutto i vermouth; nello stesso periodo viene inaugurato il primo stabilimento a Santo Stefano Belbo.\nNel 1924 Cinzano acquista l'azienda Florio. Negli anni trenta, la famiglia Agnelli rileva il 50% del capitale e il controllo della societ\u00e0; la famiglia Marone Cinzano rimane tuttavia ancora presente nella gestione dell'azienda.\nNel 1984 la Ifint, holding del gruppo Agnelli, fa partire le trattative con la societ\u00e0 inglese International Distillers and Vintners, divisione del ramo bevande della multinazionale britannica del largo consumo Grand Metropolitan, per la cessione di una quota della compagnia. L'accordo prevede la cessione del 25% della partecipazione detenuta da Ifint in Cinzano International, ed il passaggio gestionale della societ\u00e0 ad IDV, con le conseguenti dimissioni del vecchio management: Luca Cordero di Montezemolo lascia cos\u00ec l'incarico di amministratore delegato di Cinzano. L'operazione, divenuta operativa ad aprile 1985, prevede il mantenimento della carica di presidente di Cinzano International ad Alberto Marone Cinzano, con il suo ingresso nel consiglio d'amministrazione di IDV.\nNell'ottobre 1989, Alberto Marone Cinzano muore all'et\u00e0 di sessant'anni a causa di un incidente automobilistico in Spagna. Nel gennaio 1992 Grand Metropolitan rileva la quota del 50% del capitale di Cinzano ancora in mano alla famiglia fondatrice, salendo cos\u00ec al 75%. Nel settembre 1999 il marchio Cinzano viene acquisito dal gruppo Campari: l'operazione prevede soltanto la cessione della titolarit\u00e0 del brand da parte di Diageo (la multinazionale britannica delle bevande nata nel 1997 dalla fusione tra Grand Metropolitan e Guinness), e non dello storico stabilimento di Santa Vittoria d'Alba, rimasto di propriet\u00e0 del gruppo del Regno Unito."}
{"id": "1370626", "revid": "2096950", "url": "https://it.wikipedia.org/wiki?curid=1370626", "title": "Massimo Baldini (avvocato)", "text": "Biografia.\nAvvocato e revisore dei conti dal 1980, in tale qualit\u00e0 ha fatto parte del collegio sindacale dell'Enel. \u00c8 stato consigliere comunale, assessore, vice sindaco e sindaco di Viareggio negli anni compresi fra il 1970 e il 1994. Viene eletto senatore per la prima volta nel 1992 nelle liste del Partito Socialista Italiano, aderisce in seguito a Forza Italia nelle cui liste viene rieletto senatore nel 1996, nel 2001, nel 2006, mentre nel 2008 viene rieletto nelle liste del PdL. Ha ricoperto il ruolo di vice capogruppo di Forza Italia al Senato nel corso della Legislatura 1996-2001. Nel 2001 entra a far parte del governo Berlusconi II come sottosegretario alle Comunicazioni e viene confermato nel governo Berlusconi III. \u00c8 stato Vicepresidente della Commissione di Vigilanza RAI nella legislatura 1996-2001, ed \u00e8 stato componente della stessa commissione nella XIII, XV e XVI legislatura. \u00c8 stato componente della Commissione industria del Senato nella XI legislatura e della Commissione Trasporti, Lavori Pubblici e Comunicazioni nella XIII, XV e XVI legislatura."}
{"id": "1370628", "revid": "547034", "url": "https://it.wikipedia.org/wiki?curid=1370628", "title": "Provincia Borgognona", "text": "La provincia Borgognona o della Burgundia (in tedesco) fu un Circolo Imperiale del Sacro Romano Impero. Venne creata nel 1512 da Carlo d'Asburgo, Duca di Borgogna, divenuto successivamente l'imperatore Carlo V d'Asburgo.\nIn unione personale con gli stati dei Paesi Bassi nel XV e XVI secolo, a cui corrispondevano gli attuali Paesi Bassi, Belgio, Lussemburgo, e a buona parte del nord della Francia (Artois, Nord) e piccole porzioni della Germania dell'Ovest.\n\"Diciassette Province\" era il nome iniziale concesso a questa unione personale, quando era in possesso dei duchi di Borgogna, della Casata dei Valois. Quando l'unione pass\u00f2 agli Arciduchi d'Austria della Casa d'Asburgo, venne introdotto il nome di Provincia Borgognona.\nLe funzioni amministrative di questo territorio vennero sensibilmente ridotte nel corso del XVII secolo con la secessione delle Sette Province nel 1581 e l'annessione della Franca Contea alla Francia nel 1678. Nel 1714 tutti i feudi imperiali del circolo passano dalla Spagna all'Austria (Paesi Bassi Austriaci). Come tale il circolo imperiale continua a figurare nella Matricola dell'impero, ma di fatto, i paesi che ne fanno parte non pagano i tributi all'erario imperiale, n\u00e9 forniscono contingenti all'esercito imperiale, venendo considerati beni allodiali di propriet\u00e0 dell'imperatore. L'unico stato con diritto di voto al Reichstag \u00e8 il ducato del Brabante che aveva il 3\u00ba posto al Reichstag.\nL'occupazione e la successiva annessione dei territori tedeschi ad Ovest del Reno dal governo della Francia rivoluzionaria negli anni novanta del XVIII secolo mise fine all'esistenza della provincia.\nComposizione.\nLa provincia era costituita dai seguenti stati:"}
{"id": "1370629", "revid": "1305772", "url": "https://it.wikipedia.org/wiki?curid=1370629", "title": "David C. Johnson", "text": ""}
{"id": "1370640", "revid": "1543377", "url": "https://it.wikipedia.org/wiki?curid=1370640", "title": "Numeri maiuscoletti", "text": "Sono definiti numeri maiuscoletti o numeri elzeviriani i caratteri numerici che presentano varie altezze per permettere una migliore integrazione con le lettere minuscole presenti nel corpo del testo. Questo in contrasto con i numeri \u201cmaiuscoli\u201d che presentano tutti la medesima altezza.\nForma.\nNei numeri maiuscoletti la forma e la posizione rispetto alla linea di base dei numeri varia similmente a quella delle lettere minuscole. Nello schema pi\u00f9 comune, \"0\", \"1\", e \"2\" hanno altezza pari all'altezza della x, non avendo tratti discendenti o ascendenti; \"6\" e \"8\" hanno tratti ascendenti e \"3\", \"4\", \"5\", \"7\" e \"9\" presentano tratti discendenti. Esistono peraltro ulteriori possibilit\u00e0; per esempio i caratteri tipografici intagliati in Francia dalla famiglia di incisori e tipografi Didot tra il XVIII e l'inizio del XIX secolo presentano un \"3\" con tratto ascendente per evitare confusioni con la forma corsiva della lettera minuscola \"z\", un disegno conservatosi in alcune successive famiglie di caratteri. Poche altre famiglie di caratteri usano dei sistemi differenti.\nLa tipografia di alta qualit\u00e0 preferisce usare i numeri maiuscoletti nel corpo del testo: infatti si integrano meglio con le lettere minuscole e con il maiuscoletto e la loro grande variet\u00e0 di forme migliora la leggibilit\u00e0. Inoltre permettono di avere blocchi di testo uniforme a differenza dei numeri maiuscoli che, per la differenza di dimensioni, possono distrarre l'occhio durante la lettura. I numeri maiuscoli sono utilizzati al meglio per le situazioni dove sono presenti solo maiuscole (ad esempio nei titoli), e risultano molto indicati per le tabelle e i fogli elettronici.\nAnche se molti caratteri tradizionali includono il set completo di ogni tipologia di numeri, la maggior parte dei font digitali, ad eccezione di quelli usati per le stampanti professionali, comprende un solo tipo, solitamente quello maiuscolo. Tra i font digitali pi\u00f9 diffusi, i pochi che comprendono i numeri elzeviriani sono Candara, Constantia e Corbel, Hoefler Text e Georgia.\nStoria.\nLa denominazione talvolta usata di \u00ab\"numeri medievali\"\u00bb indicherebbe come questi siano stati usati sin dal Medioevo. Ci\u00f2 \u00e8 tuttavia in contraddizione con il fatto che i numeri arabi raggiunsero l'Europa solo nel XII secolo, dove soppiantarono i numeri romani.\nI numeri maiuscoli provengono dalle abitudini di scrittura della classe media di provenienza commerciale. Furono introdotti nella tipografia europea nel 1788, quando Richard Austin cre\u00f2 un nuovo font per il fonditore di caratteri John Bell, che includeva dei numeri maiuscoli a tre\u2013quarti di altezza. Questi vennero successivamente sviluppati dai disegnatori di caratteri del XIX secolo e largamente utilizzati in alcuni ambiti tipografici, quali giornali e pubblicit\u00e0.\nL'uso dei numeri maiuscoletti diminu\u00ec nel corso del XX secolo per i tentativi di stampare tutto con un solo tipo di carattere tipografico; divennero ancora pi\u00f9 rari con l'avvento della fotocomposizione. Le copertine dei libri di pregio creati nel corso del XX secolo con la composizione meccanica continuarono tuttavia ad usare i numeri elzeviriani e oggi con la tipografia digitale i numeri maiuscoletti stanno ritornando fortemente in uso.\nAttualmente, i numeri maiuscoletti non hanno una codifica propria nel sistema di codifica Unicode, in quanto non vengono considerati caratteri diversi dai numeri maiuscoli ma solo un modo differente per rappresentarli. Alcuni font offrono comunque la possibilit\u00e0 di usarli utilizzando a tal scopo la \u00ab\"Unicode Private Use Area\"\u00bb (\u00abArea di Unicode per uso privato\u00bb) per uno o per l'altro set; ad esempio i caratteri \u00abAdobe Pro\u00bb sfruttano la codifica da codice_1 a codice_2 per indicare i numeri elzeviriani."}
{"id": "1370643", "revid": "1086846", "url": "https://it.wikipedia.org/wiki?curid=1370643", "title": "Societ\u00e0 Sportiva Lazio 1951-1952", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1951-1952.\nStagione.\nLa Lazio nel campionato di Serie A 1951-1952 si classific\u00f2 al quarto posto con 43 punti, a pari merito con la Fiorentina.\nOrganigramma societario.\nArea direttiva\nArea tecnica"}
{"id": "1370646", "revid": "1573940", "url": "https://it.wikipedia.org/wiki?curid=1370646", "title": "Deep (Nine Inch Nails)", "text": "Deep \u00e8 un singolo dei Nine Inch Nails, pubblicato nel 2001. \u00c8 stato estratto dalla colonna sonora del film . Essendo stato pubblicato solamente come singolo promozionale non ha mai avuto un proprio numero Halo e non \u00e8 presente in alcun album dei NIN.\nIl video, diretto da Enda McCallion, non ha niente a che vedere con il film. Nel video compare Trent Reznor vestito da ladro, insieme ad un'altra donna. I 2 rubano 2 casse da una banca, credendo che contengano soldi. Al momento in cui le aprono per\u00f2, scoprono che contengono un gas tossico e mortale, da cui vengono colpiti."}
{"id": "1370650", "revid": "6923", "url": "https://it.wikipedia.org/wiki?curid=1370650", "title": "Provincia dell'Elettorato del Reno", "text": "La provincia del Reno Elettorale (\"Kurrheinische Reichskreis\") fu una provincia o circolo imperiale del Sacro Romano Impero, creata nel 1512.\nLa provincia prese il nome a causa della pi\u00f9 alta concentrazione di principi-elettori, sovrani di alcuni stati appartenenti al circolo (Magonza, Treviri, Colonia e Palatinato del Reno).\nComposizione.\nLa provincia era formata dai seguenti stati:"}
{"id": "1370653", "revid": "253269", "url": "https://it.wikipedia.org/wiki?curid=1370653", "title": "Yvonne Mitchell", "text": "Biografia.\nBrillante attrice teatrale, fece il suo debutto cinematografico nel 1949 con il film \"La donna di picche\", diretto da Thorold Dickinson. Raggiunse la notoriet\u00e0 nel 1954, con l'interpretazione di Sonja Slavko ne \"Il figlio conteso\", che le valse il British Academy of Film and Television Arts come migliore attrice britannica e la fece conoscere come interprete di grande intensit\u00e0.\nIl film nel quale si impose definitivamente fu \"L'adultero\" (1957), di J. Lee Thompson, nel quale seppe ritrarre il personaggio di una moglie sciatta, disordinata, irritante e iperprotettiva, totalmente priva di attrattive fisiche, che negli anni sessanta sarebbe diventata un modello per diverse altre attrici. Questa prova valse alla Mitchell un riconoscimento al Festival del Cinema di Berlino.\nFu anche un'autrice di commedie e di romanzi di successo. Con la sua commedia \"The Same Sky\", nel 1950 vinse il premio per la \"migliore commedia inedita\" al Festival della Gran Bretagna."}
{"id": "1370655", "revid": "585241", "url": "https://it.wikipedia.org/wiki?curid=1370655", "title": "Comune di Lolland", "text": "Lolland \u00e8 un comune danese situato nella regione della Zelanda.\nIl comune \u00e8 stato costituito in seguito alla riforma amministrativa del 1\u00ba gennaio 2007 accorpando i precedenti comuni di Holeby, H\u00f8jreby, Maribo, Nakskov, Ravnsborg, Rudbjerg e R\u00f8dby."}
{"id": "1370662", "revid": "968817", "url": "https://it.wikipedia.org/wiki?curid=1370662", "title": "Circolo di Franconia", "text": "Il circolo di Franconia fu una provincia imperiale del Sacro Romano Impero. Aveva una propria Dieta regionale i cui direttori erano in alternanza il vescovo di W\u00fcrzburg e il margravio di Hohenzollern-Ansbach, con la sede della cancelleria a Rothenburg ob der Tauber. Era costituita da numerosi stati ecclesiastici e secolari e da varie citt\u00e0 imperiali. Gli stati del Circolo al Reichstag erano suddivisi in Banco ecclesiastico, Banco secolare, Banco dei conti e dei signori, Banco delle citt\u00e0 imperiali. Verso la met\u00e0 del XVIII secolo erano rappresentati da 4 vescovati, 1 abbazia principesca, 2 principati, 23 contee, 4 citt\u00e0 imperiali.\nComposizione.\nLa provincia era composta dai seguenti stati:"}
{"id": "1370663", "revid": "1573940", "url": "https://it.wikipedia.org/wiki?curid=1370663", "title": "Stelgidopteryx ruficollis", "text": "La rondine aliruvide meridionale (Stelgidopteryx ruficollis ()) \u00e8 un uccello passeriforme della famiglia Hirundinidae.\nDescrizione.\nL'adulto ha lunghezza di 13,5 cm e pesa 15 g. \u00c8 di color marrone sopra, con ali e coda nerastre e codrione grigio chiaro. La gola e il petto superiore sono rossastri con le parti inferiori giallo-bianche. La coda \u00e8 leggermente biforcuta.\nBiologia.\nNidifica in cavit\u00e0 delimitate dall'erba, comprese buche nel terreno o nei muri. Non forma colonie. La nidiata \u00e8 da 3 a 6 uova bianche, covate dalla femmina per 16-18 giorni e altri 13 giorni per il volo.\nMigrazioni.\nGli esemplari del sud di \"Stelgidopteryx ruficollis ruficollis\" sono migratori, spostandosi a nord in inverno, mentre quelli settentrionali, \"Stelgidopteryx ruficollis aequalis\", sono stanziali.\nDistribuzione e habitat.\nLa specie \u00e8 diffusa in America centrale e meridionale, dall'Honduras all'Argentina settentrionale e all'Uruguay.\nSi trova nelle aree aperte e radure nella foresta.\nTassonomia.\nComprende quattro sottospecie:"}
{"id": "1370667", "revid": "287204", "url": "https://it.wikipedia.org/wiki?curid=1370667", "title": "La poltrona n. 30", "text": "La poltrona n. 30 (titolo originale \"The Roman Hat Mystery\") \u00e8 il primo romanzo di Ellery Queen.\nScritto nel 1929, inaugur\u00f2 la lunga serie che vedeva come protagonisti l'ispettore della polizia di New York Richard Queen e suo figlio Ellery, scrittore di romanzi gialli e investigatore dilettante pronto ad aiutare il padre nella risoluzione dei casi pi\u00f9 difficili con le sue deduzioni e la sua logica infallibile.\nTrama.\nNew York. Inizio di autunno negli anni del Proibizionismo. Nella stagione teatrale di Broadway solo il dramma a tinte forti \"Gunplay\", in cartellone al Roman Theater, sta riscuotendo un notevole successo. E proprio durante una rappresentazione del dramma, uno degli spettatori si accascia al suolo, probabilmente avvelenato. Stranamente per uno spettacolo da tutto esaurito, le poltrone vicine a quella dove sedeva la vittima erano vuote.\nInizia cos\u00ec per l'ispettore Queen una difficile indagine dove i possibili sospetti devono essere ricercati fra le centinaia di persone presenti in teatro.\nA dare man forte al padre nel valutare gli elementi del mistero \u00e8 Ellery Queen, che qui sembra assumere il ruolo e l'aspetto di un giovane Philo Vance .\nCritica.\n\"Senza seguire una formula stereotipata, questo racconto offre una trama a prova di bomba di affascinante complessit\u00e0, un'ambientazione teatrale e romantica, e uno schema deduttivo estremamente ingegnoso, plausibile, affascinante e completamente originale nel suo svolgimento.\"\nIl libro introduce una novit\u00e0 assoluta nel campo del romanzo poliziesco: la cosiddetta \"sfida al lettore\", nella quale l'autore ad un certo punto abbatte la quarta parete e, rivolgendosi direttamente al lettore, lo invita a risolvere l'enigma proposto dalla narrazione, affermando di avere fornito tutti gli elementi necessari ad elaborare una soluzione perfettamente logica. Questa caratteristica, che sar\u00e0 mantenuta in diversi dei romanzi seguenti, diventer\u00e0 uno dei \"marchi di fabbrica\" di Ellery Queen.\nUnico antecedente assimilabile \u00e8 quello de \"Il grande mistero di Bow\": pubblicato a puntate del 1891, \u00e8 celebre per il numero spropositato di lettere ricevute dai lettori che cercavano di trovare la soluzione all'enigma."}
{"id": "1370669", "revid": "1086846", "url": "https://it.wikipedia.org/wiki?curid=1370669", "title": "Societ\u00e0 Sportiva Lazio 1950-1951", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1950-1951.\nStagione.\nLa Lazio nel campionato di Serie A 1950-1951 si classific\u00f2 al quarto posto con 46 punti. A causa della rinuncia delle squadre meglio classificate, la Lazio ottenne il diritto di partecipare alla Zentropa Cup, che concluse al quarto posto.\nOrganigramma societario.\nArea direttiva\nArea tecnica"}
{"id": "1370676", "revid": "1272592", "url": "https://it.wikipedia.org/wiki?curid=1370676", "title": "Nintendo Mini Classics", "text": "Nintendo Mini Classics \u00e8 una serie di giochi elettronici prodotta da Nintendo a partire dal 1998, con forma simile al Game Boy. \u00c8 un sistema portatile di piccole dimensioni (65 mm x 45 mm x 15 mm), dotato di uno schermo LCD in bianco e nero, tre tasti azione pi\u00f9 croce direzionale, e un orologio integrato.\nGiochi.\nI giochi si suddividono tra riedizioni dei classici Game &amp; Watch e tra titoli inediti.\nAlcuni dei modelli di Mini Classics, in particolare i giochi Mario e Donkey Kong che sono stati pi\u00f9 volte ricommercializzati, sono stati venduti con colorazioni diverse rispetto ai modelli originali venduti nel 1998. Questo \u00e8 dovuto in larga parte alle diverse societ\u00e0 che hanno lavorato insieme alla Nintendo per produrre e distribuire i diversi modelli. Ad alcuni modelli sono anche stati forniti dei display LCD colorati. Le societ\u00e0 che aiutano a distribuire i Mini CLassics sono anche responsabili per la programmazione della loro versione dei giochi; per questo motivo i giochi possono avere un sonoro diverso fra loro ed anche avere un diverso comportamento durante l'utilizzo."}
{"id": "1370688", "revid": "92723", "url": "https://it.wikipedia.org/wiki?curid=1370688", "title": "Campionato mondiale di scherma 1973", "text": "Il Campionato mondiale di scherma del 1973 si \u00e8 svolto a G\u00f6teborg in Svezia.\nSono stati assegnati 2 titoli femminili e 6 titoli maschili:"}
{"id": "1370694", "revid": "15756", "url": "https://it.wikipedia.org/wiki?curid=1370694", "title": "I Delfini (gruppo musicale)", "text": "I Delfini sono stati un gruppi musicali beat italiano; oltre all'Equipe 84, sono stati gli unici a pubblicare negli anni sessanta dischi anche negli Stati Uniti e a partecipare a vari programmi televisivi oltreoceano.\nStoria del gruppo.\nGli inizi.\nIl gruppo si forma a Padova nel 1961, dopo che i singoli componenti si sono incontrati durante uno spettacolo studentesco: iniziano a preparare un repertorio costituito per lo pi\u00f9 da cover di rock and roll, a cui ben presto affiancano alcune canzoni di loro composizione che tentano di conciliare la tipica melodia italiana con le sonorit\u00e0 rock e beat, ottenendo un risultato molto originale, testimoniato dal successo che riscuotono nelle serate che effettuano, in quel periodo, a livello regionale.\nDal punto di vista delle sonorit\u00e0, si caratterizzano per l'uso del sassofono, strumento all'epoca non molto diffuso nella penisola, suonato da Sergio Magri; sono inoltre uno dei primi gruppi italiani che fa attenzione anche al \"look\" e, al contrario di altri complessi, adottano una divisa uguale per tutti, costituita da giubbe azzurre con calzini bianchi e scarpe di vernice.\nIniziano quindi a proporsi alle case discografiche di Milano e Roma, e nel 1964 suscitano l'attenzione di Carmine De Benedittis, che propone loro un contratto per la sua casa discografica, la CDB, per cui debuttano con il primo 45 giri, pubblicato nel mese di gennaio 1965, e contenente una cover di \"I wanna be your man\" dei The Beatles (incisa anche dai Rolling Stones), \"Voglio essere il tuo uomo\" che, nonostante il titolo in italiano, \u00e8 cantata in inglese.\nSul retro vi \u00e8 una cover di \"Tell me\" degli Stones, \"Tu devi ritornare da me\", con il testo scritto dal cantante e bassista Renzo; il 45 giri, per\u00f2, non ottiene molto successo.Anche il disco successivo, \"Credimi cara\", passa inosservato.\nIl successo.\n\u00c8 con il terzo 45 giri che I Delfini cominciano ad ottenere anche risultati nelle vendite, oltre che nei concerti: in realt\u00e0 il traino del disco \u00e8 effettuato dal lato B, \"Stasera sono solo\", che piace a Renzo Arbore e Gianni Boncompagni, che lo trasmettono nel loro celebre programma Bandiera gialla per sei settimane consecutive, per poi partecipare con lo stesso brano alla trasmissione televisiva \"Andiamoci Piano\" condotta da Enrico Simonetti e Isabella Biagini; anche i due 45 giri seguenti, \"Anche se lei\" e \"Il mio dolore\", ottengono un buon successo (anche quest'ultimo spinto dal retro, \"C'\u00e8 un posto migliore per noi\", cover di \"We've gotta get out of this place\" degli Animals), tanto da spingere la casa discografica alla pubblicazione di un 33 giri, intitolato semplicemente I Delfini, che tra le varie canzoni originale e le cover contiene una loro interpretazione in chiave beat di \"Una fetta di limone\", successo di Enzo Jannacci e Giorgio Gaber del 1960, quando si esibivano con il nome di \"I due corsari\".\nIl disco ottiene un discreto successo, ed \u00e8 uno degli album fondamentali del beat italiano, al punto di essere stato ristampato in cd (come del resto anche il successivo) nel 1996 dalla On Sale Music.\nIl 18 giugno 1966 \"Tu te ne vai\" vince la selezione di Bandiera gialla scalzando un brano degli Small Faces, mentre dopo l'estate \"Fate come noi\" diventa la sigla del programma televisivo \"Il signore ha suonato\".\nIn questo periodo I Delfini partecipano anche a due compilation, una realizzata dalla loro casa discografica, Per voi giovani, ed una invece dalla ARC (distribuita dalla RCA Italiana), Una serata al Piper: in quest'ultima, realizzata dal vivo al noto locale romano, presentano due canzoni inedite nella loro discografia, e cio\u00e8 \"Memphis Tennessee\" di Chuck Berry e \"The last time\" dei Rolling Stones.\nNegli Stati Uniti.\nNel dicembre del 1966 De Benedittis tenta la carta internazionale, e tramite alcuni contatti con case discografiche che si occupano della distribuzione oltreoceano, fa incidere a I Delfini la versione inglese di \"Tu te ne vai\", che diventa \"You went away\"; sul lato B viene invece incisa \"Mr. Volare\", che non \u00e8 altro che una cover di \"Nel blu dipinto di blu\", la canzone italiana pi\u00f9 nota in America.\nL'accordo ottenuto da De Benedittis prevede, come contropartita, che il discografico italiano si impegni nel lancio nella penisola dei The Happenings, ed in effetti gli statunitensi partecipano al Festival di Sanremo 1967 con \"Quando vedr\u00f2\", con scarsi risultati.\nI Delfini intanto presentano il loro disco anche in alcuni spettacoli televisivi: in quest'occasione si interessa loro anche il TG1, che dedica loro un servizio con un'intervista da New York realizzata da Ruggero Orlando.\nI Delfini eseguono anche alcuni concerti: le vendite, per\u00f2, non sono incoraggianti, mentre andr\u00e0 meglio invece in Sudamerica, dove sono in tour insieme a Roberto Carlos e dove arrivano ai primi posti delle classifiche (in particolare in Argentina) con il brano \"Magdalena\".\nIl gruppo torna in Italia, dove viene pubblicato il loro secondo album: i rapporti con De Benedittis per\u00f2 sono tesi, anche a causa del fallimento dell'operazione negli Stati Uniti, per cui i Delfini decidono di rompere il contratto e passare alla Decca Records, che li fa partecipare a Un disco per l'estate nel 1967 con \"Beat beat hurrah\", che per\u00f2 non riscuote il successo sperato e convince il gruppo a tornare alla CDB. Nel luglio dello stesso anno partecipano alla XV edizione del Festival della Canzone Napoletana con il brano \"Chiuveva\" in abbinamento con la giovane Gelsomina Giannattasio ma, nonostante la validit\u00e0 della canzone, vengono eliminati dalla finale.\nIl declino.\nI Delfini pubblicano nel 1968 alcuni 45 giri, ma contemporaneamente il cantante Renzo Levi Minzi accarezza l'ambizione di dedicarsi alla carriera solista, incidendo tre dischi con il nome di \"Renzo dei Delfini\": il risultato \u00e8 che, tralasciando la promozione dei 45 giri del gruppo, nessuno dei dischi ottiene successo, ed il complesso attraversa un periodo di stasi.\nNei primi anni '70 si dedicano prevalentemente all'attivit\u00e0 concertistica, tornando in sala d'incisione solo nel 1977 per un 45 giri pubblicato dalla Feeling Record Italiana (la stessa casa discografica di Gipo Farassino).\nAncora oggi il complesso continua l'attivit\u00e0 concertistica, con una formazione in cui l'unico membro originale rimasto \u00e8 Renzo Levi Minzi, e nel 1996 ha pubblicato un nuovo cd per la DV More Record. Il chitarrista Franco Capovilla ha continuato ad esibirsi con il nome I Delfini, fino al 20.12.2008. \u00c8 mancato per un male inesorabile la sera del 21 febbraio 2009. Mario Pace \u00e8 mancato nell'Agosto 2017 e Sergio Magri il 2 Agosto 2019."}
{"id": "1370695", "revid": "1924342", "url": "https://it.wikipedia.org/wiki?curid=1370695", "title": "Introducing Joss Stone", "text": "Introducing Joss Stone \u00e8 il terzo album della cantante soul Joss Stone, pubblicato nel marzo 2007. Ha debuttato alla seconda posizione della classifica americana \"Billboard\" Hot 100 e nella top 10 di diverse classifiche mondiali. Ha venduto circa due milioni di copie in tutto il mondo ed \u00e8 stato certificato oro dalla RIIA per vendite di oltre copie. Dall'album sono stati estratti tre singoli: \"Tell Me 'Bout It\", \"Tell Me What We're Gonna Do Now\" (in duetto con Common) e \"Baby Baby Baby\"."}
{"id": "1370697", "revid": "709565", "url": "https://it.wikipedia.org/wiki?curid=1370697", "title": "Ghiacciai della Svizzera", "text": "Questa voce elenca i ghiacciai della Svizzera, indicando la lunghezza dei ghiacciai nel 1850 e nel 2002; inoltre indica il cantone della Svizzera nel quale il ghiacciaio \u00e8 situato."}
{"id": "1370714", "revid": "119442365", "url": "https://it.wikipedia.org/wiki?curid=1370714", "title": "Marina di Mancaversa", "text": "Marina di Mancaversa \u00e8 una localit\u00e0 balneare della provincia di Lecce, l'unica frazione di Taviano. \u00c8 collocata sulla costa ionica tra Torre Suda e Punta Pizzo, a circa 5\u00a0km dal centro di Taviano e a 8 da quello di Gallipoli. La costa \u00e8 prevalentemente rocciosa e lunga 900\u00a0m.\nToponomastica.\nEsistono due teorie circa l'origine del nome. Secondo una prima ipotesi questo deriverebbe dal fatto che in antichit\u00e0 i pescatori gallipolini definissero in tale modo la costa che si trovava al lato sinistro rispetto a Gallipoli. Quindi Mancaversa deriverebbe da \"versante mancino\".\nUna seconda ipotesi prende in considerazione il termine dialettale con cui si indica la localit\u00e0, che in salentino \u00e8 \"Baccaversa\". Poich\u00e9 in dialetto la parola \"bacca\" significa barca, letteralmente \"Baccaversa\" significherebbe \"barca rivoltata\".\nCosimo De Giorgi cita la marina col termine Baccaversa (pag. 16 del suo volume del 1920-22 intitolato \"Descrizione fisica geologica ed idrografica della Provincia di Lecce\") e la definisce come \"Antica rada del diruto casale di Supplessano\" ad Ovest di Taviano (Cfr. Giuliano D'Elena \"Vocabolario Salentino della lingua tavianese dialettale antica\")\nStoria.\nIl piccolo centro si \u00e8 sviluppato soprattutto nel secondo dopoguerra. Il primo nucleo di case, abitazioni di villeggiatura appartenenti alle famiglie pi\u00f9 ricche di Taviano, fu costruito intorno agli inizi del Novecento. Nella zona erano presenti anche tre chiesette tardo ottocentesche oggi distrutte. Negli ultimi trent'anni il paese ha subito una crescita esponenziale diventando un importante centro turistico ricco di parchi, villette, attrezzature sportive, zone verdi e lungomare."}
{"id": "1370715", "revid": "117425792", "url": "https://it.wikipedia.org/wiki?curid=1370715", "title": "Campionato mondiale di scherma 2000", "text": "Il Campionato mondiale di scherma del 2000 si \u00e8 svolto a Budapest in Ungheria. Si disputarono solo le competizioni femminili di sciabola, in quanto gare non comprese nel programma olimpico di Sydney 2000. Le gare hanno avuto luogo tra il 30 giugno e il 2 luglio 2000."}
{"id": "1370718", "revid": "1086846", "url": "https://it.wikipedia.org/wiki?curid=1370718", "title": "Societ\u00e0 Sportiva Lazio 1949-1950", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1949-1950.\nStagione.\nLa Lazio nel campionato di Serie A 1949-1950 si classific\u00f2 al quarto posto con 46 punti. Data la rinuncia di Juventus, Inter e Milan, prime tre classificate del campionato, a causa degli impegni dei propri calciatori al Campionato mondiale di calcio 1950,\nla Lazio ottenne il diritto di partecipare alla Coppa Latina 1950, che concluse al quarto posto.\nOrganigramma societario.\nArea direttiva\nArea tecnica"}
{"id": "1370721", "revid": "287204", "url": "https://it.wikipedia.org/wiki?curid=1370721", "title": "\u00c8 lei (I Cugini di Campagna)", "text": "\u00c8 lei (1976), Pull - QLP 114, \u00e8 un album del gruppo pop italiano I Cugini di Campagna.\nL'album si compone di 10 brani, composti interamente da due componenti del gruppo Ivano Michetti e Flavio Paulin\nIl singolo estratto (Pull - QSP 1013) \u00e8 il seguente:\nBrani.\nLato A\nLato B"}
{"id": "1370729", "revid": "253269", "url": "https://it.wikipedia.org/wiki?curid=1370729", "title": "Jayma Mays", "text": "Biografia.\nNata nel Tennessee, dopo gli studi alla Radford University, debutta in televisione in un episodio della sit-com \"Joey\", ed ha invece debuttato al cinema nel 2005 con il thriller di Wes Craven \"Red Eye\", in seguito recita nella commedia romantica \"Appuntamento al buio\" del 2006, nello stesso anno ottiene una piccola parte in \"Flags of Our Fathers\" di Clint Eastwood. Nel 2007 recita nel ruolo della protagonista del demenziale \"Epic Movie\".\n\u00c8 apparsa in diverse serie televisive come \"Joey\", \"Entourage\" e \"Dr. House - Medical Division\", in quest'ultima interpretava una paziente lesbica. Ha interpretato due personaggi con lo stesso nome, Charlie, in due differenti serie: in \"Heroes\" \u00e8 la cameriera con la super memoria che Hiro Nakamura cerca di salvare da un tragico destino, mentre in \"Ugly Betty\" \u00e8 la fidanzata di Henry, il personaggio di cui \u00e8 innamorata la protagonista della serie (Betty Suarez). Dal 2009 \u00e8 nel cast di \"Glee\", in cui interpreta Emma, una consulente scolastica affetta da sindrome ossessiva compulsiva che la porta ad avere una fissazione per la pulizia. Nel 2011 ha recitato nel film \"I Puffi\".\nNel 2007 ha sposato l'attore Adam Campbell conosciuto sul set del film \"Epic Movie\", il 21 agosto 2016 \u00e8 nato il loro primo figlio, Jude Jones."}
{"id": "1370730", "revid": "455046", "url": "https://it.wikipedia.org/wiki?curid=1370730", "title": "Parco nazionale di Salonga", "text": "Il parco nazionale di Salonga \u00e8 un parco nazionale della Repubblica Democratica del Congo situato nel bacino del fiume Congo. \u00c8 la pi\u00f9 grande riserva africana all'interno della foresta equatoriale.\nTra gli animali del parco meritano menzione i bonobi, le scimmie di Salonga, i pavoni rossi dello Zaire, gli elefanti della foresta ed i coccodrilli africani.\nIl parco venne inserito tra i patrimoni dell'umanit\u00e0 dell'UNESCO nel 1984. In seguito alla guerra civile nella met\u00e0 orientale dello stato e a causa della scarsa protezione dell'ambiente naturale e dei progetti di sfruttamento petrolifero dell'area, il sito \u00e8 stato considerato a rischio dal 1999 al 2021.\nFauna.\nSalonga \u00e8 uno dei pochi posti africani, escluse le savane, dove gli animali sono relativamente facili da osservare: bonobi, pavoni del Congo, scimpanz\u00e9, leopardi, pangolini dalla coda lunga, pitoni delle rocce africani, coccodrilli del Nilo, elefanti di foresta, bufali di foresta, colobi rossi, okapi, antilopi bongo, cefalofi e potamocheri sono gli esemplari pi\u00f9 diffusi."}
{"id": "1370732", "revid": "37401", "url": "https://it.wikipedia.org/wiki?curid=1370732", "title": "Newport Rugby Football Club", "text": "Il Newport Rugby Football Club \u00e8 una squadra di rugby a 15 gallese fondata nel 1874. Ha la propria sede allo stadio Rodney Parade di Newport e nel 2007 \u00e8 stato uno dei 14 club semiprofessionistici che hanno partecipato alla Welsh Premier Division."}
{"id": "1370744", "revid": "57342", "url": "https://it.wikipedia.org/wiki?curid=1370744", "title": "Franca Bettoja", "text": "Biografia.\nLa sua carriera, iniziata con una piccola parte nel film \"Un palco all'opera\" (1955), segn\u00f2 la prima tappa importante grazie al ruolo di coprotagonista nel film \"L'uomo di paglia\" (1958) di Pietro Germi. Colp\u00ec favorevolmente la critica cinematografica la sua interpretazione del difficile e tormentato personaggio di Rita, che seppe rendere anche nelle sue pi\u00f9 difficili sfumature psicologiche, pur doppiata da Rita Savagnone.\nDa allora gir\u00f2 diverse pellicole e, avendo ottenuto una certa notoriet\u00e0 dalla serie televisiva de \"La pisana\" (1960), partecip\u00f2 a vari film di genere, tra cui \"Sandokan alla riscossa\" e \"Sandokan contro il leopardo di Sarawak\", girati uno di seguito all'altro nel 1964 con la regia di Luigi Capuano, e ispirati al personaggio salgariano di Sandokan.\nPur essendo apprezzata da registi importanti come Ettore Scola, con cui gir\u00f2 \"Riusciranno i nostri eroi a ritrovare l'amico misteriosamente scomparso in Africa?\" (1968), e Marco Ferreri, che la diresse in \"Non toccare la donna bianca\" (1974), l'attrice non fu valorizzata dall'industria cinematografica per le sue capacit\u00e0.\nNel 1972 spos\u00f2 l'attore Ugo Tognazzi con cui aveva lavorato nel film \"Il fischio al naso\", da lui diretto nel 1967, e dal quale aveva gi\u00e0 avuto due figli, Gianmarco (1967) e Maria Sole (1971). Dopo il matrimonio le sue partecipazioni cinematografiche si faranno sempre pi\u00f9 rare: l'ultima sua apparizione sul grande schermo risale al 1993 in \"Teste rasate\" di Claudio Fragasso, dove recita la parte della madre del personaggio interpretato dal figlio Gianmarco.\nFranca Bettoja \u00e8 stata, con la madre Marisa, tra le fondatrici, nel 1975, e a lungo reggente della Gran Loggia Femminile d'Italia, una delle obbedienze minori della massoneria italiana."}
{"id": "1370746", "revid": "83531", "url": "https://it.wikipedia.org/wiki?curid=1370746", "title": "Sauber C9", "text": "La Sauber C9 \u00e8 uno Sport Prototipo da competizione realizzato in base alle norme FIA categoria Gruppo C, venne schierata dalla scuderia elvetica nel Campionato Mondiale Sport Prototipi dal 1987 al 1990.\nCaratteristiche tecniche.\nCostruita dalla Sauber nel 1987 secondo i regolamenti della categoria Gruppo C classe 1, \u00e8 una diretta evoluzione della precedente \"Sauber C8\", in totale sono stati realizzati 6 telai.&lt;br&gt;La vettura dispone di un telaio monoscocca in alluminio a nido d'ape con rinforzi in fibra di carbonio, carrozzeria in kevlar e fibra di carbonio. Il propulsore \u00e8 collocato in posizione centrale posteriore longitudinale, collegato ad un cambio meccanico \"Hewland\" a cinque rapporti che trasmette la trazione sull'asse posteriore. Le sospensioni, sia all'avantreno che al retrotreno, hanno uno schema a doppi triangoli sovrapposti, con molle elicoidali e ammortizzatori, comprensive di barre di torsione stabilizzatrici. L'impianto frenante \u00e8 composto da 4 freni a disco autoventilati con pinze Brembo, \u00e8 equipaggiata con pneumatici Goodyear, il peso totale \u00e8 di circa 900\u00a0kg, il serbatoio del carburante ha una capienza di 99 litri di benzina, l'elettronica \u00e8 curata dalla Bosch.&lt;br&gt; Per raffreddare gli organi meccanici vi sono: un radiatore per il motore posto sul muso davanti all'asse anteriore, due intercooler posizionati lungo le fiancate davanti alle ruote posteriori ed alimentati da due prese d'aria di tipo NACA, un radiatore per il raffreddamento dell'olio collocato sopra il differenziale posteriore.&lt;br&gt;La veste aerodinamica per quanto riguarda la conformazione della carrozzeria, non appare particolarmente estremizzata, sull'avantreno vi \u00e8 uno splitter prominente che incanala l'aria nel sottoscocca, al retrotreno \u00e8 presente un grande diffusore che genera effetto suolo, sormontato da un alettone; la vettura in configurazione ad alto carico aerodinamico genera un valore di 2.222 kg di deportanza alla velocit\u00e0 di 320 km/h con una resistenza all'avanzamento di 555 kg. \nMotore.\nLa prima versione della Sauber C9, schierata nel 1987, \u00e8 mossa da un motore V8 Mercedes-Benz M117 con un angolo tra le bancate di 90\u00b0, la cilindrata \u00e8 di 4.973 cm\u00b3, la distribuzione \u00e8 a due valvole per cilindro, \u00e8 sovralimentato mediante due turbocompressori KKK K27 con una pressione di esercizio di 0,7 bar, questa unit\u00e0 motrice \u00e8 in grado di sviluppare in condizioni di gara una potenza massima di oltre 700 CV a 7.000 giri/min. Inizialmente i motori delle C9 venivano curati dal preparatore \"Mader\", ma col successivo coinvolgimento della Mercedes-Benz, se ne occup\u00f2 direttamente il proprio dipartimento di ricerca e sviluppo della casa, diventando motori ufficiali.\nNella stagione 1989 viene introdotta un'evoluzione di motore, la nuova unit\u00e0 denominata Mercedes-Benz M119, dispone di una testata realizzata in lega d'alluminio, con doppio albero a camme e distribuzione a 4 valvole per cilindro, diversi affinamenti permettono di ottenere un minor consumo di carburante nonostante una maggior potenza salita a 720\u00a0CV a 7.000 giri/min e con una coppia motrice di 810 Nm a soli 3.500 giri/min.\nRisultati sportivi.\nIl debutto.\nLa Sauber C9 \u00e8 schierata inizialmente nel 1987 sotto le insegne della Kuoros Racing, principale sponsor della squadra, ma il budget limitato consente di partecipare solo ad alcune prove del Campionato Mondiale Sport Prototipi. Anche le prestazioni della vettura non sono entusiasmanti, nonostante delle buone potenzialit\u00e0, come il giro pi\u00f9 veloce in corsa alla 24 Ore di Le Mans e una pole position, il risultato migliore della stagione non va oltre il sesto posto in gara, tanto che lo sponsor Kuoros si ritira.\nLe prime vittorie.\nNel 1988 la C9 riappare sotto i colori della \"AEG\"-\"Olympia\", marchi che appartengono alla galassia Daimler-Benz, la quale tutt'altro che scoraggiata dalla stagione 1987, rafforza il legame con Sauber investendo capitali e fornendo consulenze tecniche. Il prototipo diventa competitivo, inanellando diverse pole position, giri veloci e ottenendo 5 vittorie, il team Sauber termina il campionato al secondo posto alle spalle della Jaguar XJR-9. \nAlla 24 Ore di Le Mans 1988 invece, le C9 manifestano seri problemi di assetto nei tratti veloci, l'effetto suolo che il corpo vettura produce alle alte velocit\u00e0 raggiunte in rettilineo, \u00e8 talmente elevato da compromettere gli pneumatici Michelin, che faticano a resistere alle sollecitazioni derivanti dal carico aerodinamico e dall'usura della velocit\u00e0, tanto che si verificano anche scoppi improvvisi delle gomme posteriori delle C9 lanciate a tutta velocit\u00e0 durante le qualifiche. La Sauber allarmata da questi inconvenienti, preferisce non prendere rischi e decide quindi di ritirare le sue vetture dalla gara, Max Welti, team manager della squadra elvetica dichiar\u00f2: \"Sfortunatamente abbiamo preso questa decisione dopo aver avuto un incidente ieri sera sul rettilineo dell'Hunaudi\u00e8res ad una velocit\u00e0 di 360 km/h, abbiamo tentato di risalire alla causa di questo incidente ma purtroppo non abbiamo trovato niente, abbiamo discusso a lungo sia con i nostri fornitori sia ovviamente con i nostri piloti ma non abbiamo individuato il problema, pensiamo che soprattutto qui a Le Mans non sia il caso di prendere rischi elevati perci\u00f2 per quest'anno dobbiamo ritirare le nostre vetture\".\nL'anno dei trionfi.\nIl 1989 \u00e8 un anno ricco di successi per la C9, che oramai \u00e8 sempre pi\u00f9 identificata come \"Mercedes-Benz C9\", \u00e8 il cosiddetto ritorno delle frecce d'argento, vincendo tutte le prove del Campionato Mondiale Sport Prototipi tranne una che va alla Porsche 962, conquista il titolo costruttori e piloti con Jean-Louis Schlesser.\nSoprattutto dopo 37 anni la Mercedes-Benz torna al successo alla 24 Ore di Le Mans, dimostrandosi molto competitiva sia nelle prove, durante le quali raggiunge i 400\u00a0km/h sul rettilineo delle Hunaudi\u00e8res, sia in gara con il primo e secondo posto, l'equipaggio vincitore \u00e8 composto da Jochen Mass, Manuel Reuter e Stanley Dickens.\nLa C9 viene utilizzata per l'ultima volta dalla Sauber in occasione della prova di apertura del mondiale 1990, la \"480 km di Suzuka\", gara che viene vinta e che sancisce la fine della carriera agonistica del prototipo, che verr\u00e0 poi definitivamente sostituito dalla Mercedes-Benz C11 nelle restanti prove di campionato 1990."}
{"id": "1370748", "revid": "339392", "url": "https://it.wikipedia.org/wiki?curid=1370748", "title": "Rinnegan", "text": ""}
{"id": "1370749", "revid": "919135", "url": "https://it.wikipedia.org/wiki?curid=1370749", "title": "Decomposizione primaria", "text": "In algebra commutativa, la decomposizione primaria di un ideale \u00e8 la sua espressione come intersezione di ideali di un particolare tipo (primari); \u00e8 una costruzione che generalizza da un lato la fattorizzazione dei numeri interi in numeri primi e dall'altro la decomposizione degli insiemi algebrici in variet\u00e0 affini irriducibili.\nStoria.\nIl concetto di ideale primario \u00e8 stato introdotto nel 1905 dal matematico e scacchista Emanuel Lasker.\nDefinizioni.\nIdeali primari.\nUn \"ideale primario\" di un anello \"A\" \u00e8 un ideale \"Q\" tale che, se il prodotto \"xy\" appartiene a \"Q\" e \"y\" no, allora esiste un numero naturale \"n\" tale che \"xn\" appartiene a \"Q\". Un modo di caratterizzare (e quindi una definizione alternativa) gli ideali primari \u00e8 come quegli ideali \"Q\" tali che, nell'anello quoziente \"A\"/\"Q\", l'insieme dei divisori dello zero coincida con quello degli elementi nilpotenti.\nAd esempio, in formula_1, gli ideali primari sono gli ideali (\"pn\"), dove \"p\" \u00e8 un numero primo.\nSono simili agli ideali primi: per essi, infatti, se \"xy\" \u00e8 in \"Q\" e \"y\" no allora \"x\" deve appartenere a \"Q\". Ne segue che ogni ideale primo \u00e8 anche primario; inoltre il radicale di un ideale primario \u00e8 primo. Un ideale primario con radicale \"P\" \u00e8 detto \"P\"-primario.\nTra gli ideali primari vi sono le potenze degli ideali massimali; tuttavia non \u00e8 detto n\u00e9 che tutte le potenze di ideali primi siano primarie, n\u00e9 che ogni ideale primario sia potenza di un ideale primo.\nDecomposizione primaria.\nUna \"decomposizione primaria\" di un ideale \"I\" \u00e8 una sua scrittura come intersezione finita di ideali primari: formula_2, dove i \"Qi\" sono primari. Se \"I\" ha una decomposizione primaria, allora \u00e8 detto \"decomponibile\".\nUna tale decomposizione \u00e8 detta \"minimale\" (o \"irridondante\") se non \u00e8 possibile eliminare nessuno dei \"Qi\", ovvero se l'intersezione formula_3 contiene propriamente \"I\"; alternativamente, se formula_4 per ogni \"i\".\nEsistenza e unicit\u00e0.\nIn un anello arbitrario, non \u00e8 detto che ogni ideale abbia una decomposizione primaria, n\u00e9 che tale decomposizione, quando esista, sia unica.\nNegli anelli noetheriani, tuttavia, ogni ideale pu\u00f2 essere scritto come intersezione finita di ideali irriducibili, e ogni ideale irriducibile \u00e8 primario; ne segue che ogni ideale di un anello noetheriano ha una decomposizione primaria.\nPer quanto riguarda l'unicit\u00e0, il primo passo \u00e8 ridursi alle decomposizioni minimali: tuttavia neppure in questo caso i \"Qi\" sono univocamente determinati. Un esempio \u00e8 l'ideale formula_5 in formula_6 (dove \"K\" \u00e8 un campo), che pu\u00f2 essere scritto sia come formula_7 che come formula_8. L'unicit\u00e0 pu\u00f2 essere recuperata considerando il radicale degli elementi della decomposizione primaria: pi\u00f9 precisamente, se formula_2 \u00e8 una decomposizione primaria e \"Pi\" \u00e8 il radicale di \"Qi\", allora i \"Pi\" sono gli ideali primi nell'insieme\n(dove formula_11) che \u00e8 indipendente dalla decomposizione di partenza.\nIn particolare, nei domini di Dedekind, ogni ideale pu\u00f2 essere scritto in modo unico come prodotto di potenze di ideali primi: questa \u00e8 una generalizzazione di quanto avviene nell'anello dei numeri interi (cos\u00ec come negli altri domini ad ideali principali, che sono particolari domini di Dedekind), dove gli ideali primi sono generati dai numeri primi e gli ideali primari dalle sue potenze: la decomposizione primaria in questo caso corrisponde alla fattorizzazione del generatore dell'ideale in potenze di numeri primi."}
{"id": "1370752", "revid": "958185", "url": "https://it.wikipedia.org/wiki?curid=1370752", "title": "Il pollice del panda", "text": "Il pollice del panda \u00e8 un libro di Stephen Jay Gould pubblicato per la prima volta in inglese nel 1980. Soltanto nel 1983 viene proposta la versione in italiano dagli Editori Riuniti. Nel 2001 esce riproposta da il Saggiatore. L'opera \u00e8 composta da otto parti, ognuna delle quali contiene in media quattro capitoli. L'evoluzione, in particolare quella darwiniana, rappresenta lo sfondo e il filo conduttore di tutte le \"parti\" e di tutti i capitoli. Infatti, ogni capitolo descrive un argomento differente. Come Gould stesso scrive, molti saggi sono degli articoli per la rivista scientifica \"Natural History\" da lui stesso scritti e, successivamente, leggermente riarrangiati."}
{"id": "1370753", "revid": "363629", "url": "https://it.wikipedia.org/wiki?curid=1370753", "title": "Eccesso di basi", "text": "Leccesso di basi, o B.E. (dall'inglese base excess) \u00e8 un valore utilizzato in medicina per quantificare la presenza di basi nel sangue (per lo pi\u00f9 HCO3-); si misura in mol/l. \nViene valutato mediante emogasanalisi di sangue arterioso.\nIl range fisiologico di valore normali \u00e8 considerato essere tra -2 e +2 mEq/L.\nQuando il valore diventa negativo significa che c'\u00e8 carenza di basi e il soggetto presenta dunque acidosi metabolica; viceversa \u00e8 aumentato nel caso di alcalosi metabolica. Per la precisione un aumento di questo indice si chiama \"Base Excess\" mentre una sua diminuzione si chiama \"Base Deficit\".\nIl B.E. \u00e8 usato per valutare lo stato di disidratazione ed acidosi metabolica, sia in medicina che nella medicina veterinaria: in funzione del valore di BE \u00e8 possibile impostare una fluidoterapia correttiva, con somministrazione orale e/o parenterale di soluzioni di NaCl, NaHCO3, KHCO3, propionato di sodio, glucosio, glicole propilenico."}
{"id": "1370758", "revid": "767487", "url": "https://it.wikipedia.org/wiki?curid=1370758", "title": "I'm Tryna", "text": "I'm Tryna \u00e8 il terzo singolo di Omarion estratto dall'album \"O\". \u00c8 stato prodotto da Cory Bold e da Tank, ed \u00e8 stato scritto da J. Valentine.\nLa canzone \u00e8 uscita solo negli USA. Si \u00e8 piazzata nella Billboard Hot 100 alla posizione n.53, non riuscendo per poco ad entrare in top 50."}
{"id": "1370764", "revid": "767487", "url": "https://it.wikipedia.org/wiki?curid=1370764", "title": "Yahiko", "text": " \u00e8 un villaggio del distretto di Nishikanbara nella prefettura di Niigata in Giappone.\n\u00c8 l'unico villaggio rimasto nel distretto dopo che il 20 marzo 2006 due comuni dello stesso distretto si sono uniti formando la citt\u00e0 di Tsubame."}
{"id": "1370766", "revid": "188032", "url": "https://it.wikipedia.org/wiki?curid=1370766", "title": "Palazzo del Te", "text": ""}
{"id": "1370769", "revid": "399", "url": "https://it.wikipedia.org/wiki?curid=1370769", "title": "Base excess", "text": ""}
{"id": "1370770", "revid": "109200620", "url": "https://it.wikipedia.org/wiki?curid=1370770", "title": "Scordisci", "text": "Gli Scordisci (\"Scordisci\" in latino o \"Scordistae\" in illirico) erano un insieme confederato di popolazioni native alla foce del fiume Sava e di gruppi di etnia celtica. Questi ultimi erano gruppi di invasori giunti con il ripiegamento dai Balcani, a seguito delle incursioni celtiche.\nStoria.\nSi stanziarono fin dalla prima met\u00e0 del III secolo a.C. nell'attuale Serbia nei dintorni di Belgrado e nella bassa valle della Sava. Confinavano a nord con il potente popolo dei Daci, ad ovest con i pannoni Breuci ed Amantini, ad est con i Mesi e a sud con i Dardani.\nNegoziarono un trattato di pace con Filippo V di Macedonia nel 183-182 a.C. in seguito alle guerre condotte dal re macedone contro Traci e Dardani.\nAl tempo in cui Roma conquist\u00f2 la Macedonia (168 a.C.), gli Scordisci non avevano ancora esteso il loro controllo sulla Dardania. Fu solo con la met\u00e0 del II secolo a.C. che il loro interesse si spost\u00f2 verso i territori ad occidente ed a sud dei loro possedimenti. In seguito a queste mire avvenne il primo scontro con i Romani nel 156 a.C., ormai \"vicini\" nell'area balcanica.\nLe campagne che seguirno negli anni sussessivi fino al 141 a.C. circa, ampliarono i loro territori fino ad inglobare l'intera Dardania, tanto che il loro territorio coincideva con la futura provincia romana della Mesia Superiore.\nNel 135 a.C., il pretore romano, Marco Cosconio, combatt\u00e9 con successo in Tracia contro di loro.\nAttorno al 113 a.C. riuscirono a respingere un'invasione di Cimbri provenienti dallo Jutland, che in seguito a questo scontro ripiegarono sul vicino Norico scontrandosi con un esercito romano nei pressi di Noreia.\nIl console Marco Livio Druso (nel 112 a.C.), per due anni consecutivi combatt\u00e9 contro gli Scordisci in Tracia, anche quando gli venne prolungato il mandato come proconsole di Macedonia nel 111 a.C.. Egli otteneva nel maggio dell'anno successivo (110 a.C.) il trionfo su questo popolo, che aveva combattuto probabilmente insieme ad altri popoli suoi alleati della zona, come i Daci e le vicine popolazioni della Tracia.\nPochi anni pi\u00f9 tardi, un certo Marco Minucio Rufo (console del 110 a.C.), ora proconsole di Macedonia, ottenne su di loro un nuovo e memorabile trionfo nel 106 a.C..\nDa questo momento in poi subiranno la lenta ed inesorabile avanzata romana da sud a nord. La sconfitta da cui non si ripresero pi\u00f9 e che li costrinse ad abbandonare i territori acquisiti della Dardania avvenne al tempo di Lucio Cornelio Silla tra l'88-81 a.C. ad opera di uno dei suoi generali di nome Lucio Cornelio Scipione Asiatico, tanto che i vicini Mesi, assoggettati agli Scordisci da circa sessant'anni, riuscirono a romperne il giogo.\nNel 75-74 a.C., alleati ancora a Dardani e Daci, combatterono contro il proconsole di Macedonia Gaio Scribonio Curione Burbuleio. E pochi anni pi\u00f9 tardi erano costretti a chiedere la pace e ad allearsi al grande re dei Daci Burebista, dopo essere stati pesantemente sconfitti.\nLoro annessione sotto Augusto (12 a.C.).\nIl popolo degli Scordisci, alleatosi con i Denteleti (abitanti l'alta valle del fiume \"Strymon\") invadeva la Macedonia nel 16 a.C., ma erano respinti dal neo governatore Lucio Tario Rufo.\nDue anni pi\u00f9 tardi 14 a.C. un certo Marco Vinicio era inviato, in qualit\u00e0 di Legato imperiale, sul fronte Illirico in seguito alle continue ribellioni delle genti dell'area di Emona e Siscia. La campagna programmata dallo stesso Augusto nel 13 a.C., dopo una sua visita ad Aquileia, prevedeva l'occupazione dell'intera area illirica e balcanica ed era stata affidata al genero ed amico Agrippa.\nL'anno successivo, Marco Vinicio fu inviato nella vicina provincia di Macedonia, come nuovo governatore, sotto l'alto comando del figliastro del \"Princeps\", Tiberio (il futuro imperatore). Egli riusc\u00ec a condurre il suo esercito lungo il fianco orientale ed in una manovra a tenaglia, occupava l'intera area della Dardania e della bassa valle della Sava (inclusa la piana di Sirmio), riuscendo a sottomettere anche i potenti Scordisci.\nNel corso della campagna militare romana del 12 a.C., il comandante romano Tiberio, il futuro imperatore, sottomise i pannoni Breuci, grazie all'alleanza della potente trib\u00f9 celtica (sottomessa l'anno precedente) degli Scordisci, tanto che per questi successi gli furono decretati gli \"ornamenta triumphalia\". E al termine di queste operazioni, o pi\u00f9 probabilmente con la conclusione della rivolta dalmato-pannonica del 6-9 il loro territorio era organizzato nella nuova provincia di Mesia entrando a far parte anche delle truppe ausiliarie."}
{"id": "1370772", "revid": "2170398", "url": "https://it.wikipedia.org/wiki?curid=1370772", "title": "Massimiliano Casacci", "text": "Biografia.\nInfanzia.\nFiglio del regista e attore cinematografico Ferruccio Casacci. Inizia a suonare la chitarra per strada con gli amici del quartiere e a quindici anni prende lezioni di teoria musicale e chitarra jazz. Con alcuni coetanei mette insieme il suo primo gruppo, gli \u201cZenobia\u201d, con repertorio progressive.\nGiovent\u00f9.\nA diciotto anni scopre post punk e new wave, e viene coinvolto dai Carmody (ex Teknospray, una delle prime formazioni new wave italiane) in un progetto di \u201cnew wave surrealista\u201d. Ben presto nello studio-cantina apprende tecniche di registrazione, sequencer, batterie elettroniche e arrangiamento, diventando membro a tutti gli effetti del progetto. I Carmody verranno scoperti dalla tedesca Anna Logue records e stampati in cd nel 2009.\nA ventidue anni milita nei Deafear, gruppo torinese di punta della scena dark primi '80.\nDiplomatosi in arti fotografiche, lavora come assistente presso lo studio cinematografico (artigianale) del padre Ferruccio Casacci in Piazza Vittorio a Torino ex-sede di Casasonica.\nMessi da parte i soldi per un registratore otto piste, trasforma lo spazio doppiaggi in una piccola sala d'incisione, componendo musiche per documentari, danza contemporanea, teatro. Nel 1986 firma la colonna sonora del film di suo padre Il giardino degli inganni. Per l'occasione impara a suonare liuto e chitarra classica.\nIncomincia a collaborare anche con gli Africa Unite, inizialmente come tecnico del suono, successivamente come produttore, chitarrista, autore e compositore. La band, con Max nell'organico avr\u00e0 un decollo decisivo varcando i confini in tutta Europa, in Giamaica, Palestina e Iraq.\nTra le altre band prodotte nel periodo Fratelli di Soledad (tutti gli album), Mao e la Rivoluzione (il primo album \u201csale\u201d), Mambassa (umore blu neon), Dottor Livingstone, Sushi etc. La Casasonica diventa uno dei punti di riferimento per i suoni della Torino anni novanta e per l'etichetta indipendente Mescal.\nLa fondazione dei Subsonica.\nNel gennaio '96 si interrompe bruscamente la collaborazione con gli Africa ad un passo dal contratto con la Polygram.\nDeciso pi\u00f9 che mai a intraprendere una carriera in sala di registrazione, si far\u00e0 convincere da Samuel e dal suo amico di sempre Boosta a trasformare quello che doveva essere un semplice esperimento di studio in una band vera e propria.\nNascono cos\u00ec nel '96, i \u201cSubsonica\u201d nei quali Max \u00e8 chitarrista, produttore artistico, compositore, e autore della maggior parte dei testi.\nNel 1997 registra produce e mixa \"Subsonica\" al quale fa seguito un tour di quasi 200 concerti e copertine sulle principali riviste specializzate \"Mucchio selvaggio\" e \"Rumore\".\nSempre nel 1997 registra e produce con i Subsonica il remake di \"per un'ora d'amore\" dei Matia Bazar inserita nell'album \"registrazioni moderne \" di Antonella Ruggiero. Il brano diventer\u00e0 singolo radiofonico e l'album vender\u00e0 200.000 copie.\n1999 registra e produce \"Microchip emozionale\" dei Subsonica, la band parteciper\u00e0 al festival di Sanremo edizione 2000. Vincer\u00e0 il PIM (premio italiano della musica) come miglior album e miglior band. Vincer\u00e0 gli MTV Video Music Awards 2000 di Stoccolma come miglior gruppo italiano. i Subsonica diventano la band pi\u00f9 famosa in Italia. L'album vende pi\u00f9 di 100.000 copie diventando disco di platino\nNel 2002 produce e registra Amorematico. L'album finisce primo in classifica e conquista il disco di platino per le oltre 100.000 copie vendute. le date del tour sono sold out nelle pi\u00f9 grandi venue delle principali citt\u00e0. Fra gli altri premi i Subsonica vincono nuovamente gli Mtv music awards, questa volta a Barcellona come miglior gruppo italiano.\nNel 2004 inventa e dirige (fino al 2014) con il giornalista Alberto Campo e Fabrizio Gargarone, il Traffic Torino Free Festival, uno dei pi\u00f9 importanti festival rock italiani.\nNel 2005 produce e registra \"Terrestre\". L'album finisce primo in classifica e conquista il disco di platino per le oltre 100.000 copie vendute. le date del tour sono sold out nelle grandi venue delle principali citt\u00e0.\nNel 2007 produce registra e mixa \"L'eclissi\" dei Subsonica. Il tour \u00e8 sold out nelle principali citt\u00e0 italiane e per la prima volta europee. Sold out a Ibiza (privilege), Londra (Forum) Bruxelles (VK) Madrid (sala heineken) e Barcellona (Apolo).\nCollaborazioni artistiche.\nNon sono per\u00f2 mai cessate le collaborazioni di Max con altre band o artisti: Assalti Frontali (\"Mi sa che stanotte\"), Cristina Don\u00e0 (\"Thriatlon remix\") Gatto Ciliegia contro il Grande Freddo (\"Cuore\"), Modena City Ramblers (\"Viva la vida\"), Discodrive...\nNel 2005 lavora per l'etichetta Casasonica facendo nascere band come LN Ripley, Petrol, Sikitikis\nNella primavera del 2009 cura e produce la colonna sonora del film \u201cCosmonauta\u201d vincitore alla mostra di Venezia del premio \u201ccontrocampo italiano\u201d. Dallo stesso anno lavora anche nel proprio Andromeda Studio Torino, producendo artisti, band e sviluppando progetti elettronici, alcuni dei quali realizzati con suoni e rumori degli ambienti urbani e della natura.\n\u00c8 autore e compositore richiesto da diversi big della musica italiana. Tra le alte cose Maggio 2010 - compone (musica e testo) e produce per Mina il brano \"solo se sai rispondere\" che diventer\u00e0 un singolo estratto dall'album \"Caramelle\" Aprile 2011 -compone (musica e testo) per Petra Magoni e Ferruccio Spinetti il brano \"Rimando\", che diventer\u00e0 primo singolo estratto dall'album, \"Complici\" in uscita per la prestigiosa Blue Note.\nDal 2011 \u00e8 membro del collettivo musicale per conferenze scientifiche \"Deproducers\" insieme a Gianni Maroccolo, Riccardo Sinigallia e Vittorio Cosma. Con loro ha pubblicato 3 album \"Planetario\" (astrofisica), \"Botanica\" (botanica) e DNA (genetica).\nNel gennaio 2012 Eugenio Finardi affida a Max la produzione dell'inedito \"Nuovo Umanesimo\", battezzando \"casacci version\" la rilettura che coinvolger\u00e0 Casacci anche nel testo, il brano \u00e8 presente del triplo cd \"Sessanta\". Nel maggio dello stesso anno esce per Sony \"Planetario\", l'album dei Deproducers. Max Casacci \u00e8 uno dei quattro produttori (insieme a Gianni Maroccolo, Vittorio Cosma, Riccardo Sinigallia) che creano il tessuto sonoro per la narrazione scientifica dell'astrofisico Fabio Peri. L'album vede anche il coinvolgimento del produttore scozzese Howie-b (U2), e del batterista afrotedesco Dodo N'Kishi (mouse on mars). L'album viene richiesto e spedito sulla I.s.s.: la stazione spaziale internazionale.\nNel 2013, produce \"Musica x\" dei Perturbazione, band di culto a cavallo tra indie e raffinatissima canzone italiana. I Perturbazione verranno selezionati per il festival di Sanremo ottenendo un ottimo piazzamento, e il brano \"l'unica\" sar\u00e0 il brano del festival pi\u00f9 programmato da tutte le radio italiane.\nNel 2014 produce l'album \"Fibrillante\" di Eugenio Finardi, che segna il ritorno dello storico cantautore milanese ad un album di inediti dopo 15 anni. L'album ottiene immediatamente un contratto Universal e le recensioni parleranno di uno dei dischi pi\u00f9 convincenti di Finardi, di tutta la sua carriera.\nCon i Deproducers partecipa alla colonna sonora di \"Italy in a day\" di Gabriele Salvatores, da un suo spunto nascer\u00e0 la canzone\"just one day\" che vincer\u00e0 il premio per la migliore canzone del Festival del Cinema di Venezia 2014.\nNel 2015 compone l'intera colonna sonora del film Uno per tutti (film 2015) di Mimmo Calopresti, scrivendo anche la canzone \"Colpo di vento\" insieme a Rachele Bastreghi (Baustelle). La colonna sonora vincer\u00e0 il premio Federico II, al festival La Primavera del cinema italiano. \nNello stesso anno viene invitato come relatore ad una Tedx conference, sul tema \"strade rivoluzionarie\".\nNel 2016 esce, per Bad Panda records \"Glasstress\" a nome Max Casacci e Daniele Mana. Album elettronico basato sui rumori di lavorazione del vetro in una Fornace di Murano. Presentato alla Biennale d'Arte di Venezia, nell'ambito della mostra omonima. L'album vincer\u00e0 il premio Toast, come miglior album strumentale dell'anno. Sempre nel 2016 con Daniele Mana e il compositore saxofonista Emanuele Cisi, crea il progetto MCDM, che basa il proprio ritmo sul campionamento dei suoni della citt\u00e0 di Torino: strada, fabbriche, stadio, mezzi di trasporto,bar storici, rotative del quotidiano La Stampa, campane, fontane, mercati... Arrivando a coinvolgere jazzisti di peso internazionale come Enrico Rava, Furio Di Castri, Gianluca Petrella, Flavio Boltro. Il rapper Ensi e la cantante Petra Magoni, anche loro sul palco, saranno gli ospiti vocali del principale evento del Torino Jazz Festival della stagione. Nello stesso anno cura anche il mixaggio dell'album \"Persona\" di Lorenzo Senni, unico musicista italiano a pubblicare su Warp, la pi\u00f9 prestigiosa etichetta elettronica del mondo.\nNel 2017 insieme a Ninja (batterista dei Subsonica) pubblica \"Inner Vox\" primo album del progetto \"Demonology hi-fi\". Max e Ninja incarano le figura di due esorcisti del groove, tra bass music, benedizioni e canti gregoriani. L'album sar\u00e0 accolto molto favorevolmente e i due dopo avere esordito al festival club to club si esibiranno in numerosi live set in tutta Italia. Nello stesso anno, insieme a Ninja dei Subsonica, fonda il progetto elettronico \"Demonology Hi-Fi\", definendo l'ispirazione del proprio suono Vatican Rave.\nNel 2019 su richiesta di Michelangelo Pistoletto, Max compone \"Watermemories\" brano realizzato esclusivamente con suoni e rumori dell'acqua di Biella. Il brano \u00e8 attualmente esposto all'interno di \"Citt\u00e0 dell'arte\" a Biella\" come opera sonora. Nella stessa installazione \u00e8 presente anche \"Ta'Cenc\" una traccia sonora realizzata insieme ad \"HatiSuara\" esclusivamente con il suono di pietre che si torvano sull'omonima scogliera nell'isola di Gozo.\nNel dicembre del 2020 pubblica il suo primo ambizioso album solista: Earthphonia, senza strumenti musicali mettendo in musica esclusivamente ambienti sonori della natura e dei suoi ecosistemi. L'album uscir\u00e0 allegato al libro omonimo, scritto a 4 mani con il geologo ambientalista Mario Tozzi e pubblicato per Slow Food editore. Al libro collaboreranno anche personalit\u00e0 del calibro di Stefano Mancuso, Michelangelo Pistoletto, Carlo Petrini, Maria Sole Bianco\nNel 2021 dopo essere stato ristampato, Earthphonia (con i relativi video di Marino Capitanio) viene esposto alla Biennale Gwanju (Corea del sud). Per Earthphonia Max Casacci ricever\u00e0 il premio \"Lorenzo il Magnifico\", Florence Biennale 2021. Nel dicembre 2021 Max Casacci firma la colonna sonora di \"The girl in the fountain\" docu-film sulla vita di Anita Ekberg, interpretato da Monica Bellucci, per la regia di Antongiulio Panizzi. Il brano dei titoli di coda, \"Anita\" viene realizzato esclusivamente con i suoni vocali di Monica Bellucci e diventa una hit.\nNel dicembre 2021 realizza il brano \"ATP Finals but the bass\" in occasione delle ATP Finals di Torino con suoni e rumori del Tennis, utilizzando come unico strumento un basso. \nL'impegno politico.\nAlle elezioni comunali di Torino del 2021, insieme a personalit\u00e0 della societ\u00e0 civile, del terzo settore e della cultura torinesi, fonda la lista civica di sinistra \"Torino Domani\", per la quale si candida ottenendo 539 preferenze, e accettando l'incarico di Consigliere delle 7 Circoscrizione .\nVita privata.\nIl 25 luglio 2009 si \u00e8 sposato con Serena Schiva, con rito religioso celebrato da Don Ciotti. Ha convinto la sua futura moglie a scrivere un testo e cantarlo come omaggio di matrimonio per gli amici: \u201cLa chanson du fleuve\u201d. Durante notte (4,00) con una cerimonia informale e ironica i due sposi vengono sposati anche in un locale dei Murazzi \"Giancarlo\" dal vecchio Giancarlo in persona. In quel luogo Max e Serena si erano conosciuti. Il 18 gennaio 2011 nasce Frida Dora Casacci."}
{"id": "1370774", "revid": "91161", "url": "https://it.wikipedia.org/wiki?curid=1370774", "title": "Max Casacci", "text": ""}
{"id": "1370775", "revid": "2042012", "url": "https://it.wikipedia.org/wiki?curid=1370775", "title": "Cop\u0103l\u0103u", "text": "Cop\u0103l\u0103u \u00e8 un comune della Romania di 4.253 abitanti, ubicato nel distretto di Boto\u0219ani, nella regione storica della Moldavia.\nIl comune \u00e8 formato dall'unione di tre villaggi: Cerbu, Cop\u0103l\u0103u, Cotu.\nNel 2004 si sono staccati da Cop\u0103l\u0103u i villaggi di Buda, Co\u0219ula, P\u0103dureni e \u0218upitca, andati a formare il comune di Co\u0219ula."}
{"id": "1370778", "revid": "23671", "url": "https://it.wikipedia.org/wiki?curid=1370778", "title": "Shiki-jitsu", "text": ""}
{"id": "1370783", "revid": "91161", "url": "https://it.wikipedia.org/wiki?curid=1370783", "title": "C-Max", "text": ""}
{"id": "1370786", "revid": "2093951", "url": "https://it.wikipedia.org/wiki?curid=1370786", "title": "Anna Dalassena", "text": "Biografia.\nEra figlia di Alexios Charon, luogotenente imperiale in Italia, e di Adriana Dalassena.\nSpos\u00f2 nel 1044 Giovanni Comneno, fratello dell'imperatore bizantino Isacco I Comneno (1057-1059).\nSuo figlio pi\u00f9 giovane, Alessio I Comneno, usurp\u00f2 il trono di Bisanzio all'imperatore Niceforo III Botaniate. Alessio I per molti anni si fece influenzare fortemente dalla madre nel modo di governare. Ella \u00e8 descritta dai contemporanei come una saggia politica: quando Alessio I partiva per qualche campagna militare, che lo vedeva costretto ad allontanarsi da Costantinopoli, egli lasciava il potere nelle mani della madre.\nIn modo irregolare per il costume della corte bizantina, Anna era stata incoronata come imperatrice basilissa dal figlio Alessio I, che preferiva la madre anzich\u00e9 la legittima rivendicatrice al titolo, ossia Irene Ducaena, che era sua moglie.\nAnna era costantemente in disaccordo con la sua nuora Irene, ed aveva assunto la responsabilit\u00e0 totale dell'istruzione e della formazione di sua nipote Anna Comnena.\nFamiglia.\nAnna Dalessena diede al marito Giovanni Comneno otto figli, cinque maschi e tre femmine:"}
{"id": "1370788", "revid": "1568601", "url": "https://it.wikipedia.org/wiki?curid=1370788", "title": "Ghiacciaio di Fiesch", "text": "Il ghiacciaio di Fiesch (o ghiacciaio del Fiescher, in tedesco \"Fieschergletscher\") si trova nel canton Vallese in Svizzera.\n\u00c8 situato a nord di Fiesch in una valle parallela a quella del ghiacciaio dell'Aletsch. Con una lunghezza di 16 chilometri \u00e8 il secondo ghiacciaio delle Alpi in termini di lunghezza; ma la sua larghezza non supera i 1000 metri nella parte superiore e nella parte inferiore \u00e8 compresa tra 500 e 700 metri. Con i ghiacciai pi\u00f9 piccoli ad esso collegati, il ghiacciaio di Fiesch copre una superficie di 33\u00a0km\u00b2.\nDescrizione.\nIl ghiacciaio inizia sul fianco sud-est del Gross Fiescherhorn (4.049\u00a0m) e a sud dell'Agassizhorn (3.946\u00a0m).\nNella sua parte mediana, a circa 2.800 metri il ghiacciaio riceve il ghiacciaio di Galmi.\nIl ghiacciaio termina a circa 1.700 metri di altezza. Le sue acque formano il torrente Weiss, affluente del Rodano."}
{"id": "1370797", "revid": "181846", "url": "https://it.wikipedia.org/wiki?curid=1370797", "title": "Cop\u0103l\u0103u (Boto\u015fani)", "text": ""}
{"id": "1370804", "revid": "287204", "url": "https://it.wikipedia.org/wiki?curid=1370804", "title": "Entourage (Omarion)", "text": "Entourage \u00e8 il primo singolo di Omarion estratto dall'album \"21\".\nInformazioni.\nIl singolo ha debuttato nella Billboard Hot 100 solo alla 78\u00aa posizione, ma nella chart Hot R&amp;B/Hip-Hop Songs \u00e8 andato assai meglio, piazzandosi alla 26\u00aa. Nel regno Unito ha raggiunto la posizione n.76.\n\u00c8 disponibile un remix con 50 Cent chiamato \"Ghetto Superstar (Entourage Remix)\", presente nel mixtape di 50 \"50's Back (Say Somethin Bitch)\".\nNel Regno Unito il singolo \u00e8 stato ripubblicato il 28 maggio del 2007.\nNel video della canzone fa apparizione l attore e artista R&amp;B Tyrese."}
{"id": "1370808", "revid": "111433", "url": "https://it.wikipedia.org/wiki?curid=1370808", "title": "Kenneth Iverson", "text": "Ha ottenuto il Turing Award nel 1979 per i suoi contributi alla notazione matematica e alla teoria dei linguaggi di programmazione."}
{"id": "1370810", "revid": "842", "url": "https://it.wikipedia.org/wiki?curid=1370810", "title": "Hitman (videogioco)", "text": ""}
{"id": "1370811", "revid": "112870784", "url": "https://it.wikipedia.org/wiki?curid=1370811", "title": "Ghiacciaio del Grenz", "text": "Il ghiacciaio del Grenz (in tedesco \"Grenzgletscher\") \u00e8 un ghiacciaio posto sul versante nord-ovest del Monte Rosa (Alpi Pennine), nella valle di Zermatt nel Vallese.\nDescrizione.\nIl ghiacciaio ha origine presso la cresta di confine italo-elvetica, dalla quale prende il nome (\"Grenzgletscher\" significa infatti ghiacciaio del confine), nel cuore del massiccio del Monte Rosa. Il suo bacino collettore \u00e8 situato nell'imponente anfiteatro delimitato dalle punte Dufour, Zumstein, Gnifetti, Parrot, Ludwigsh\u00f6he e Lyskamm.\nDopo essersi disteso nel suo vasto bacino di ablazione, posto tra i ghiacciai del Monte Rosa (\"Monte Rosagletscher\") a nord-est e dei Gemelli (\"Zwillingsgletscher\") a sud-ovest, confluisce nel ghiacciaio del Gorner a valle degli affioramenti rocciosi dell\"'Untere Plattije\" e dello \"Schw\u00e4rze\" ad una altitudine di circa 2550 m."}
{"id": "1370815", "revid": "212348", "url": "https://it.wikipedia.org/wiki?curid=1370815", "title": "Aub", "text": ""}
{"id": "1370820", "revid": "129019", "url": "https://it.wikipedia.org/wiki?curid=1370820", "title": "Perfetti Van Melle", "text": "La Perfetti Van Melle \u00e8 un gruppo italo-olandese specializzato nella produzione e distribuzione di confetteria, caramelle e gomme da masticare. Ha assunto l'attuale denominazione nel 2001 dopo che la Perfetti acquis\u00ec la maggioranza azionaria dell'olandese Van Melle. Nel 2006 ha acquistato il produttore spagnolo di lecca lecca Chupa Chups per 440 milioni di Euro, diventando il terzo gruppo al mondo nel suo settore dopo Mondel\u0113z International e Mars Inc.\nStoria.\nPerfetti.\nPerfetti ha origine a Lainate dalla piccola attivit\u00e0 di produzione di caramelle di Ambrogio ed Egidio Perfetti che vendevano i prodotti della bottega nel circondario. Nel 1946 i fratelli Perfetti portarono l'attivit\u00e0 di famiglia ad una dimensione industriale fondando il \"Dolcificio Lombardo\", un'azienda con 50 dipendenti che dopo pochi anni mut\u00f2 nome in \"Perfetti SpA\". Negli anni del boom economico italiano la Perfetti fu la prima azienda a produrre gomme da masticare, portate in Italia dai soldati statunitensi durante la guerra e il cui consumo era in forte crescita; nel 1969 lanci\u00f2 la gomma da masticare \"Brooklyn\", \nDalla fine degli anni settanta nacquero numerosi nuovi marchi (\"Alpenliebe\", \"Vigorsol\", \"Happydent\", \"Big Babol\"), resi popolari dalla pubblicit\u00e0. Negli anni ottanta l'azienda inizi\u00f2 a crescere per linee esterne, acquisendo Caremoli (con il marchio \"Golia\") nel 1986, Gelco (\"Goleador\") nel 1987 e La Giulia nel 1991; l'espansione all'estero inizi\u00f2 dall'Europa mediterranea (Grecia e Turchia) per poi stringere accordi commerciali con Van Melle, forte nel Nord Europa ed all'Est, i cui sviluppi successivi furono l'entrata nell'azionariato e infine l'acquisizione nel 2001.\nVan Melle.\nVan Melle ha origine dalla panetteria di Izaak Van Melle aperta a Breskens (Zelanda) nei Paesi Bassi, nel 1841. Le caramelle furono inizialmente solo un complemento dell'attivit\u00e0 del negozio, ma il successo ottenuto spinse il nipote del fondatore, l'omonimo Izaak Van Melle, a trasferire la loro produzione su scala industriale, aprendo la prima fabbrica a Breskens nel 1900.\nIzaak Van Melle viaggi\u00f2 molto, in tutto il mondo, per trovare canali commerciali che portarono i suoi prodotti ad essere distribuiti, gi\u00e0 negli anni venti, in numerosi paesi europei e asiatici. Pare che da un viaggio in Polonia negli anni trenta siano scaturite le ricette di due prodotti tuttora popolarissimi, come le caramelle \"Fruittella\" e \"Mentos\". Nel dopoguerra Van Melle trasfer\u00ec il proprio stabilimento a Rotterdam, dal cui porto riforniva le proprie consociate estere. Un'importante innovazione della Van Melle fu, negli anni cinquanta, il nuovo \"packaging\" per le \"Mentos\": non pi\u00f9 incartate una a una ma arrotolate insieme in un imballo cilindrico (il \"roll\"), pi\u00f9 semplice da immagazzinare per i negozianti.\nNegli anni ottanta Van Melle si trasfer\u00ec nella citt\u00e0 di Breda, e crebbe mediante l'acquisizione di produttori olandesi. Negli anni novanta conquist\u00f2 posizioni importanti nei \"nuovi mercati\" dell'Europa dell'Est e dell'Estremo Oriente.\nPerfetti Van Melle.\nNel 2001 la Perfetti acquisisce, attraverso un'Opa amichevole, il controllo totale della Van Melle con un investimento di 1,870 miliardi di euro (55 euro per azione). La fusione permette alle due aziende di coprire al meglio il mercato europeo e di partire da una posizione di vantaggio in Cina ed in India, dove entrambe erano gi\u00e0 presenti con stabilimenti.\nNell'agosto 2013 l'indiano Sameer Suneja \u00e8 nominato amministrato delegato del gruppo. \u00c8 il primo non italiano ad occupare quell'incarico prendendo il posto di Ubaldo Traldi che diventa presidente. Nel 2017 \u00e8 annunciata l'abolizione di dolcificanti e coloranti chimici nei prodotti del gruppo.\nStruttura.\nA livello mondiale la sede \u00e8 ad Amsterdam e nel 2018 Perfetti Van Melle controlla 38 consociate, che distribuiscono i suoi prodotti in 150 paesi; 30 gli stabilimenti, i pi\u00f9 significativi si trovano in:\nGi\u00e0 prima della fusione Perfetti e Van Melle avevano stipulato numerosi accordi commerciali: ad esempio la prima distribuiva in esclusiva i prodotti della seconda sul mercato italiano; dal 1991 inoltre Perfetti deteneva il 36% del capitale di Van Melle. Una collaborazione simile esisteva anche con Chupa Chups prima della successiva acquisizione.\nL'azienda fa capo a C+F Confectionery and Foods Holding B.V., holding di propriet\u00e0 della famiglia Perfetti ed \u00e8 gestita completamente dal \"management\".\nLa sede amministrativa e lo stabilimento che serve il mercato italiano si trovano a Lainate, dove fu fondata la Perfetti; il gruppo in Italia controlla altre tre societ\u00e0 operative:\nProdotti e marketing.\nL'azienda detiene numerosi marchi di gomma da masticare molto conosciuti in Italia, come \"Vivident\", \"Happydent\", \"Vigorsol\", \"Daygum\", \"Big Babol\", ma anche di caramelle, come \"Golia\", \"Morositas\", \"Goleador\", \"Frisk\", \"Alpenliebe\", \"Fruittella\", la liquirizia \"Tab\u00f9\" e le \"Mentos\", conosciute in tutto il mondo. In Italia il primo marchio celebre dell'azienda fu \"Brooklyn\", \"la gomma del ponte\", lanciata negli anni sessanta dalla pubblicit\u00e0 ideata dal pittore Daniele Oppi.\nChupa Chups porta con s\u00e9 un marchio disegnato appositamente per l'azienda dal pittore Salvador Dal\u00ed.\nIn Italia \u00e8 riuscita a promuovere un'immagine della gomma da masticare come coadiuvante dell'igiene orale (mentre in precedenza era considerato un prodotto deleterio per la salute dei denti) grazie all'assenza di zucchero e alla presenza di ingredienti come lo xilitolo, ed ha creato una linea di caramelle e gomma da masticare arricchite con integratori e vitamine, vendute attraverso il canale delle farmacie. In Cina Perfetti e Van Melle sono presenti solo dagli anni novanta con le \"Alpenliebe\" (letteralmente \"amore per le Alpi\").\nDati economici.\nNel 2018 il gruppo ha registrato un fatturato di 2,42 miliardi di euro realizzati per il 64,6% dalle caramelle e il 35,4% dalle gomme da masticare."}
{"id": "1370824", "revid": "106356", "url": "https://it.wikipedia.org/wiki?curid=1370824", "title": "Vincent R. Impellitteri", "text": ""}
{"id": "1370826", "revid": "1186766", "url": "https://it.wikipedia.org/wiki?curid=1370826", "title": "Aqb", "text": ""}
{"id": "1370835", "revid": "287204", "url": "https://it.wikipedia.org/wiki?curid=1370835", "title": "Copalau", "text": ""}
{"id": "1370841", "revid": "47767", "url": "https://it.wikipedia.org/wiki?curid=1370841", "title": "Ilenia", "text": "Origine e diffusione.\nL'origine di questo nome \u00e8 sostanzialmente ignota. L'ipotesi pi\u00f9 probabile \u00e8 che sia derivato da Elena (o dalla sua forma russa \u0415\u043b\u0435\u043d\u0430, \"Elena\", pronunciato \"Iel\u00e8na\", o comunque da qualche variante slava del nome). Altre interpretazioni lo associano invece al nome ebraico \u05d0\u05b4\u05d9\u05dc\u05b8\u05e0\u05b8\u05d4 (\"Ilana\").\nPresente principalmente in italiano, Ilenia vanta una notevole diffusione (in un'analisi effettuata fra il 1982 e il 1991 fra le neonate di Roma, si contavano 311 bambine con questo nome, 639 contando le varianti, una quantit\u00e0 analoga a quella di altri nomi ben attestati come Stefania ed Erika); il nome presenta una vasta gamma di varianti, fra le quali spicca soprattutto Ylenia (284 occorrenze nell'analisi gi\u00e0 citata), forma che fa la sua vera e propria comparsa nell'onomastica italiana negli anni 1970, dopo che Al Bano e Romina Power la diedero alla loro primogenita, Ylenia Carrisi. Seguono poi numerose altre forme pi\u00f9 rare capeggiate da Jlenia, quali Hilenia, Elenia, Ilena, Ilenya, Ylenja e via dicendo; a proposito di Jlenia e delle altre forme in \"J-\", va specificato che esse sono dovute ad uno scambio fra la \"i\" e la \"j\" vocalica comune in italiano, ma in questo caso errato, dato che la \"j\" pu\u00f2 essere seguita solo da vocale.\nOnomastico.\nTrattandosi di un nome adespota, l'onomastico \u00e8 festeggiato il 1\u00ba novembre per Ognissanti, anche se, per accostamento al nome Elena, viene talvolta celebrato il 18 agosto, in onore di sant'Elena imperatrice."}
{"id": "1370845", "revid": "1305772", "url": "https://it.wikipedia.org/wiki?curid=1370845", "title": "Aop", "text": ""}
{"id": "1370848", "revid": "729019", "url": "https://it.wikipedia.org/wiki?curid=1370848", "title": "John Higgins", "text": ""}
{"id": "1370850", "revid": "72396", "url": "https://it.wikipedia.org/wiki?curid=1370850", "title": "Lemnie", "text": ""}
{"id": "1370854", "revid": "1305772", "url": "https://it.wikipedia.org/wiki?curid=1370854", "title": "Ajc", "text": ""}
{"id": "1370866", "revid": "2155178", "url": "https://it.wikipedia.org/wiki?curid=1370866", "title": "Maxi Biancucchi", "text": "\u00c8 cugino di Lionel Messi e fratello di Emanuel Biancucchi.\nCarriera.\nHa iniziato la sua carriera professionistica nel . Ha poi militato nello , squadra del Paraguay, dove ha vinto un campionato prima di trasferirsi in Brasile.\nIl 5 agosto 2007 ha debuttato nel al Vila Belmiro, contro il , subentrando a Roger.\nNel 2011 \u00e8 di nuovo in Paraguay, stavolta nelle file del , dove rimane fino al 2012 per poi fare ritorno in Brasile, nel ."}
{"id": "1370870", "revid": "339392", "url": "https://it.wikipedia.org/wiki?curid=1370870", "title": "Driver 5", "text": ""}
{"id": "1370877", "revid": "1318658", "url": "https://it.wikipedia.org/wiki?curid=1370877", "title": "Riserva faunistica degli okapi", "text": "La Riserva faunistica degli okapi (in francese: \"R\u00e9serve de faune \u00e0 okapis\") \u00e8 un'area naturale protetta situata nella foresta pluviale del fiume Ituri, nel nord-est della Repubblica Democratica del Congo, vicino al confine con Sudan e Uganda. Con i suoi 14.000 km\u00b2 copre circa un quinto dell'intera foresta.\nNel 1996 \u00e8 stato riconosciuto come sito patrimonio mondiale dell'umanit\u00e0 dall'UNESCO.\nDescrizione.\nCome suggerito dal nome, il parco \u00e8 dedicato agli okapi. Nel 1996 ne sono stati stimati 3.900-6.350 esemplari nel parco, su un totale mondiale di 10.000-20.000. \u00c8 anche il luogo in cui si trova il Centro di Ricerca e Conservazione di Epulu, sul fiume Epulu. Questo centro risale al 1928 quando il campo venne fondato dall'antropologo statunitense Patrick Putnam come punto di cattura, dove gli okapi selvatici venivano catturati e spediti negli zoo europei ed americani. \u00c8 tuttora usato per la cattura degli animali, anche se vengono usate diverse metodologie. Vengono catturati, tenuti in cattivit\u00e0, lasciati riprodurre e solo i figli vengono trasferiti, visto che ne \u00e8 stata dimostrata la maggior possibilit\u00e0 di sopravvivenza. Il centro viene utilizzato anche per lavori di conservazione e ricerca.\nOltre agli okapi la riserva ospita anche altre specie a rischio, come gli elefanti delle foreste ed almeno tredici specie di simiiformes. Questa terra \u00e8 abitata dalla trib\u00f9 nomade dei pigmei bambuti e da agricoltori bantu indigeni.\nLa riserva faunistica degli okapi venne aggiunta ai patrimoni dell'umanit\u00e0 nel 1997. I maggiori problemi del parco sono il disboscamento, causato soprattutto dall'agricoltura, e la caccia a sfondo commerciale per la vendita di bushmeat. Anche le miniere d'oro hanno rappresentato un problema. Dal 2005 le guerre nella parte orientale dello stato si \u00e8 spostata dentro i confini del parco, obbligando i dipendenti a fuggire. Mentre gli indigeni bambuti e bantu rispettano la foresta, non si pu\u00f2 dire la stessa cosa degli immigrati. La mancanza di fondi dovuta alle condizioni politiche ed economiche ha limitato il suo sviluppo. Si spera di riuscire ad incrementare il turismo responsabile nell'area, aumentando di conseguenza l'arrivo di fondi."}
{"id": "1370881", "revid": "24443", "url": "https://it.wikipedia.org/wiki?curid=1370881", "title": "Ghiacciaio del Fiescher", "text": ""}
{"id": "1370883", "revid": "228587", "url": "https://it.wikipedia.org/wiki?curid=1370883", "title": "Luigi Grechi (album)", "text": "Luigi Grechi \u00e8 il secondo album del cantante italiano Luigi Grechi, pubblicato nel gennaio del 1977 dalla PDU.\nDescrizione.\nCome il precedente \"Accusato di libert\u00e0\", anche questo disco \u00e8 registrato negli Studi La Basilica di Milano e studi PDU di Lugano, con lo stesso produttore Roy Tarrant (noto per aver lavorato con i Tangerine Dream e per essersi occupato di molti dischi jazz) e lo stesso staff del precedente, con l'aggiunta di Carlo \"Poppy\" Russo alla chitarra acustica, Mariano De Simone (del gruppo Hillbilly String Band) al banjo e Roger Belloni alla chitarra.\nTra i brani sono da ricordare la bella \"Canzone d'autunno (1943)\", storia di un partigiano, \"Le chiavi\", brano che verr\u00e0 anche reinciso in seguito ed \"Elogio del tabacco\", canzone su cui si punta per la promozione radiofonica (verr\u00e0 trasmessa spesso da Supersonic) e che, affrontando in maniera ironica il tema del fumo, trova il modo di citare la fuga della diossina avvenuta alla fabbrica ICMESA di Seveso il 10 luglio del 1976 (nei versi \u00ab...e la nube che produco, cosciente od incosciente / a confronto di ben altre \u00e8 niente o quasi niente\u00bb). Questi due brani sono anche quelli scelti per la pubblicazione su 45 giri.\nDue canzoni del disco sono scritte da Francesco De Gregori: \"Rosso corallo\" e \"La strada \u00e8 fiorita\", entrambe opere giovanili e mai pubblicate ufficialmente nella sua discografia (\"Rosso corallo\" \u00e8 per\u00f2 reperibile su bootleg, in una registrazione del 1974)\nVi \u00e8 inoltre una cover di una canzone di John Prine, \"Souvenirs\"."}
{"id": "1370887", "revid": "1005847", "url": "https://it.wikipedia.org/wiki?curid=1370887", "title": "Elezioni federali in Svizzera del 2007", "text": "Le elezioni federali in Svizzera del 2007 si sono tenute il 21 ottobre. Esse hanno visto la vittoria dell'Unione Democratica di Centro."}
{"id": "1370890", "revid": "224230", "url": "https://it.wikipedia.org/wiki?curid=1370890", "title": "Eufrosina (imperatrice)", "text": "Fu basilissa come consorte di Michele II l'Amoriano, fondatore della dinastia amoriana, e fu l'ultima rappresentante della dinastia Isauriana.\nBiografia.\nQuando Costantino VI divorzi\u00f2 dalla madre di Eufrosina, costrinse quest'ultima e la figlia a prendere l'abito monacale e ad essere recluse in un convento.\nMichele II, rimasto vedovo della sua prima moglie Tecla, riusc\u00ec tuttavia a sposare Eufrosina, nell'820, nonostante ella fosse da tempo diventata monaca. Il loro matrimonio fu felice e serv\u00ec a Michele II per rafforzare la propria legittimit\u00e0 sul trono di Bisanzio.\nEufrosina fu vicina al marito fino al punto di morte, fu lei a chiudere gli occhi a Michele II (si spense di morte naturale il 2 ottobre dell'829 all'et\u00e0 di cinquant'anni e gli succedette il figlio Teofilo).\nTeofilo, che era figlio della prima moglie di Michele II, non vedeva di buon occhio la matrigna, invisa anche a molti componenti della corte bizantina, che ancora vedevano l'unione tra Michele II ed Eufrosina come una cosa scandalosa. Teofilo fece quindi nuovamente rinchiudere Eufrosina in un convento.\n e questa unione contribu\u00ec alla fine dell'iconoclastia. E fu sempre Eufrosina che, durante a una rivolta che stava per scoppiare a Costantinopoli contro l'imperatore che si trovava in campagna militare contro gli arabi, mand\u00f2 ad avvisare l'imperatore su ci\u00f2 che stava accadendo, in modo che potesse tornare e soffocare la rivolta."}
{"id": "1370894", "revid": "1543377", "url": "https://it.wikipedia.org/wiki?curid=1370894", "title": "John Higgins (fumettista)", "text": "Molti dei suoi lavori sono stati realizzati per \"2000 AD\" ed ha lavorato frequentemente con lo scrittore Alan Moore, anche in \"Watchmen\" come colorista.\nBiografia.\nJohn Higgins \u00e8 nato a Walton, un distretto di Liverpool. Dopo aver lasciato la scuola quando aveva solo 15 anni, si arruol\u00f2 nell'esercito e, andandosene, pass\u00f2 del tempo in una comune a Wiltshire. Ritorn\u00f2 a Liverpool e, nel 1971, riprese gli studi al Wallasey College of Art dove, nel 1974, si diplom\u00f2 in illustrazione tecnica, cosa che gli permise di avere un lavoro come illustratore medico all'Ospedale Royal Marsden.\nEgli disegn\u00f2 la copertina di \"2000 AD\" n.43 e decise di diventare freelance nel 1978, con la speranza di diventare un disegnatore di fumetti. Nel 1981 cominci\u00f2 ad avere lavori regolari a \"2000 AD\" (uno dei suoi primi progetti furono i disegni per \"Tharg's Future Shocks\" di Alan Moore) cos\u00ec come a realizzare copertine per la Marvel UK. Dopo ci\u00f2 lavor\u00f2 fermamente per \"2000 AD\" e si un\u00ec alla cosiddetta \"British Invasion\" nella met\u00e0 degli anni ottanta, soprattutto facendo il colorista in \"Watchmen\" di Moore e in \"\". Queste opere gli portarono ad avere ancora pi\u00f9 lavoro sul mercato statunitense, nonostante sia rimasto all'opera anche su titoli britannici (specialmente con \"Giudice Dredd\" oltre 20 anni). Pi\u00f9 recentemente ha realizzato i disegni per \"Greysuit\" con Pat Mills.\nHiggins ha lavorato in diverse aree realizzando illustrazioni per l'animazione, film e copertine di libri come ad esempio \"The Cabinet of Light\" e \"The Morgaine Stories\",\n\u00c8 sposato con Mindy Newell con la quale ha realizzato \"Faces\"."}
{"id": "1370901", "revid": "161374", "url": "https://it.wikipedia.org/wiki?curid=1370901", "title": "Cabaret festival", "text": ""}
{"id": "1370904", "revid": "125427264", "url": "https://it.wikipedia.org/wiki?curid=1370904", "title": "Aletschhorn", "text": "LAletschhorn (4.193\u00a0m) \u00e8 una montagna svizzera delle Alpi bernesi, situata vicino alla frontiera tra il Canton Vallese e quello di Berna, ma interamente in territorio vallese.\nCaratteristiche.\nSi presenta come un'imponente ed elegante piramide ammantata di neve e di ghiaccio e contornata da diverse montagne di minore altezza: Sattelhorn, Geisshorn e Dreieckhorn.\nSovrasta ad ovest il ghiacciaio dell'Aletsch e lungo il suo versante nord si trova l'Aletschfirn; il suo versante sud-est fa nascere il \"Mittelaletschgletscher\" che si collega al ghiacciaio principale pi\u00f9 a valle a circa 2300 metri di altezza mentre dal suo versante sud-ovest scende il \"Oberaletschgletscher\".\n\u00c8 ritenuta essere la cima pi\u00f9 fredda delle Alpi.\nSalita alla vetta.\nPrima ascensione.\nLa prima salita alla vetta fu realizzata il 18 giugno 1859 da Francis Fox Tuckett con le guide Johann Joseph Bennen, Peter Bohren e Vistor Tairraz.\nVie normali.\nUna prima via normale di salita alla vetta parte da Betten ed \u00e8 nel complesso lunga ad impegnativa. Un primo giorno viene impiegato per raggiungere il Mittelaletschbiwak (3013\u00a0m) ed il secondo per raggiungere la vetta. La via affronta la cresta nord-est.\nNel dettaglio da Betten in funivia si raggiunge \"Bettmeralp\" (1.950\u00a0m). Partendo a piedi si passa sotto l'Eggishorn e poi si attraversa il ghiacciaio dell'Aletsch. Si risale poi il \"Mittelaletschgletscher\" arrivando cos\u00ec al Mittelaletschbiwak (3013\u00a0m). Fino a questo bivacco occorrono dalle cinque alle sette ore di marcia. Dal bivacco si sale all\"Aletschjoch\" (3614\u00a0m), valico tra l'Aletschhorn ed il Dreieckhorn. Dal valico si sale la cresta nord-est della montagna. Questa seconda parte richiede circa cinque ore.\nUna seconda via normale affronta il versante sud-ovest ed ha come punto di appoggio l'Oberaletschh\u00fctte. Dal rifugio si prende piede sull'Oberaletschgletscher e lo si risale su riva sinistra. A quota 2700 circa si prosegue in direzione est risalendo il ghiacciaio che scende dal \"Geishorn\". Si raggiunge cos\u00ec la cresta sud-ovest della montagna e la si percorre fino alla vetta."}
{"id": "1370907", "revid": "33689", "url": "https://it.wikipedia.org/wiki?curid=1370907", "title": "Fraate V", "text": "Biografia.\nFiglio minore di re Fraate IV, nacque da una concubina italica, rinominata la \"dea Musa\": quando il padre venne convinto dalla madre a nominarlo successore al trono, Fraate e Musa lo uccisero e assunsero il potere assieme.\nIl regno di Fraate V fu segnato dal contrasto con l'Impero romano, al quale i Parti contendevano l'influenza sulla Media e sul regno autonomo di Armenia; quando Augusto invi\u00f2 in Oriente l'esercito romano al comando di Gaio Cesare, con l'ordine di invadere il regno dei Parti, Fraate prefer\u00ec firmare un trattato di pace (1), in base al quale l'Armenia venne confermata nella sfera d'influenza romana.\nPoco dopo, Fraate V e sua madre vennero uccisi dai nobili parti, probabilmente nel 4. Flavio Giuseppe racconta che Fraate V spos\u00f2 sua madre Musa, cosa inaccettabile per i Parti, che si rivoltarono e lo rovesciarono, offrendo la corona ad Orode III."}
{"id": "1370912", "revid": "41342", "url": "https://it.wikipedia.org/wiki?curid=1370912", "title": "Insegne del bosco", "text": ""}
{"id": "1370926", "revid": "113757", "url": "https://it.wikipedia.org/wiki?curid=1370926", "title": "Arcidiocesi di Urbino", "text": ""}
{"id": "1370932", "revid": "135224", "url": "https://it.wikipedia.org/wiki?curid=1370932", "title": "Campagna", "text": "Per campagna (: , dal latino tardo \"campanea\", \"campania\"), o area rurale (sempre dal latino \"ruralis\", derivato di \"rus\", \"ruris\" col significato appunto di \"campagna\"), si intende un'estesa superficie di terreno aperto, fuori o lontano da centri urbani o da importanti centri abitati, caratterizzata da una bassa densit\u00e0 di popolazione e abitata per lo pi\u00f9 da qualche piccola comunit\u00e0 rurale, tipicamente insediata in borgate o case sparse. Costituita da ampi territori pianeggianti o di bassa collina, la campagna, strettamente legata al mondo agricolo, ricopre un importante ruolo culturale ed economico nella societ\u00e0 umana, essendo il luogo dove si svolge la maggior parte delle attivit\u00e0 legate al settore primario.\nDescrizione.\nLa campagna \u00e8 a tutti gli effetti un ambiente artificiale, frutto dell'antropizzazione del territorio in relazione ai bisogni primari dell'uomo. Si stima che nel mondo circa l'11% delle terre emerse (pi\u00f9 di 1400 milioni di ettari) sia destinato allo sfruttamento agricolo, e che quindi corrisponda al caratteristico ambiente della campagna. Le aree rurali possono essere classificate in base alla densit\u00e0 di popolazione, alla distanza dal centro urbano pi\u00f9 vicino e all'accessibilit\u00e0 da parte dei comuni mezzi di trasporto; in particolare, in quest'ultimo caso, si distinguono le seguenti zone: il \"confine urbano-rurale\", che comprende le aree pi\u00f9 periferiche del centro abitato principale, la \"fascia dei pendolari\", le \"aree rurali accessibili\" e le \"aree rurali remote\".\nClima.\nIl clima di campagna \u00e8 tipico delle aree rurali site nelle zone temperate del pianeta, caratterizzate da medie temperature e precipitazioni abbondanti, clima ideale per la coltivazione di cereali e piante da frutto e per l'allevamento del bestiame.\nPaesaggio.\nLe aree rurali sorgono preferibilmente su territori pianeggianti o di bassa collina, caratterizzati da terreni fertili, idrograficamente ricchi e ben esposti al Sole. Considerando la distribuzione a livello globale e l'importante componente antropologica, il territorio della campagna si pu\u00f2 presentare con diverse caratteristiche a seconda della cultura e della regione geografica di riferimento. Nonostante ci\u00f2, \u00e8 comunque possibile rilevare elementi comuni alla maggior parte delle aree rurali distribuite sul pianeta, quali ad esempio campi destinati a vari utilizzi (agricoltura, pascolo, raccolta legname ecc.), boschi isolati di piccole dimensioni, che si estendono solitamente lungo un fiume o tra un campo e l'altro, e numerosi corsi d'acqua, sia naturali che artificiali, normalmente sfruttati per l'irrigazione delle colture. Comuni a livello globale sono anche alcune costruzioni tipiche del mondo agricolo quali granai, fienili, silo e stalle.\nFlora.\nLa flora della campagna \u00e8 quasi totalmente costituita dalle specie vegetali coltivate dall'uomo, mentre la restante parte \u00e8 data dalla vegetazione autoctona dei boschi e dei prati incolti. Molto comuni sono le piante erbacee che crescono spontaneamente ai margini di campi e frutteti, nei boschi e sulle rive dei corsi d'acqua, spesso rappresentando un fattore di disturbo per le coltivazioni. Molte erbe di campagna trovano impiego nelle pratiche mediche popolari, tramandate per lo pi\u00f9 oralmente di generazione in generazione.\nFauna.\nLa fauna delle aree rurali \u00e8 molto variegata e comprende in primis gli animali domestici da allevamento, seguiti dalle specie autoctone di mammiferi, rettili, volatili, pesci d'acqua dolce e artropodi.\nStoria.\nL'evoluzione nel tempo del mondo rurale \u00e8 legata a doppio filo con quella dell'agricoltura, che ne ha via via definito l'aspetto e le caratteristiche, sia paesaggistiche che socio-culturali in tutto il mondo.\nSociet\u00e0 rurali.\nSanit\u00e0.\nI piccoli nuclei abitati caratteristici delle campagne sono spesso difficilmente raggiungibili coi comuni mezzi di trasporto, e ci\u00f2 contribuisce, sia dal punto di vista sociale che sanitario, ad accentuarne l'isolamento, cosa che si traduce in una ridotta possibilit\u00e0 da parte degli abitanti di usufruire agevolmente dei servizi offerti dal sistema sanitario nazionale, sia in caso di esami di routine che in caso di emergenza.\nIn un documento del 2013 pubblicato sul \"Bulletin of the World Health Organization\" si pone l'attenzione sulle problematiche condizioni sanitarie delle aree rurali di tutto il mondo, individuando tra le cause principali del problema la distribuzione non equa del personale e delle strutture sanitarie sul territorio di una nazione, risorse prevalentemente concentrate nelle aree urbane."}
{"id": "1370934", "revid": "123753393", "url": "https://it.wikipedia.org/wiki?curid=1370934", "title": "Partito Verde Liberale della Svizzera", "text": "Il Partito Verde Liberale della Svizzera (in tedesco Gr\u00fcnliberale Partei der Schweiz, in francese Parti Vert'lib\u00e9ral Suisse) \u00e8 un partito politico svizzero fondato il 19 luglio 2007 da due partiti cantonali, con lo stesso nome, di San Gallo e Zurigo.\n\u00c8 un partito centrista di verdi."}
{"id": "1370936", "revid": "6923", "url": "https://it.wikipedia.org/wiki?curid=1370936", "title": "Afrika (videogioco)", "text": "Afrika, conosciuto in Asia come Hakuna Matata, \u00e8 un videogioco di safari fotografico sviluppato esclusivamente per la PlayStation 3. \u00c8 stato annunciato per la prima volta da Sony durante l'E3 2006 sotto forma di video.\nIl videogioco \u00e8 sviluppato da Rhino Studios \u00e8 pubblicato da Sony Computer Entertainment. \"Afrika\" \u00e8 stato indicato come successore spirituale al titolo di Nintendo 64, \"Pok\u00e9mon Snap\".\nIl 19 novembre 2008 \u00e8 stato annunciato che \"Afrika\", titolo messo in vendita solo in Asia, sarebbe uscito anche in Nord America. Il gioco doveva essere originariamente pubblicato dalla National Geographic ma \u00e8 stato distribuito dalla Natsume che ne ha acquistato i diritti del gioco per pubblicarlo e distribuirlo solo in Nord America. \"Afrika\" \u00e8 stato venduto in Giappone dal 28 agosto 2008, mentre in Nord America dal 6 ottobre 2009 ed ha il supporto dei trofei. In Europa \u00e8 rimasto inedito.\nModalit\u00e0 di gioco.\nNei panni di un fotografo bisogna immortalare i vari animali che abitano le suggestive terre africane. Il protagonista ha la possibilit\u00e0 di scegliere i vari compiti da svolgere in base alla remunerazione. Inoltre, tramite i negozi online, ci sar\u00e0 la possibilit\u00e0 di acquistare il materiale utile per le varie esperienze, come per esempio le macchine fotografiche targate Sony, le tende da accampamento, binocoli e cos\u00ec via.\nLa colonna sonora del videogioco \u00e8 stata composta da Wataru Hokoyama.\nSviluppo.\nSecondo una voce di corridoio portata presente sul sito Go Nintendo, Sony stava creando un touch-pad per \"Afrika\".\nIn seguito fu ufficializzato lo sviluppo del gioco e la composizione della colonna sonora, indicando che il progetto era ancora attivo.\nLa versione americana di \"Afrika\" \u00e8 stata annunciata all'E3 2009 ed \u00e8 stata distribuita dal 6 ottobre 2009.\nSony annunci\u00f2 il 31 agosto 2010 che avrebbe chiuso i server online di \"Afrika\". Questo servizio offriva un sistema di graduatorie delle foto scattate e contest vari."}
{"id": "1370937", "revid": "155634", "url": "https://it.wikipedia.org/wiki?curid=1370937", "title": "Pisana (Roma)", "text": "Pisana \u00e8 la zona urbanistica 16C del Municipio Roma XII di Roma Capitale.\nSi estende sulla zona Z. XLIV La Pisana e sul suburbio S. VIII Gianicolense.\nPrende il nome dalla tenuta \"la Pisana\".\nGeografia fisica.\nTerritorio.\nLa zona urbanistica confina:"}
{"id": "1370945", "revid": "109982503", "url": "https://it.wikipedia.org/wiki?curid=1370945", "title": "M\u00f6nch", "text": "Il M\u00f6nch (4.105\u00a0m) \u00e8 una montagna svizzera delle Alpi bernesi, situata tra il Canton Berna ed il Canton Vallese, vicino all'Eiger e allo Jungfrau, formando una triade particolarmente nota nel mondo dell'alpinismo.\nToponimo.\nIl nome tedesco del monte significa \"monaco\".\nCaratteristiche.\nSi trova tra l'Eiger e la Jungfrau e con queste due montagne forma un gruppo montuoso caratteristico e particolarmente visibile detto \"Trilogia Bernese\". L'Eiger si trova a nord rispetto al M\u00f6nch mentre la Jungfrau si trova a sud-ovest. Dalla Jungfrau \u00e8 separato tramite il Jungfraujoch.\nDalla vetta della montagna si dipartono quattro creste principali: una con andamento nord-est va verso l'Eiger, una seconda con andamento est si abbassa al walcherhorn (3.692 m) per poi risalire verso il Gross Fiescherhorn, una terza scende verso sud-est verso il M\u00f6nchjoch, dove si trova la M\u00f6nchsjochh\u00fctte, per poi risalire verso il Trugberg e la quarta scende verso sud-ovest al Jungfraujoch.\nNel versante sud del monte si trova il \"Jungfraufirn\", lingua glaciale che alimenta il Ghiacciaio dell'Aletsch.\nAi piedi del monte si trova il M\u00f6nchsjochh\u00fctte (3.658\u00a0m).\nSalita alla vetta.\nLa vetta fu scalata per la prima volta il 15 agosto 1857 da Christian Almer, Christian Kaufmann, Ulrich Kaufmann e Sigismund Porges.\nSi pu\u00f2 salire sulla vetta partendo dal Jungfraujoch, raggiungibile con la Ferrovia della Jungfrau. Dal Jungfraujoch si sale prima al M\u00f6nchjochh\u00fctte e poi si risale la cresta sud-est della montagna. La salita \u00e8 classificata PD"}
{"id": "1370949", "revid": "640277", "url": "https://it.wikipedia.org/wiki?curid=1370949", "title": "La cetra", "text": "La cetra \u00e8 una raccolta di dodici concerti composti da Antonio Vivaldi. Nell'intestazione originale, la dedica riporta il seguente testo:\nLa collezione, composta da 11 concerti per violino e un concerto per 2 violini, archi e basso continuo, fu pubblicata nel 1727 e dedicata all'imperatore Carlo VI d'Austria.\nL'anno seguente, nel 1728, Vivaldi scrisse un'altra raccolta di 12 concerti i quali, per sconosciute ragioni, furono chiamati \"La cetra\". Egli dedic\u00f2 questa raccolta ancora a Carlo VI e diede a costui il manoscritto dei concerti. Probabilmente, non potendo consegnare all'imperatore austriaco una copia del manoscritto della Cetra Op. 9 a causa di un ritardo di stampa, decise di \"improvvisare\" una collezione di dodici suoi concerti, dando il nome \"Cetra\" anche a questi.\nTali concerti non furono mai pubblicati e in tempi moderni furono ricostruiti da Andrew Manze e dai \"The English Consort\" come \"Concerti per l'Imperatore\"."}
