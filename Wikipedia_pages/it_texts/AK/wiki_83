{"id": "1376576", "revid": "688178", "url": "https://it.wikipedia.org/wiki?curid=1376576", "title": "Stephen Crane", "text": "Nella sua pur breve vita fu autore di importanti opere nella tradizione del realismo letterario, come anche di esempi di naturalismo e di impressionismo in letteratura. Stephen Crane \u00e8 considerato dalla critica moderna come uno dei pi\u00f9 innovativi scrittori della sua generazione.\nCrane crebbe in svariate citt\u00e0 del New Jersey, a Port Jervis e New York. Inizi\u00f2 a scrivere all'et\u00e0 di 4 anni e a 16 anni aveva gi\u00e0 pubblicato numerosi articoli. Non avendo provato alcun interesse per gli studi universitari, li abbandon\u00f2 e inizi\u00f2 a lavorare come cronista e scrittore. Il primo romanzo scritto da Crane fu \"Maggie: A Girl of the Streets\" (\"\") del 1893. La trama di questo romanzo \u00e8 ispirata alla dura vita della newyorkese Bowery Street ed \u00e8 considerata dai critici come la prima opera del Naturalismo letterario statunitense. Crane raggiunse una notoriet\u00e0 internazionale con il romanzo del 1895 \"The Red Badge of Courage\" (\"Il segno rosso del coraggio\"), ispirato alle vicende della Guerra di secessione, scritta pur non avendo alcuna esperienza di vita militare.\nNel 1896 Crane venne coinvolto in un pubblico scandalo per aver testimoniato a favore di una presunta prostituta. In quello stesso anno ricevette un'offerta per seguire il conflitto ispano-americano come corrispondente di guerra. Mentre si trovava a Jacksonville, in Florida, in attesa di un imbarco per Cuba, Crane fece la conoscenza di Cora Howorth, nota come Cora Taylor, proprietaria dell'Hotel de Dream, una casa di piacere, e da quel momento in poi visse con lei \"more uxorio\". Mentre era in viaggio per Cuba il battello su cui era imbarcato affond\u00f2 al largo delle coste della Florida ed egli rimase per diversi giorni con altri tre naufraghi su una piccola scialuppa. Questa dura esperienza venne in seguito descritta in un ben noto racconto, \"The Open Boat\" (\"La scialuppa\").\nNegli ultimi anni della sua vita Crane fece il corrispondente per i conflitti scoppiati in Grecia e a Cuba e visse in Inghilterra con Cora, dove fece amicizia con scrittori come Joseph Conrad e H. G. Wells. Afflitto da difficolt\u00e0 finanziarie, Crane mor\u00ec di tubercolosi in un sanatorio della Foresta Nera in Germania all'et\u00e0 di 28 anni.\nAl tempo della sua morte Crane era considerato un importante autore della letteratura degli Stati Uniti. Tuttavia, egli cadde nel dimenticatoio finch\u00e9 negli anni venti i critici ripresero a interessarsi della sua vita e delle sue opere. Lo stile di Crane \u00e8 caratterizzato da chiarezza e intensit\u00e0 descrittiva, come pure da una tipica inflessione linguistica e da ironia. I temi trattati parlano della paura, delle crisi spirituali e dell'isolamento nella societ\u00e0. \"The Red Badge of Courage\" \u00e8 considerato fra i classici della letteratura statunitense, ma Crane \u00e8 noto anche per le sue poesie e per i racconti come \"The Open Boat\", \"The Blue Hotel\", \"The Monster\" e \"The Bride Comes to Yellow Sky\". La sua scrittura ha suscitato notevole interesse in alcuni scrittori del XX secolo, fra i quali Ernest Hemingway. Crane viene inoltre ritenuto ispiratore degli autori delle correnti del Modernismo e dell'Imagismo.\nBiografia.\nInfanzia.\nStephen Crane nacque a Newark (New Jersey), quattordicesimo e ultimo figlio del Reverendo Jonathan Townley Crane, ministro Metodista, e di Mary Helen Peck Crane, figlia di un ecclesiastico. La sua casa natale sita al 14 di Mulberry Place venne demolita nel 1930 per far posto ad un campo da gioco. Dei suoi fratelli e sorelle, otto sopravvissero con lui - Mary Helen, George Peck, Jonathan Townley, William Howe, Agnes Elizabeth, Edmund Byran, Wilbur Fiske, Luther.\nSecondo una tradizione di famiglia, i Crane potevano vantare fra i loro avi uno dei fondatori di Elizabethtown nel New Jersey, giunto dall'Inghilterra o dal Galles nel 1665, e un patriota che partecip\u00f2 alla Guerra d'indipendenza americana e fu per due volte delegato del New Jersey al Congresso Continentale di Filadelfia. Crane scrisse poi che suo padre, il Dr. Crane, \"era dotato di un animo aperto, buono, semplice\" ed era autore di numerosi trattati di teologia. Sua madre era una nota portavoce del Woman's Chtristian Temperance Union (movimento della temperanza) e molto devota, ma Crane non credeva che \"ella fosse di limitate vedute come lo erano la maggior parte dei suoi amici o parenti.\" Il piccolo Stephen venne seguito principalmente dalla sorella Agnese che aveva 15 anni pi\u00f9 di lui. Nel 1876, la famiglia si trasfer\u00ec a Port Jervis, dove il Dr. Crane fu pastore della Drew Methodist Church, incarico che conserv\u00f2 fino alla sua morte.\nDa bambino, Stephen era di salute cagionevole, afflitto da ricorrenti malattie da raffreddamento; quando egli aveva due anni, il padre scrisse nel suo diario che il suo ultimo nato era \"cos\u00ec ammalato da farci stare in pensiero per lui\". Nonostante la sua fragile costituzione, Crane impar\u00f2 da solo a leggere prima che compisse i quattro anni. Una delle prime domande posta dal bambino e annotata dal padre riguardava la scrittura; all'et\u00e0 di tre anni, mentre cercava di imitare la calligrafia di suo fratello Townley, chiese alla madre, \"tu come scrivi la \"O\"?\" Nel dicembre 1879, Crane scrisse \"I'd Rather Have \u2013 (Vorrei avere -)\", una poesia nella quale chiedeva un cagnolino come regalo di Natale, la sua prima poesia giunta fino a noi. Stephen non fu iscritto regolarmente a scuola fino al gennaio 1880, ma non ebbe alcuna difficolt\u00e0 a completare il programma di due classi in sei settimane. Crane scrisse che il ricordo di questa prodezza \"mi sembra come una bugia detta da una madre affettuosa a delle amiche all'ora del t\u00e8, tuttavia proseguii nei miei studi rapidamente con gran soddisfazione di mio padre.\"\nQuando il Dr. Crane si spense a 60 anni il 16 febbraio del 1880, Stephen aveva otto anni. Ai funerali parteciparono circa 1400 persone, pi\u00f9 del doppio dei suoi parrocchiani. La signora Crane, rimasta vedova, si trasfer\u00ec a Roseville, vicino Newark, lasciando Stephen presso il fratello Edmund, dove il ragazzo visse con i cugini nella Contea Sussex. Stephen in seguito visse per diversi anni col fratello William a Port Jervis, finch\u00e9 con la sorella Helen si trasfer\u00ec ad Asbury Park presso la famiglia del fratello Townley. Townley era giornalista; dirigeva a Long Branch gli uffici del \"New York Tribune\" e della \"Associated Press\" e inoltre era redattore della \"Asbury Park Shore Press\". Agnes fu assunta presso una scuola di Asbury Park e insieme ad Helen si prese cura del piccolo Stephen. Nel giro di un paio di anni, altri lutti colpirono la famiglia Crane. La moglie di Townley, Fannie, mor\u00ec di malattia di Bright nel 1883 dopo il decesso dei due bambini della coppia. Agnes si ammal\u00f2 e mor\u00ec il 10 giugno 1884, di meningite cerebrospinale all'et\u00e0 di 28 anni.\nIstruzione.\nAll'et\u00e0 di 14 anni, Crane scrisse il suo primo racconto, \"Uncle Jake and the Bell Handle\". Nell'autunno del 1885, si iscrisse alla Pennington School, un seminario per ambo i sessi, sito a circa 11\u00a0km a nord di Trenton, dove il padre di Stephen era stato direttore dal 1849 al 1858. Subito dopo la partenza di suo figlio per il collegio, la signora Crane cominci\u00f2 a soffrire di ci\u00f2 che l\"'Asbury Park Shore Press\" riport\u00f2 come \"una temporanea aberrazione mentale.\" Ai primi del 1886 sembr\u00f2 che ella si fosse ristabilita, ma verso la fine dell'anno un quarto decesso avvenne nel nucleo famigliare del giovane Stephen, allorch\u00e9 il ventitreenne Luther mor\u00ec investito da un treno mentre svolgeva il suo lavoro di segnalatore per la Compagnia 'Erie Railroad'.\nDopo due anni, Crane lasci\u00f2 Pennington per il Claverack College, una scuola para-militare. Egli si sarebbe ricordato di questo periodo a Claverack come \"il pi\u00f9 felice periodo della mia vita bench\u00e9 allora non me ne rendessi conto.\" Un compagno di classe lo ricordava come uno studente molto preparato ma incostante, fortunato nel superare gli esami di matematica e scienze, e inoltre \"molto avanti rispetto ai suoi compagni nella preparazione in Storia e Letteratura\", le sue materie preferite. Non avendo un secondo nome come gli altri studenti, cominci\u00f2 a firmare \"Stephen T. Crane\" per \"essere considerato alla pari degli altri iscritti\". Crane fu sempre considerato un tipo amichevole, ma anche lunatico e ribelle. A volte saltava le lezioni per andare a giocare a baseball, un gioco in cui svolgeva il ruolo difensivo di ricevitore, tuttavia era anche molto interessato nei programmi di addestramento militare tenuti dalla scuola. Stephen rapidamente avanz\u00f2 nei ranghi del battaglione studentesco. Un compagno lo descrisse come \"certo fisicamente attraente senza essere di bell'aspetto,\" ma Crane era distaccato e riservato, in genere non molto benvoluto a Claverack.\nNell'estate del 1888, Crane fece da aiutante a suo fratello Townley che gestiva una agenzia di stampa nella localit\u00e0 marittima di Asbury Park nel New Jersey, lavorandovi ogni estate fino al 1892. Il primo scritto pubblicato a firma di Crane fu un articolo sulla famosa ricerca condotta in Africa dall'esploratore Henry M. Stanley per rintracciare il missionario Inglese David Livingstone. L'articolo comparve nel febbraio 1890 sulla rivista \"Vidette\" del Claverack College. Nel giro di pochi mesi, tuttavia, Crane venne persuaso dalla sua famiglia a rinunciare alla carriera militare e a trasferirsi presso il Lafayette College di Easton in Pennsylvania, in modo da laurearsi in ingegneria mineraria. Egli si iscrisse al Lafayette il 12 settembre e ben presto si lasci\u00f2 trascinare in attivit\u00e0 extrascolastiche; si impegn\u00f2 ancora una volta nel baseball ed ader\u00ec alla maggiore fratellanza studentesca la (\u0394\u03a5) Delta Ipsilon, e a due gruppi rivali: la Washington Literary Society e la Franklin Literary Society. Crane segu\u00ec le lezioni con scarsa assiduit\u00e0 e termin\u00f2 il semestre conseguendo votazioni solo in quattro dei sette corsi da lui scelti. Dopo aver frequentato solo un semestre, Crane si trasfer\u00ec alla Syracuse University dove si iscrisse come fuori corso nella facolt\u00e0 di Lettere. Crane alloggi\u00f2 presso un pensionato della fratellanza Delta Upsilon ed entr\u00f2 a far parte della squadra di baseball. Segu\u00ec appena un corso (Letteratura Inglese) durante il secondo trimestre, rimase sul posto senza per\u00f2 seguire alcun corso nel terzo trimestre.\nConsiderando con maggior attenzione il suo scrivere, Crane inizi\u00f2 a sperimentare l'impostazione e lo stile provando a trattare diversi temi. Un suo racconto immaginario dal titolo \"Great Bugs of Onondaga\" apparve contemporaneamente sul \"Syracuse Daily Standard\" e sul \"New York Tribune\". Avendo definito la vita universitaria \"una perdita di tempo\", Crane decise di divenire uno scrittore e un cronista a tempo pieno. Egli partecip\u00f2 ad una riunione capitolare della confraternita Delta Ipsilon il 12 giugno 1891, ma poco dopo abbandon\u00f2 gli studi universitari per sempre.\nScrittore a tempo pieno.\nNell'estate del 1891, Crane sottopose due suoi racconti a Willis Fletcher Johnson redattore del \"Tribune\" e amico della famiglia Crane, che accett\u00f2 di pubblicarli. \"Hunting Wild Dogs\" e \"The Last of the Mohicans\" furono i primi di quattordici anonimi bozzetti e racconti sulla Contea Sullivan dello Stato di New York che sarebbero apparsi sul \"Tribune\" fra febbraio e luglio del 1892. Crane sottopose a Johnson una prima stesura di \"Maggie: A Girl of the Streets\". Pi\u00f9 tardi in quella stessa estate, Crane conobbe e fece amicizia con l'autore Hamlin Garland, che era impegnato in zona a tenere conferenze sulla letteratura statunitense e sulle arti espressive; il 17 di agosto, Garland tenne una conferenza sul romanziere William Dean Howells, Crane ne scrisse una recensione per il \"Tribune\". Garland, ben impressionato dall'onest\u00e0 intellettuale del giovane scrittore ne divenne il mentore e difensore. Negli anni successivi, comunque, la loro amicizia si doveva incrinare a causa della disapprovazione mostrata da Garland per la presunta immoralit\u00e0 di Crane.\nNell'autunno del 1891, Stephen si trasfer\u00ec presso il fratello Edmund che abitava a Lake View, un sobborgo di Paterson (New Jersey). Di qui Crane fece frequenti viaggi a New York, prendendo appunti e scrivendo articoli in particolare sui quartieri di fatiscenti caseggiati che andavano sorgendo nella citt\u00e0. Crane studi\u00f2 con attenzione la zona della Bowery, un piccolo ed un tempo prospero quartiere nella zona sud di Manhattan. Dopo la Guerra Civile, i negozi e i palazzi della Bowery si erano trasformati in bar, sale da ballo, bordelli e pensioni di infima categoria, tutti ambienti che Crane frequent\u00f2, in seguito giustificandosi di averlo fatto per poter svolgere ricerca sul campo. Egli fu attratto dal tipo di gente trovata in quelle catapecchie, ritenendola \"aperta e sincera, senza nulla di segreto\". Considerato che nulla di veramente genuino e privo di sentimentalismi era mai stato scritto riguardo alla Bowery, Crane decise di farlo lui stesso; questa esperienza sarebbe servita come impostazione per il suo primo romanzo. Il 7 dicembre del 1891, la madre di Crane mor\u00ec all'et\u00e0 di 64 anni, e il ventenne autore scelse il fratello Edmund come proprio tutore.\nNonostante fosse fragile, denutrito e affetto da una tosse stizzosa che non gli impediva per\u00f2 di fumare sigarette, nella primavera del 1892 Crane inizi\u00f2 una relazione con Lily Brandon Munroe, una donna sposata che lo scrittore convinse ad abbandonare il marito. Bench\u00e9 la Munroe affermasse in seguito che Crane \"non era un bel uomo\", ella tuttavia era rimasta affascinata dai suoi \"affascinanti occhi grigi a forma di mandorla.\" Crane la preg\u00f2 di fuggire con lui, ma la famiglia di lei si oppose a questa unione perch\u00e9 Crane era squattrinato e senza prospettive, per questo la Munroe declin\u00f2 l'invito. Il loro ultimo incontro avvenne probabilmente nell'Aprile del 1898 quando lui rinnov\u00f2 l'invito a fuggire via e lei ancora una volta oppose un netto rifiuto.\nFra il 2 luglio e l'11 settembre del 1892, Crane pubblic\u00f2 almeno una decina di nuovi articoli sulle vicende di Asbury Park. Bench\u00e9 un collega del \"Tribune\" affermasse che Crane \"non si differenziava di molto da qualsiasi altro suo coetaneo che si fosse guadagnata la reputazione di parlar chiaro e altrettanto di scrivere,\" in quella estate gli articoli di Crane assunsero un tono pi\u00f9 scettico e privo di ipocrisia. Una tempesta di polemiche si scaten\u00f2 allorch\u00e9 venne pubblicato un articolo che egli scrisse sul corteo del Gruppo Giovanile del Sindacato Americano degli Operai (Junior Order of United American Mechanics), intitolato \"Cortei e Divertimenti\". In questo articolo, pubblicato il 21 di agosto, si accostavano, da un lato, gli uomini del corteo \"scuri di pelle, con le spalle ricurve, rozzi e bisunti\" e, dall'altro lato, gli spettatori presenti ai lati della strada che indossavano \"leggeri abiti estivi, parasole di pizzo, pantaloni da tennis, cappelli di paglia e sui volti sorrisi indifferenti\". Ritenendo di essere stati scherniti, alcuni dei partecipanti al corteo JOUAM offesi scrissero alla redazione. Il fatto che il proprietario del \"Tribune\", Whitelaw Reid, quell'anno fosse in lista come candidato alla vicepresidenza Republicana \u00e8 probabile che abbia reso la faccenda abbastanza delicata. Nonostante Townley Crane abbia scritto un pezzo per la \"Asbury Park Daily Press\" in difesa di Stephen, il \"Tribune\" si scus\u00f2 prontamente con i suoi lettori, definendo l'articolo in questione come \"un pezzo di corrispondenza occasionale, passato inavvertitamente in tipografia\". Hamlin Garland e il biografo John Barry affermarono che Crane disse loro di essere stato licenziato in tronco dal \"Tribune\", ma Willis Fletcher Johnson in seguito neg\u00f2 ci\u00f2. Il giornale, comunque, non avrebbe pi\u00f9 pubblicato alcunch\u00e9 di Crane dopo il 1892.\nVita a New York.\nCrane lott\u00f2 per poter guadagnarsi da vivere come libero giornalista, contribuendo con bozzetti e servizi speciali per diversi quotidiani di New York. Nell'ottobre 1892, prese alloggio a Manhattan in una casa abitata da un gruppo di studenti di medicina. L'abbozzo di \"Maggie: A Girl of the Streets\", il romanzo che tratta di una ragazza, un \"fiore che sboccia nel fango\" e che diventa la vittima di tragiche circostanze, fu sviluppato o interamente riscritto in questo periodo. Nell'inverno del 1893, Crane port\u00f2 il manoscritto di \"Maggie\" a Richard Watson Gilder, che si rifiut\u00f2 di pubblicarlo sul \"The Century Magazine\". Crane, a questo punto, decise di pubblicarlo privatamente utilizzando i soldi ereditati da sua madre. Il romanzo venne stampato alla fine di febbraio o ai primi di marzo del 1893 presso una piccola tipografia che di solito stampava libri di medicina e opuscoli religiosi. Sul frontespizio allegato alla domanda di diritto d'autore presentata alla Library of Congress si legge semplicemente: \"A Girl of the Streets, / A Story of New York. / \u2014By\u2014/Stephen Crane.\" Il nome \"Maggie\" venne aggiunto nel titolo successivamente. Crane us\u00f2 lo pseudonimo \"Johnston Smith\" per la pubblicazione iniziale del romanzo, a tal proposito disse all'amico e artista Corwin Knapp Linson che quel \"nom de plume\" fu \"il nome pi\u00f9 comune che mi venisse in mente. Avevo un amico redattore che si chiamava Johnson, a quel nome aggiunsi una \"t\", cos\u00ec che nessuno avrebbe potuto rintracciarmi fra la massa di signori Smith.\" Hamlin Garland recens\u00ec l'opera nel numero di giugno 1893 della rivista \"Arena\", definendo il romanzo come \"la pi\u00f9 veritiera e originale ricerca sui bassifondi che io abbia mai avuto occasione di leggere, per quanto incompleta.\" Nonostante questi primi elogi, Crane si sent\u00ec depresso e con pochi soldi in tasca avendo speso ben $869 per 1.100 copie di un romanzo che non ebbe fortuna presso il pubblico; tanto che fin\u00ec per dar via un centinaio di copie invendute. In seguito, Crane avrebbe ricordato \"con quanta ansia ho atteso la pubblicazione e mi sono immaginato quale sensazione ci\u00f2 mi avrebbe procurato. Nulla di tutto ci\u00f2 avvenne. Nessuno sembrava notarla o curarsene... Povera Maggie! Fu lei uno dei miei primi amori.\"\nNel marzo 1893, Crane pass\u00f2 delle ore nello studio di Linson a posare per un ritratto. In questo occasione fu affascinato dalla lettura di una serie di articoli pubblicati sulla rivista \"Century\" e dedicati alle battaglie e ai famosi condottieri della Guerra Civile. Deluso dallo stile arido di quei resoconti, Crane afferm\u00f2, \"Io mi meraviglio che alcuni di quei combattenti non dicano cosa hanno \"provato\" in quei frangenti. Essi descrivono con dovizia di particolari ci\u00f2 che \"fecero\", ma per il resto sono freddi come sassi.\" Crane ritorn\u00f2 a leggere queste riviste nelle successive visite fatte allo studio di Linson, e alla fine nacque impellente l'idea di scrivere un romanzo sulla guerra. Successivamente egli avrebbe detto che \"inconsciamente in lui durante gran parte della fanciullezza si erano definiti i dettagli di questa storia\" e aveva immaginato \"storie di guerra sin da quando aveva smesso i pantaloni alla zuava.\" Questo romanzo si sarebbe intitolato \"The Red Badge of Courage\".\nFin dall'inizio, Crane volle mostrare ci\u00f2 che si provava in guerra tracciando \"un quadro psicologico della paura.\" Ide\u00f2 una storia cos\u00ec come vista da un giovane soldato semplice che dapprima parte per la guerra spinto da giovanili sogni di gloria e poi subito viene disilluso dalla dura realt\u00e0 della guerra, Crane diede al suo soldato il cognome \"Fleming\", prendendo in prestito il cognome da nubile di sua cognata. In seguito egli rifer\u00ec che i primi paragrafi gli sgorgarono dalla penna con \"ogni parola al suo posto, ogni virgola, ogni periodo gi\u00e0 prefissato.\" L'autore lavor\u00f2 maggiormente di notte, scrivendo da mezzanotte circa fino alle quattro o le cinque del mattino. Poich\u00e9 non poteva permettersi una macchina da scrivere, Crane scrisse accuratamente con inchiostro su carta di formato normale, raramente facendo cancellature o aggiungendo una parola fra le righe. Se era proprio costretto a cambiare qualcosa, riscriveva l'intera pagina.\nMentre lavorava al suo secondo romanzo, Crane non smise di scrivere bozzetti di vita e racconti da far pubblicare per evitare l'indigenza; \"An Experiment in Misery\", basato sulle esperienze fatte da Crane nella Bowery, fu pubblicato dalla \"New York Press\". Egli scriveva anche cinque o sei poesie al giorno. Ai primi del 1894, fece leggere alcune delle sue poesie, che egli chiamava semplicemente \"righe\", ad Hamlin Garland, che rifer\u00ec di averne lette \"in tutto una trentina\" con \"crescente meraviglia.\" Nonostante che Garland e William Dean Howells lo incoraggiassero a proporre le sue poesie ad un editore, i versi liberi di Crane erano troppo fuori dall'usuale per proporli alla maggioranza dei lettori. Dopo un breve tira e molla fra il poeta e l'editore, la casa editrice Copeland &amp; Day accett\u00f2 di pubblicare il primo volume di poesie di Crane, \"The Black Riders\"(I cavalieri neri), ma questo usc\u00ec nelle librerie solo dopo \"The Red Badge of Courage\". Crane ricevette un 10% di diritti d'autore, e l'assicurazione che il volume si sarebbe presentato in una veste \"dallo stile molto pi\u00f9 classico di qualsiasi altro libro mai pubblicato in America.\"\nNella primavera del 1894, Crane invi\u00f2 il manoscritto completo di \"The Red Badge of Courage\" al \"McClure's Magazine\", che era la rivista principale a pubblicare scritti sulla Guerra Civile. Quelli di \"McClure's\", mentre tardavano a dargli una risposta circa il suo romanzo, offrirono a Crane l'incarico di un servizio sul lavoro nelle miniere di carbone della Pennsylvania. \"In the Depths of a Coal Mine\" (Nelle profondit\u00e0 di una miniera di carbone), un \"reportage\" con illustrazioni di Linson, venne venduto da \"McClure's\" ad un certo numero di quotidiani che per\u00f2 lo pubblicarono con pesanti modifiche. Crane disgustato dai tagli, chiese a Linson: \"Ma perch\u00e9 diavolo mi hanno inviato laggi\u00f9? Volevano forse che le miniere di carbone fossero presentate al pubblico come delle luccicanti sale da ballo con i minatori che sorbiscono gelati indossando camicie inamidate?\"\nDopo che si rese conto che \"McClure's\" non avrebbe potuto pagarlo, Crane sottopose il suo romanzo di guerra a Irving Bacheller dell'agenzia di stampa Bacheller-Johnson, che convenne di pubblicare \"The Red Badge of Courage\" a puntate. Fra il 3 e il 9 dicembre 1894, \"The Red Badge of Courage\" inizi\u00f2 ad essere presentato su di una mezza dozzina di quotidiani negli Stati Uniti. Anche se presentava molti tagli a causa del tipo particolare di pubblicazione, Bacheller attest\u00f2 del suo grande successo dicendo \"la qualit\u00e0 dell'opera venne percepita e riconosciuta immediatamente.\" Nell'editoriale del direttore del \"Philadelphia Press\" del 7 dicembre si leggeva che Crane \"\u00e8 al momento un nome nuovo e sconosciuto, ma tutti parleranno di questo autore se continuer\u00e0 cos\u00ec come ha iniziato\".\nViaggi e celebrit\u00e0.\nAlla fine di gennaio del 1895, Crane part\u00ec per quello che egli defin\u00ec \"un lungo e tortuoso viaggio da giornalista verso il West\". Scrivendo articoli per l'agenzia Bacheller, fece tappa a Saint Louis (Missouri), nel Nebraska, a New Orleans, a Galveston e infine giunse a Citt\u00e0 del Messico. Irving Bacheller in seguito avrebbe affermato di \"aver mandato Crane in Messico alla scoperta di un nuovo colore locale\", che lo scrittore rinvenne nella vita dei bassifondi messicani. Mentre a New York Crane scopr\u00ec una classe proletaria piagnona, in Messico, al contrario, fu ben impressionato dalla \"superiorit\u00e0\" dimostrata dai contadini nel contentarsi di quanto avevano ed \"anche dal rifiuto di essere commiserati.\" Ritornato a New York cinque mesi dopo, Crane divenne socio del Lantern (alternativamente scritto \"Lanthom\" o \"Lanthorne\") Club organizzato da un gruppo di giovani scrittori e giornalisti. Il Club, collocato sul terrazzo di un vecchio fabbricato di William Street vicino al Ponte di Brooklyn, serviva come una sorta di pub ed era arredato come la cabina di una nave. In questo locale Crane consumava un discreto pasto al giorno, tuttavia i suoi amici, secondo Nelson Greene, erano preoccupati dal fatto che \"fumava continuamente, beveva troppo caff\u00e8, mangiava poco e non si curava i denti\". Vivendo quasi in povert\u00e0 e spendendo in anticipo quanto avrebbe guadagnato con la pubblicazione dei suoi libri, Crane inizi\u00f2 a lavorare su due nuovi romanzi: \"The Third Violet\" (La terza violetta) e \"George's Mother\" (La madre di George).\nIl volume di poesie \"The Black Riders\" fu pubblicato da Copeland &amp; Day prima che Crane tornasse nel mese di maggio a New York, ma, purtroppo, ricevette molte critiche per non dire insulti a causa dello stile particolare delle poesie e per l'uso dei versi liberi. In un articolo della rivista \"Bookman\" Crane fu definito come l'\"Aubrey Beardsley della poesia\" ed un commentatore del \"Chicago Daily Inter-Ocean\" afferm\u00f2 che \"non si trova neanche una riga di poesia dalla prima fino all'ultima pagina. Al confronto le poesie di \"Leaves of Grass\" di Whitman sono molto pi\u00f9 comprensibili. Per il libro di Crane sarebbe adatto il titolo di Poetica follia.\" A giugno, il \"New York Tribune\" recens\u00ec il libro definendolo \"un sacco di spazzatura.\" Crane, comunque, fu ben felice che il libro avesse \"creato un certo subbuglio\".\nIn netto contrasto al modo in cui venne accolta la poesia di Crane, \"The Red Badge of Courage\" riscosse un grande successo dopo che usc\u00ec per i tipi della Appleton nel settembre 1895. Nei successivi quattro mesi il libro fu tra i primi sei in diverse classifiche dei libri pi\u00f9 venduti in tutto il paese. Questo libro arriv\u00f2 sulla scena letteraria \"come un lampo a ciel sereno\", secondo il giudizio di Henry Louis Mencken, che all'epoca aveva 15 anni. Il romanzo ebbe entusiastica accoglienza in Inghilterra; Joseph Conrad, futuro amico di Crane, scrisse che il romanzo \"ebbe l'effetto esplosivo di un proiettile di cannone da 12\" caricato con un potentissimo esplosivo.\" Appleton pubblic\u00f2 nel giro di un anno ben undici edizioni. Nonostante che alcuni critici ritenessero l'opera eccessivamente descrittiva e oltraggiosa dello spirito di patria, essa venne salutata come una realistica descrizione della guerra e come esempio di uno stile di scrittura pi\u00f9 che unico. La \"Detroit Free Press\" dichiar\u00f2 che \"The Red Badge\" avrebbe suscitato nei lettori \"una cos\u00ec vivida immagine delle emozioni e degli orrori in un campo di battaglia che voi pregherete il cielo affinch\u00e9 i vostri occhi non vedano nella realt\u00e0 mai nulla del genere.\"\nVolendo giovarsi del successo di \"The Red Badge\", l'agenzia McClure offr\u00ec a Crane un contratto per la stesura di una serie sui campi di battaglia della Guerra Civile. Poich\u00e9 era un suo desiderio \"di visitare i campi delle battaglie\u2014che stavo per descrivere\u2014nel momento dell'anno in cui furono combattute,\" Crane accett\u00f2 l'incarico. Dopo aver visitato i campi di battaglia nel Nord Virginia, compreso quello della Fredericksburg, decise di scrivere ancora cinque racconti sulla Guerra Civile: \"Three Miraculous Soldiers\" (Tre portentosi soldati), \"The Veteran\" (Il veterano), \"An Indiana Campaign\" (Una campagna militare in Indiana), \"An Episode of War\" (Un episodio bellico) e \"The Little Regiment\" (Il piccolo reggimento).\nAria di scandalo.\nAll'et\u00e0 di 24 anni, Crane, che stava godendosi il suo successo, si trov\u00f2 coinvolto in un caso che fece molto scalpore riguardo ad una presunta prostituta di nome Dora Clark. Alle prime ore dell'alba del 16 settembre 1896, egli era in compagnia di due ballerine e della Clark appena uscite dal Broadway Garden di New York, un popolare locale dove Crane si era recato ad intervistare le donne per una serie di articoli che stava scrivendo. Mentre Crane guardava che una delle donne prendesse tranquillamente un tram, un poliziotto in borghese di nome Charles Becker ferm\u00f2 le altre due donne con l'accusa di adescamento; non appena Crane cerc\u00f2 di intervenire venne minacciato di arresto. Una delle donne venne rilasciata dopo che Crane conferm\u00f2 che lei si era confusa nel dichiararsi sua moglie, la Clark, invece, venne condotta al distretto di polizia. Pronunciandosi contro il parere del sergente che procedeva alla conferma dell'arresto, Crane rilasci\u00f2 una dichiarazione in cui confermava l'innocenza di Dora Clark, con queste parole \"Io so solo che mentre era in mia compagnia la signorina si \u00e8 comportata in modo corretto, e sostengo la falsit\u00e0 dell'accusa del poliziotto.\" Sulla base della testimonianza di Crane, la Clark venne rilasciata. I mezzi di comunicazione presero al volo la storia; la notizia si diffuse a Philadelphia, a Boston e in altre citt\u00e0 con i giornali che ponevano in risalto il coraggio e la risoluzione mostrata da Crane. La vicenda Stephen Crane, cos\u00ec divenne nota, presto divenne argomento di barzellette; sul \"Chicago Dispatch\" in particolare si lesse uno spiritoso gioco di parole \"si avverte rispettosamente il signor Stephen Crane che il sodalizio con donne vestite di rosso non \u00e8 necessariamente un 'Segno rosso di coraggio'\u00a0\".\nUn paio di settimane dopo la chiusura del caso, la Clark denunci\u00f2 per indebito arresto l'agente che l'aveva fermata. Il giorno successivo, l'agente alla presenza di testimoni aggred\u00ec la Clark. Crane, che in un primo momento si era recato per pochi giorni a Philadelphia per sfuggire all'asfissiante pressione della stampa, ritorn\u00f2 a New York per testimoniare nel procedimento contro Becker, nonostante il parere contrario datogli da Theodore Roosevelt, che a quel tempo era Commissario di polizia ed un nuovo conoscente di Crane. La difesa dell'agente prese di mira Crane: la polizia perquis\u00ec il suo appartamento ed interrog\u00f2 la gente che lo conosceva, per trovare incriminazioni che potessero sminuire la sua testimonianza. Ci fu un vivace contraddittorio col quale si cerc\u00f2 di far apparire Crane come un uomo di dubbia moralit\u00e0; al pubblico ministero che lo accusava di frequentare case di malaffare, Crane rispose che lo faceva a scopo di inchieste giornalistiche. A conclusione del processo, il 16 ottobre, l'agente accusato di indebito arresto venne scagionato, ma la reputazione di Crane ne usc\u00ec a pezzi.\nCora Taylor e il naufragio del \"Commodore\".\nRicevuti $700 in monete d'oro spagnole dall'agenzia Bacheller-Johnson per l'incarico di corrispondente di guerra da Cuba, Crane part\u00ec da New York il 27 novembre con un treno diretto a Jacksonville in Florida. Al suo arrivo, scese al St. James Hotel registrandosi con lo pseudonimo di Samuel Carlton per conservare l'anonimato mentre cercava un imbarco per Cuba. Nell'attesa, fece un giro per la citt\u00e0 e visit\u00f2 i locali di piacere. Nel giro di pochi giorni incontr\u00f2 la trentunenne Cora Taylor, proprietaria del locale Hotel de Dream. Nata in una rispettabile famiglia di Boston, la Taylor (il cui vero nome era Cora Ethel Stewart) era gi\u00e0 stata sposata due volte; il suo primo marito, Vinton Murphy, divorzi\u00f2 da lei accusandola di adulterio. Nel 1889, spos\u00f2 il Capitano Donald William Stewart, che ella abbandon\u00f2 nel 1892 per un altro uomo. Al tempo dell'arrivo di Crane, la Taylor era residente a Jacksonville da due anni. Pur vivendo una vita \"bohemienne\", era una persona ben nota e tenuta in considerazione. I due trascoresro gran tempo insieme nell'attesa che Crane si imbarcasse. Alla fine, lo scrittore ottenne il permesso di imbarcarsi sul \"Commodore\" in partenza a capodanno per il porto cubano di Cienfuegas.\nLa nave salp\u00f2 da Jacksonville con 27 o 28\u00a0uomini ed un carico di vettovaglie e munizioni per i ribelli Cubani. Lungo il fiume St. John e a meno di 2 miglia da Jacksonville, la \"Commodore\" a causa della fitta nebbia and\u00f2 ad incagliarsi in un banco di sabbia e danneggi\u00f2 lo scafo. Bench\u00e9 fosse stata disincagliata, il giorno dopo la nave di nuovo and\u00f2 ad arenarsi a Mayport riportando altri danni. Verso sera si apr\u00ec una falla nel locale delle caldaie con conseguente malfunzionamento delle pompe, la nave si arrest\u00f2 a circa 16 miglia dalla insenatura Mosquito. Quando la nave imbarc\u00f2 ancor pi\u00f9 acqua, Crane descrisse la sala motori come se \"in quel momento si osservasse la scena di pentoloni bollenti nella cucina dell'Ade.\" Le scialuppe del \"Commodore\" vennero calate in acqua alle prime ore del mattino del 2 gennaio 1897 e la nave infine affond\u00f2 verso le 7 del mattino. Crane fu uno degli ultimi a lasciare la nave su di una scialuppa di 3 metri. Sostenendo una dura prova che descriver\u00e0 nel racconto \"The Open Boat\" (\"La scialuppa\"), Crane ed altri tre uomini (compreso il comandante della nave) vennero sballottati per un giorno e mezzo al largo della costa della Florida prima di tentare uno sbarco presso Daytona Beach. La piccola imbarcazione, tuttavia, fu capovolta dalle onde, costringendo gli esausti naufraghi a nuotare fino a riva; uno di loro per\u00ec travolto dai frangenti. Poich\u00e9 aveva perso l'oro che gli era stato dato per il viaggio, Crane telegraf\u00f2 chiedendo aiuto a Cora Taylor. Ella si port\u00f2 a Daytona e il giorno successivo ritorn\u00f2 a Jacksonville insieme a Crane. Erano passati appena quattro giorni da quando lo scrittore era partito con il \"Commodore\".\nAmpi resoconti del naufragio apparvero sulle prime pagine di tutti i quotidiani. Cominciarono a circolare voci, che non vennero mai confermate, di un sabotaggio della nave. Descritto dalla stampa con favore per il suo comportamento eroico, Crane vide migliorata, se non ripristinata, la sua reputazione agli occhi dell'opinione pubblica, dopo i duri colpi ricevuti per la vicenda di Dora Clark. Intanto, sbocci\u00f2 l'amore fra Crane e la Taylor.\nGuerra Greco-Turca (1897).\nNonostante il periodo di appagamento a Jacksonville e la necessit\u00e0 comunque di un periodo di riposo dopo le varie traversie, Crane inizi\u00f2 ad essere irrequieto. Part\u00ec da Jacksonville per New York City l'11 gennaio, qui fece richiesta per un passaporto con destinazione Cuba, Messico e i Caraibi. Pass\u00f2 tre settimane a New York, completando il racconto \"The Open Boat\" e recandosi periodicamente a Port Jervis. In questo periodo, tuttavia, vennero disposti dei blocchi navali lungo la costa della Florida, e da questo Crane dedusse che non sarebbe pi\u00f9 riuscito a partire per Cuba. Ai primi di marzo, il racconto \"The Open Boat\" fu venduto all'editore Scribner per $300. Deciso a scrivere come corrispondente di guerra, Crane si impegn\u00f2 con il \"New York Journal\" di William Randolph Hearst per la stesura di articoli come inviato sul fronte della Guerra Greco-Turca (1897). Crane part\u00ec con la Taylor, che aveva venduto l'Hotel de Dream proprio per seguirlo.\nIl 20 marzo, salparono facendo scalo prima in Inghilterra, dove Crane fu accolto con grande cordialit\u00e0. Crane e la Taylor giunsero ad Atene ai primi di aprile; fra il 17 aprile (quando la Turchia dichiar\u00f2 guerra alla Grecia) e il 22 di aprile, Crane scrisse il suo primo servizio sulla guerra, \"An Impression of the 'Concert'\u00a0\". Quando part\u00ec per l'Epiro nel nordovest della Grecia, la Taylor rimase ad Atene, dove praticamente divenne la prima donna corrispondente di guerra dalla Grecia. Ella scrisse, sotto lo pseudonimo di \"Imogene Carter\", per il \"New York Journal\", un incarico che le era stato procurato da Crane. Entrambi scrivevano spesso spostandosi per il paese sia da soli che in coppia. La prima operazione che ebbe come testimone Crane fu l'assalto portato dai Turchi contro le truppe greche del generale Constantine Smolenski nella zona di Velestino. Crane scrisse, \"\u00c8 importante osservare l'esercito nemico. \u00c8 proprio difficile descrivere dove e come continui a trovare il coraggio.\" Nel corso di questa battaglia, Crane si imbatt\u00e9 in un \"saltellante cucciolo grassottello\" che venne adottato con il nome di \"Velestino, il cane del giornale\". Il 20 maggio venne firmato un armistizio fra Grecia e Turchia, ponendo fine a quella che fu detta la guerra dei 30 giorni; Crane e la Taylor lasciarono la Grecia diretti in Inghilterra, portandosi dietro due fratelli greci come domestici e in pi\u00f9 il cane Velestino.\nIn Inghilterra e Guerra Ispano-Americana.\nDopo essersi fermati a Limpsfield, nel Surrey, per pochi giorni, Crane e la Taylor si stabilirono a Ravensbrook, una semplice villa in mattoni di Oxted. Presentandosi come il Signor Crane e Signora, vissero in Inghilterra come una coppia sposata. Crane, comunque, cerc\u00f2 sempre di nascondere la relazione ad amici e famigliari negli Stati Uniti. Pur molto stimato in Inghilterra, Crane, viceversa, si sentiva oggetto di critiche in patria. Infatti scrisse: \"Pare che ci siano molti americani che vogliono uccidermi, seppellirmi e dimenticarmi puramente per loro cattiveria e invidia e--per mia indegnit\u00e0, se preferisci\". Il cane Velestino si ammal\u00f2 e mor\u00ec subito dopo il loro arrivo in Inghilterra il 1\u00ba di agosto. Crane, che amava molto i cani, scrisse una commovente lettera ad un amico un'ora dopo la morte del cane, affermando che \"per undici giorni abbiamo lottato contro la morte per lui, non pensando ad altro che a farlo vivere.\" La zona di Limpsfield-Oxted ospitava membri del movimento socialista Fabian Society e per questo era una meta di scrittori quali Edmund Gosse, Ford Madox Ford e Edward Garnett. Crane incontr\u00f2 nell'ottobre 1897 il romanziere di origine polacca Joseph Conrad, col quale inizi\u00f2 un'amicizia, che lo scrittore americano defin\u00ec, \"cordiale e duratura\".\nBench\u00e9 Crane si sentisse a suo agio tra i suoi colleghi, tuttavia le recensioni negative dell'ultimo suo romanzo \"The Third Violet\" stavano incrinando la sua fama di scrittore. Fra l'altro, i critici avevano stroncato anche i suoi scritti dai campi di guerra, considerandoli troppo egocentrici. Crane cominciava a mancare di introiti, nonostante che \"The Red Badge of Courage\" a quell'epoca avesse raggiunto la quattordicesima edizione negli Stati Uniti e la sesta in Inghilterra. Per sopravvivere finanziariamente, inizi\u00f2 a lavorare senza tregua sia per gli editori inglesi che per quelli statunitensi. Crane scrisse in rapida successione racconti quali \"The Monster\" (Il mostro), \"The Bride Comes to Yellow Sky\" (La sposa giunge a Yellow Sky), \"Death and the Child\" (La morte e il bambino) e \"The Blue Hotel\" (La locanda azzurra). Crane inizi\u00f2 ad imporre un prezzo alle sue nuove opere, sperando di ricavare da \"The Bride\", per esempio, $175. Alla fine del 1897, comunque, la crisi finanziaria di Crane peggior\u00f2. Amy Leslie, una giornalista di Chicago e sua ex amante, lo cit\u00f2 per mancata restituzione di un prestito di $550. Il \"New York Times\" scrisse che Leslie aveva prestato a Crane $800 nel novembre del 1896 ma questi le aveva restituito solo un quarto della somma. In febbraio, lo scrittore venne chiamato davanti al giudice per rispondere di insolvenza verso la Leslie. La questione, comunque, deve avere trovato una soluzione extra giudiziale, perch\u00e9 non esiste alcuna sentenza in merito. Frattanto, Crane si sentiva \"oppresso dai guai\" e con \"le spalle al muro\" per le spese. Un giorno si coinfid\u00f2 con il suo agente di essere sotto di $2.000 ma che \"ce l'avrebbe fatta\" con una maggiore produzione di scritti.\nSubito dopo l'affondamento della nave USS Maine della marina militare, esplosa nel porto dell'Avana il 15 febbraio 1898 in circostanze sospette, a Crane venne offerto un anticipo di 60 sterline dalla rivista inglese \"Blackwood's Magazine\" per degli articoli da scrivere \"dal teatro delle operazioni nel caso di conflitto\" fra Stati Uniti e Spagna. La salute di Crane cominciava a vacillare, e si ritiene che cominciassero a manifestarsi i segni della tubercolosi polmonare, che aveva contratto da bambino.. Con in tasca quasi nessun soldo derivante dai racconti gi\u00e0 finiti, Crane accett\u00f2 l'incarico e part\u00ec da Oxted per New York. Cora Taylor e il resto della casa rimasero in Inghilterra per tenere a bada i creditori locali. Crane, una volta giunto a New York, fece richiesta di un passaporto e part\u00ec per Key West due giorni prima che il Congresso dichiarasse guerra alla Spagna. Mentre la guerra languiva, tuttavia, lo scrittore condusse interviste tra la gente e prepar\u00f2 il materiale da inviare alla rivista. Ai primi di giugno, fu testimone della fondazione di una base statunitense a Cuba quando i Marines occuparono la Baia di Guant\u00e1namo. Crane sbarc\u00f2 insieme ai Marines, per \"raccogliere e mettere sulla carta le sensazioni proprio mentre l'azione si svolgeva.\" Bench\u00e9 egli con sincerit\u00e0 scrivesse della sua paura durante la battaglia, gli altri intorno a lui ne osservarono la calma e la compostezza. Crane avrebbe in seguito ricordato \"questa interminabile tragedia notturna\" nel racconto \"Marines Signaling Under Fire at Guantanamo\". Dopo aver mostrato grande spirito di sacrificio durante la battaglia di Cuzco a Cuba, recapitando messaggi ai comandanti di compagnia, Crane merit\u00f2 una citazione ufficiale per il suo \"aiuto materiale fornito durante l'azione\".\nCrane continu\u00f2 a scrivere servizi su varie battaglie e sul peggioramento delle condizioni militari, comunque ebbe parole di encomio per i Rough Riders, il 1\u00ba reggimento di volontari di cavalleria guidati da Theodore Roosevelt, nonostante gli screzi con quest'ultimo quando era Commissario di polizia a New York. Ai primi di luglio, tuttavia, Crane fu rinviato negli Stati Uniti per cure mediche a causa di febbre alta. Gli venne diagnosticata prima la febbre gialla, poi la malaria. Una volta giunto a Old Point Comfort in Virginia, pass\u00f2 alcune settimane di riposo in un albergo. Nonostante Crane avesse inviato, nell'arco di tre mesi al fronte, pi\u00f9 di venti dispacci, il direttore commerciale del \"World\", ritenendo che il giornale non avesse ricevuto il corrispettivo in articoli di quanto corrisposto allo scrittore, lo locenzi\u00f2. Per ritorsione, Crane volendo ritornare a Cuba firm\u00f2 un contratto con il \"New York Journal\" di Hearst. Pertanto si port\u00f2 prima a Porto Rico e quindi all'Avana. A settembre, si sparsero voci che Crane, il quale stava lavorando sotto falso nome, fosse stato ucciso oppure che fosse disperso. Lo scrittore, tuttavia, seppure sporadicamente, spediva dispacci e articoli; con il suo spirito di osservazione descrisse la vita che si svolgeva all'Avana nelle strade affollate e vari altri argomenti, ma ben presto fu di nuovo a corto di denaro. Anche la Taylor, lasciata sola in Inghilterra, si trovava in difficolt\u00e0. Cominci\u00f2 ad agitarsi per le preoccupazioni su dove si trovasse il suo uomo; infatti non riuscirono a comunicare fra di loro fino alla fine dell'anno. Crane, infine part\u00ec dall'Avana e giunse in Inghilterra l'11 gennaio 1899.\nLa Fine.\nL'affitto della casa a Ravensbrook non era stato pagato per un anno. Al suo arrivo in Inghilterra, Crane nomin\u00f2 un legale come garante per i debiti, dopo di che Crane e Taylor traslocarono a Brede Place. Questa residenza di campagna nel Sussex, risalente al XIV secolo e priva di elettricit\u00e0 e acqua corrente, venne offerta loro da conoscenti per un modesto canone d'affitto. Questo trasloco sembr\u00f2 dare speranza a Crane, ma i suoi problemi finanziari continuarono ad affliggerlo. Crane arriv\u00f2 alla decisione di non potersi pi\u00f9 permettere di scrivere per editori statunitensi, pertanto pubblic\u00f2 esclusivamente su riviste inglesi.\nDurante i primi mesi di residenza a Brede, Crane lavor\u00f2 febbrilmente; infatti egli disse al suo editore che \"non ho lavorato mai cos\u00ec tanto nella mia vita\". Il suo stato di salute peggior\u00f2, durante l'autunno del 1899 chiese informazioni ai suoi conoscenti circa localit\u00e0 di cura. In questo periodo era in fase di uscita \"The Monster and Other Stories\" (Il mostro e altri racconti) e \"War Is Kind\" (La guerra \u00e8 buona) la sua seconda raccolta di poesie che venne pubblicata in maggio negli Stati Uniti. Nessuno dei suoi libri pubblicati dopo \"The Red Badge of Courage\" ebbe un pari successo di vendite, Crane decise di comprare una macchina per scrivere per incrementare la sua capacit\u00e0 di scrittura. \"Active Service\" (Servizio attivo), un romanzo basato sul servizio svolto da Crane come corrispondente di guerra in Grecia, fu pubblicato in ottobre e accolto con giudizi diversi. Il recensore del \"New York Times\", in particolare, si chiese \"se l'autore di 'Active Service' realmente vedesse qualcosa di eccezionale nel suo personaggio di eroe della carta stampata.\"\nNel dicembre del 1899, i Crane in occasione del Natale diedero una elaborata festa che dur\u00f2 diversi giorni, a questa parteciparono Joseph Conrad, Henry James, H. G. Wells ed altri conoscenti. Il 29 dicembre, Crane sub\u00ec una grave emorragia polmonare. Nel gennaio del 1900 lo scrittore si era abbastanza ripreso tanto da lavorare per un nuovo romanzo, \"The O'Ruddy\" (\"Gli O' Ruddy\"), completandone 25 dei 33 capitoli. Nonostante avesse fatto dei piani per partire come corrispondente per Gibilterra e di qui per l'isola di Sant'Elena, dove erano tenuti prigionieri pi\u00f9 di 5.000 prigionieri Boeri, fra la fine di marzo e i primi di aprile egli sub\u00ec altre due copiose emorragie. In questo periodo, Cora Taylor scrisse molti degli articoli di Crane mentre questi era malato e chiese aiuti economici a vari amici. La coppia programm\u00f2 un viaggio in continente, ma Conrad, dopo aver fatto visita per l'ultima volta a Crane, osserv\u00f2 che \"dal viso sofferente del suo amico si capiva abbastanza bene che non vi era pi\u00f9 alcuna speranza.\"\nIl 28 maggio, la coppia giunse a Badenweiler in Germania, una stazione termale sita ai bordi della Forest Nera. Nonostante la condizione in cui si trovava, Crane continu\u00f2 a dettare frammentari episodi per completare il romanzo \"The O'Ruddy\". Stephen Crane si spense il 5 giugno 1900, all'et\u00e0 di 28 anni. Nelle sue ultime volont\u00e0 nomin\u00f2 erede universale Cora, che fece trasportare il corpo di Stephen a New York per la sepoltura. Crane venne sepolto nel Cimitero Evergreen, in quella che oggi \u00e8 la cittadina di Hillside nel New Jersey.\nNarrativa e poesia.\nStile e tecnica.\nLa narrativa di Stephen Crane viene classificata come esempio tipico di Naturalismo, Realismo, Impressionismo ovvero come un composto di queste tre forme letterarie. Il critico Sergio Perosa, per esempio, ha scritto in un suo saggio dal titolo: \"Stephen Crane fra naturalismo e impressionismo\" che gli scritti di Crane sono una \"simbiosi\" di ideali Naturalistici e di metodi Impressionistici. Le somiglianze intercorrenti fra le tecniche stilistiche degli scritti di Crane e i dipinti dell'Impressionismo\u2014compreso l'uso delle tinte e del chiaroscuro\u2014vengono spesso citate a sostegno della teoria secondo cui Crane non solo fu un Impressionista ma fu anche influenzato dallo stesso movimento pittorico. H. G. Wells rimarc\u00f2 \"il grande influsso dei laboratori dei pittori\" sull'opera di Crane, citando come esempio un passo dal secondo capitolo di \"The Red Badge of Courage\": \"Al crepuscolo la colonna si spezzett\u00f2 in unit\u00e0 reggimentali e quei frammenti si sparsero nei campi tutt'intorno per accamparsi. Le tende spuntarono come delle strane piante. I fuochi da campo punteggiarono la notte come curiosi fiori rossi... Da breve distanza, tutti quei fuochi, con le nere figure di uomini che passavano su e gi\u00f9 davanti ai rossi bagliori, creavano effetti misteriosi e satanici.\" Bench\u00e9 non esista alcuna prova diretta circa la formulazione da parte di Crane di una sua precisa teoria letteraria, egli rigett\u00f2 con veemenza il sentimentalismo, asserendo che \"una storia dovrebbe essere logica riguardo all'azione e precisa riguardo ai caratteri che descrive. La sincerit\u00e0 \u00e8 stato l'unico banco di prova per la vita stessa, i pi\u00f9 grandi artisti sono stati i pi\u00f9 semplici, semplici perch\u00e9 erano sinceri.\"\nIl poeta e biografo John Berryman ravvis\u00f2 tre essenziali varianti, o \"modelli\", nello stile narrativo di Crane. Il primo, \"versatile, vivace, conciso e brusco\", trova la sua migliore esemplificazione in \"The Red Badge of Courage\", mentre il secondo modello (\"di sommessa drammaticit\u00e0\") si ritiene collegabile a \"The Open Boat\", infine il terzo (\"molto pi\u00f9 chiuso, circostanziato e 'normale' per formulazione di sentimenti e fraseggio\") \u00e8 riscontrabile nelle ultime raccolte di racconti come \"The Monster\". L'opera di Crane, tuttavia, non pu\u00f2 essere definita in base alla sola variazione diacronica dello stile. Il suo stile non solo non si presenta in qualunque ambito narrativo con caratteri simili, ma varia dal tono grave a quello giornalistico e alla novellistica d'evasione. Tutti gli scritti di Crane sono contrassegnati uniformemente da immediatezza e allo stesso tempo da impegno, intensit\u00e0 e vigore. I romanzi e i racconti sono contrassegnati da tratti poetici come pure da periodi rapidi e brevi, da emotivit\u00e0 e rapidi cambiamenti di prospettiva, da ellissi fra e dentro le frasi. Allo stesso modo, le dimenticanze si verificano abbastanza spesso negli scritti di Crane; i nomi propri dei suoi personaggi vengono utilizzati con riluttanza e a volte sono anonimi.\nCrane venne spesso criticato sin dalle prime recensioni per il frequente inserimento nei dialoghi fra i suoi personaggi della parlata quotidiana, mascherando con lo stile discorsivo le cadenze dialettali dei suoi personaggi. Ci\u00f2 si nota in modo particolare nel suo primo romanzo, in cui Crane mise da parte l'approccio romantico e sentimentale tipico della narrativa sui bassifondi; al contrario, egli mise in risalto la sordida e crudele realt\u00e0 dei miserabili, ricorrendo all'insolenza della rozza parlata di Bowery Street con tutte le sue imprecazioni e bestemmie. La particolarit\u00e0 del dialetto usato dai suoi personaggi della Bowery si evidenzia quando la protagonista che d\u00e0 il titolo al romanzo, Maggie, ammonisce il fratello all'inizio del testo, dicendo: \"Yeh knows it puts mudder out when yes comes home half dead, an' it's like we'll all get a poundin'.\"\nTemi principali.\nL'opera di Crane dal punto di vista tematico \u00e8 spesso contraddistinta da interessi Naturalistici e Realistici, compresi il contrasto fra ideali e realt\u00e0, le crisi spirituali e la paura. Questi temi son particolarmente evidenti nei primi tre romanzi di Crane, \"Maggie: A Girl of the Streets\", \"The Red Badge of Courage\" e \"George's Mother\". I tre personaggi principali cercano di realizzare i loro sogni, ma in ultima analisi subiscono una crisi d'identit\u00e0. In \"The Red Badge of Courage\", il protagonista Henry Fleming brama alle eroiche imprese in battaglia ma in fin dei conti la teme, manifestando l'alternativa fra coraggio e codardia. La recluta Henry fa esperienza della minaccia della morte, della sofferenza e di un cambiamento di s\u00e9 stesso.\nL'isolamento estremo dalla societ\u00e0 e dalla collettivit\u00e0 \u00e8 ampiamente presente negli scritti di Crane. Nelle pi\u00f9 convulse scene di guerra di \"The Red Badge of Courage\", per esempio, la narrazione si focalizza \"sulle reazioni pi\u00f9 intime di un io inconsapevole dell\"'altro\"\". In \"The Open Boat\", \"An Experiment in Misery\" ed altri racconti, Crane fa ricorso alla luce, al movimento e al colore per esprimere i differenti gradi dell'incertezza epistemologica. Analogamente ad altre opere Naturalistiche, Crane esamina la posizione dell'uomo, che si trova isolato non solo nella societ\u00e0, ma anche rispetto a Dio e alla natura. Per esempio, in \"The Open Boat\", il miglior racconto di Crane, l'autore si discosta dal vecchio Romantico ottimismo e dall'asserzione della centralit\u00e0 dell'uomo nel mondo e riflette sulla solitudine dei personaggi.\nRomanzi.\nA cominciare dalla pubblicazione del suo primo libro \"Maggie: A Girl of the Streets\" nel 1893, Crane venne salutato dai critici principalmente come un romanziere. Il testo di \"Maggie\" inizialmente venne rifiutato da numerosi editori a causa delle descrizioni atipiche e troppo realistiche della lotta di classe, che discordavano dalle melense novelle del tempo. Invece di mettere al centro della trama i componenti della ricca borghesia, Crane nel suo romanzo presenta dei personaggi dei bassifondi di New York. La protagonista \u00e8 ridotta alla prostituzione dopo aver ceduto alle lusinghe di un pessimo giovanotto. Nonostante la semplicit\u00e0 della trama, a rendere memorabile questo romanzo sono la sua drammatica atmosfera, il ritmo rapido e la descrizione della vita in Bowery Street. \"Maggie\" non \u00e8 soltanto un resoconto della vita nei bassifondi ma \u00e8 inteso anche come rappresentazione di simboli eterni. Nella prima stesura, Crane non aveva dato nomi propri ai personaggi, ma solo appellativi: per esempio, Maggie era la ragazza \"fiore sbocciato nel fango\" e Pete, il suo seduttore, era definito come \"cavaliere\". Il romanzo \u00e8 intessuto di amara ironia e rabbia cos\u00ec come di una morale dannosa e di sentimenti infidi. In seguito i critici avrebbero definito questo romanzo come \"il primo fiore tenebroso del Naturalismo americano\".\nScritto trenta anni dopo la fine della Guerra Civile e senza che Crane avesse mai sentito neanche l'odore di una battaglia, \"The Red Badge of Courage\" fu rivoluzionario per lo stile come pure per il tratteggio psicologico dei personaggi. Spesso classificato come romanzo di guerra, in esso si trova poca descrizione di episodi bellici e molta attenzione alla psiche del protagonista e alle sue reazioni e risposte in una situazione di guerra. La narrazione in terza persona rispecchia l'esperienza personale di Henry Fleming, un giovane soldato che fugge dal combattimento, piuttosto che dal mondo esterno. \"The Red Badge of Courage\" si distingue per le sue chiare descrizioni e per una prosa ben ritmata che contribuiscono a costruire la \"suspense\" nel racconto. Allo stesso modo, sostituendo i nomi dei personaggi con dei soprannomi (Henry \u00e8 chiamato di solito \"il giovane\", Jim, \"il soldato alto\", Wilson, \"il soldato dalla voce sonora\"), Crane introduce un aspetto allegorico nel romanzo, raffigurando in ciascuno dei suoi personaggi una specifica caratteristica umana. Anche in \"The Red Badge of Courage\" troviamo un tono molto ironico che pervade il romanzo man mano che si va avanti. Lo stesso titolo del romanzo ha un che di ironico; il protagonista Henry brama \"che anche lui riceva una ferita, un rosso distintivo del coraggio\", riecheggiando il desiderio di rimanere ferito in battaglia. La ferita che riceve (dal calcio del fucile di un commilitone in fuga) non \u00e8 un segno di coraggio, bens\u00ec di disonore.\nLo stretto legame fra uomo e natura che si rileva nel romanzo \u00e8 frequente e importante in tutta l'opera di Crane. Mentre autori contemporanei come (Ralph Waldo Emerson, Nathaniel Hawthorne, Henry David Thoreau) focalizzavano l'affinit\u00e0 fra i due elementi, Crane rimarcava il distacco tra l'umana coscienza e la natura. In \"The Red Badge of Courage\", questa distanza \u00e8 associata con un gran numero di riferimenti agli animali e ad uomini con caratteristiche di animali: le persone \"ululano\", \"strepitano\", \"grugniscono\", o \"ringhiano\". Sin dal ritorno di interesse per gli scritti di Crane negli anni venti del 1900, \"The Red Badge of Courage\" \u00e8 stato considerato un importante testo statunitense. Il romanzo \u00e8 entrato a far parte di numerose raccolte antologiche, compreso il volume collettaneo curato da Ernest Hemingway nel 1942 \"Uomini in guerra: Le migliori storie di guerra di tutti i tempi\". Nell'introduzione, Hemingway scrisse che il romanzo di Crane \"\u00e8 uno dei pi\u00f9 bei libri della nostra letteratura, e lo includo completo [in questa raccolta] perch\u00e9 \u00e8 soprattutto da considerare come un grande poema.\"\nI successivi romanzi di Crane non ricevettero un gran successo di critica. Dopo il successo di \"The Red Badge of Courage\", Crane decise di scrivere un'altra storia ambientata nella Bowery Street. La trama di \"George's Mother\" \u00e8 meno allegorica e pi\u00f9 intimista dei due precedenti romanzi, nel libro si prende in esame il difficile rapporto tra una madre vedova pia e morigerata (si \u00e8 pensato che questo personaggio rispecchi la madre di Crane) e il suo unico figlio rimastole, che \u00e8 un ingenuo sognatore. Le recensioni furono di segno opposto. \"The Third Violet\", un romanzo scritto subito dopo la pubblicazione di \"The Red Badge of Courage\", \u00e8 di solito ritenuto un tentativo di Crane di andare incontro ai gusti di un pubblico pi\u00f9 semplice. Crane present\u00f2 questo romanzo come un \"delicato breve racconto\", ma nonostante contenesse particolari autobiografici, i personaggi furono giudicati artefatti e stereotipati. Il penultimo romanzo di Crane, \"Active Service\", ha per tema la guerra Greco-Turca del 1897, ben nota all'autore per averla seguita come inviato speciale. Il romanzo non ebbe successo, nonostante la sua impostazione satirica verso le opere melodrammatiche e molto passionali in voga nel XIX secolo. Da parte dei critici si ritiene in genere che le opere di Crane risentirono a questo punto dell'estrema rapidit\u00e0 con cui scriveva per poter pubblicare e far fronte alle spese sempre pi\u00f9 rilevanti. L'ultimo romanzo, un lavoro pi\u00f9 volte interrotto e ripreso, intitolato \"The O'Ruddy\", \u00e8 di argomento picaresco ed ambientato nell'Inghilterra del Settecento, venne completato dall'amico e scrittore Robert Barr e pubblicato nel 1903.\nRacconti.\nCrane attribu\u00ec in modo indiscriminato alle sue opere di narrativa definizioni quali \"racconto\", \"novella\" e \"bozzetto\". Per questo motivo, i critici hanno trovato problematica una chiara classificazione dell'opera di Crane. Infatti, mentre \"The Open Boat\" e \"The Bride Comes to Yellow Sky\" vengono spesso ritenuti dei romanzi brevi, tutti gli altri vengono variamente identificati.\nIn una intervista del 1896 concessa a Herbert P. Williams, giornalista dell\"'Herald\" di Boston, Crane precis\u00f2 che \"non trovava che i racconti brevi fossero del tutto diversi dalle altre forme di narrativa. A me sembra che i racconti brevi siano la cosa pi\u00f9 facile da scrivere.\" Durante la sua breve carriera di autore, egli scrisse pi\u00f9 di un centinaio di racconti brevi e bozzetti di vita vissuta. I primi scritti di Crane scaturirono dalle esperienze fatte vivendo da ragazzo in campagna presso il fratello William; questi scritti sono noti come \"The Sullivan County Tales and Sketches\" (Bozzetti e racconti della contea di Sullivan). Egli giudicava questi \"bozzetti\", che sono per la maggior parte divertenti e non dello stesso livello delle sue successive opere di narrativa, come \"articoli di vario genere\" in quanto erano in parte narrativa e in parte giornalismo. Una volta trasferitosi a New York mut\u00f2 la materia dei suoi racconti. I suoi primi \"pezzi di colore\" su New York e le storie della Bowery Street descrivevano minuziosamente le conseguenze dell'industrializzazione, dell'immigrazione e della crescita delle citt\u00e0 e delle loro periferie. Nel volume di racconti di guerra, \"The Little Regiment\", Crane riprese il tema familiare della Guerra Civile Americana, che gi\u00e0 lo aveva reso famoso con \"The Red Badge of Courage\". Tuttavia, nonostante rientrasse nello stesso genere, \"The Little Regiment\" \u00e8 carente di espressivit\u00e0 e originalit\u00e0. Resosi conto delle imperfezioni di queste opere, Crane scrisse: \"Riguardo alla guerra ho scoperto tutto quello che c'era da scoprire e ci\u00f2 alimenta la mia disperazione interiore.\"\nIl volume \"The Open Boat and Other Tales of Adventure\" (1898) contiene tredici brevi racconti che riguardano tre periodi della vita di Crane: la sua infanzia ad Asbury Park, il viaggio negli Stati del West e in Messico nel 1895 e le sue peripezie a Cuba nel 1897. Questa raccolta venne ben accolta perch\u00e9 conteneva le opere di Crane di maggior successo di critica e di pubblico. Anche la raccolta pubblicata nel 1899, \"The Monster and Other Stories\", fu parimenti accolta con successo. Tuttavia, due raccolte postume non riscossero il medesimo successo. Ad agosto del 1900 fu pubblicato il volume \"The Whilomville Stories\", che consiste di tredici racconti che Crane scrisse durante il suo ultimo anno di vita. L'opera tratta esclusivamente di eventi della fanciullezza dell'autore avvenuti a Port Jervis, dove Crane visse dall'et\u00e0 di sette fino ai dodici anni. Parlando della vita in un paesino degli Stati Uniti, questi racconti tendono al sentimentalismo, tuttavia recepiscono a pieno le esperienze di vita dei ragazzi. Il volume \"Wounds in the Rain\", pubblicato nel settembre del 1900, contiene racconti basati sugli articoli scritti da Crane per il \"World\" e il \"Journal\" durante la guerra Ispano-Americana. In questa raccolta di racconti, che Crane scrisse mentre era ormai gravemente ammalato, vi sono \"The Price of the Harness\" e \"The Lone Charge of William B. Perkins\" scritti con tono drammatico, ironico e a volte scherzoso.\nNonostante l'abbondante produzione, la maggior parte dell'attenzione degli studiosi della narrativa breve di Crane si \u00e8 appuntata su quattro specifici racconti: \"The Open Boat\", \"The Blue Hotel\", \"The Bride Comes to Yellow Sky\", e \"The Monster\". H. G. Wells giudic\u00f2 \"The Open Boat\" come la creazione che \u00e8 \"fuori ogni discussione, al vertice di tutta la sua opera\", e infatti questo racconto \u00e8 il testo pi\u00f9 considerato nel canone di Crane.\nPoesia.\nLe poesie di Crane, che egli preferiva semplicemente chiamare \"lines\" (righe), non hanno ricevuto la stessa attenzione che gli studiosi hanno riservato alle opere di narrativa; nessuna antologia ha ospitato versi di Crane fino al 1926. Bench\u00e9 non si sappia con certezza quando Crane iniziasse a scrivere con impegno poesia, una volta afferm\u00f2 che complessivamente il suo intento poetico era \"di rappresentare le mie idee sulla vita in modo globale, per quello che ne so\". Lo stile usato da Crane in entrambe le sue raccolte di versi, \"The Black Riders and Other Lines\" and \"War is Kind\", era anticonformista per l'epoca dato che ricorreva al verso libero senza rime e metrica, e non usava dare titoli ai singoli componimenti. Le poesie sono tipicamente brevi e bench\u00e9 in diversi pezzi, come \"Do not weep, maiden, for war is kind\" (Non piangere, fanciulla, perch\u00e9 la guerra \u00e8 buona) vengano usate strofe e ritornelli, la maggior parte dei componimenti non utilizza questa tecnica. Crane si differenzia anche dai poeti suoi contemporanei e da quelli successivi per il fatto che nei suoi componimenti si trovano elementi di allegoria, dialettica e porzioni di narrativa.\nRuth Miller sostenne che Crane scrisse \"una poesia intellettuale anzich\u00e9 una poesia che evoca sensazioni, una poesia che stimola la mente anzich\u00e9 destare il cuore\". Nelle poesie strutturate in modo pi\u00f9 complesso \u00e8 pi\u00f9 oscuro il significato degli stati d'animo o dei sentimenti rappresentati, tuttavia la poesia di Crane tende ad affermare alcuni comportamenti essenziali, credenze, opinioni ed atteggiamenti nei confronti di Dio, dell'umanit\u00e0 e dell'universo. Nel volume \"The Black Riders\", in particolare, viene sviluppato un concetto drammatico e i vari componimenti rispettano una continuit\u00e0 all'interno della stessa struttura drammatica. Vi \u00e8 anche una interazione angosciosa in cui c'\u00e8 una voce eloquente che riferisce un avvenimento (\"In the desert / I saw a creature, naked, bestial(Nel deserto/ io vidi una creatura, ignuda, belluina)\") o una esperienza vissuta (\"A learned man came to me once(Un saggio \u00e8 venuto da me un tempo)\"). Questa seconda voce o ulteriori voci rappresentano un punto di vista che si rivela essere inferiore; quando queste voci discordano, emerge una posizione dominante.\nRetaggio.\nNell'arco di quattro anni, Stephen Crane pubblic\u00f2 cinque romanzi, due volumi di poesie, tre raccolte di racconti, due libri di storie di guerra e numerosi scritti di narrativa breve e servizi giornalistici. Tuttavia, oggi viene principalmente ricordato per il romanzo \"The Red Badge of Courage\", definito come un classico della letteratura statunitense. Il romanzo \u00e8 stato adattato pi\u00f9 volte per lo schermo, compreso il film omonimo girato nel 1951 dal regista John Huston. Al momento della sua fine, Crane era uno dei pi\u00f9 famosi scrittori della sua generazione. L'eccentrico stile di vita, la sua attivit\u00e0 di giornalista, il sodalizio con altri famosi scrittori e la scelta di vivere all'estero gli conferirono molta celebrit\u00e0 internazionale. Nonostante che gran parte delle storie narrate sulla sua vita avessero un che di romanzesco, le voci circa un suo presunto uso di droghe e abuso di alcolici continuarono a circolare a lungo dopo il suo decesso.\nAgli inizi degli anni venti del Novecento, tuttavia, Crane e le sue opere erano stati quasi dimenticati. Questa situazione termin\u00f2 quando Thomas Beer pubblic\u00f2 nel 1923 una biografia dello scrittore e nel periodo 1925-1927 Wilson Follett cur\u00f2 la pubblicazione delle opere di Crane con \"The Work of Stephen Crane\", infatti da quegli anni in poi si ridest\u00f2 negli studiosi l'attenzione per Crane. Alla fama dello scrittore statunitense contribuirono con inalterata stima amici scrittori quali Joseph Conrad, H. G. Wells e Ford Maddox Ford, che pubblicarono libri di ricordi o di considerazioni sul tempo da essi trascorso con Crane. La biografia di Crane pubblicata da John Berryman nel 1950, contribu\u00ec ulteriormente a consolidare l'importanza di Crane come scrittore. A partire dal 1951 \u00e8 iniziata una regolare pubblicazione di saggi, monografie e ristampe da parte degli studiosi di Crane.\nOggi, Crane \u00e8 considerato uno dei pi\u00f9 innovativi scrittori di fine Ottocento. Gli scrittori suoi coetanei, compresi Conrad e James, come pure quelli successivi quali Robert Frost, Ezra Pound e Willa Cather, hanno salutato in Crane uno dei migliori spiriti creativi del suo tempo. L'opera di Crane venne descritta da Wells come \"la prima espressione della mente aperta di una nuova epoca, o, almeno, la precoce intensa fase di un nuovo progetto.\" Wells fu ancora pi\u00f9 esplicito nell'affermare che \"fuori discussione\", Crane \u00e8 stato \"il miglior scrittore della nostra generazione e con la sua prematura scomparsa ha lasciato un vuoto incolmabile nella nostra letteratura.\" Conrad, a sua volta, scrisse che Crane \u00e8 stato un \"artista\" ed \"un veggente con il dono di saper estrarre il significato dalla superficie delle cose e di percepire in modo incomparabile le primiordiali emozioni\". L'opera di Crane si \u00e8 rivelata fonte di ispirazione per i futuri scrittori; gli studiosi, non solo hanno individuato delle somiglianze fra il romanzo \"Addio alle armi\" di Hemingway e \"The Red Badge of Courage\", ma ritengono che lo stile narrativo di Crane sia stato una fonte a cui hanno attinto Hemingway e i suoi colleghi Modernisti. Nel 1936, Hemingway scrisse in \"Verdi colline d'Africa\" che \"I buoni scrittori sono Henry James, Stephen Crane, e Mark Twain. Ma si badi che cos\u00ec non sono in ordine di valore. Non \u00e8 possibile stilare una classifica dei buoni scrittori.\" Con la sua poesia Crane ha anticipato i temi dell'Imagismo, e con i racconti ha lasciato un'impronta duratura nella letteratura degli Stati Uniti; \"The Open Boat\", \"The Blue Hotel\", \"The Monster\" and \"The Bride Comes to Yellow Sky\" sono generalmente presentati dai critici quali esempi di scritti migliori di Crane.\nDiverse istituzioni e localit\u00e0 hanno cercato di mantener vivo il ricordo di Crane. Nella localit\u00e0 tedesca di Badenweiler, la casa dove egli mor\u00ec \u00e8 diventata una attrazione turistica per accostarsi allo scrittore statunitense; Alexander Woolcott attest\u00f2 che ancora molto tempo dopo la morte di Crane, i turisti volevano essere indirizzati alla stanza dove mor\u00ec lo scrittore. La Biblioteca di Libri e Manoscritti Rari della Columbia University conserva una raccolta di corrispondenza personale di Crane e di Cora Taylor comprendente il periodo dal 1895 al 1908. La casa di Stephen Crane House in Asbury Park nel New Jersey, dove lo scrittore visse con la sua famiglia per nove anni, \u00e8 oggi un museo dedicato alla sua vita e alle sue opere."}
{"id": "1376579", "revid": "62748", "url": "https://it.wikipedia.org/wiki?curid=1376579", "title": "Porta Westfalica", "text": "Porta Westfalica \u00e8 una citt\u00e0 di abitanti della Renania Settentrionale-Vestfalia, in Germania. Appartiene al circondario di Minden-L\u00fcbbecke.\nStoria.\nLa citt\u00e0 venne formata il 1\u00ba gennaio 1973 dalla fusione dei 14 comuni di Costedt, Eisbergen, Hausberge, Holtrup, Holzhausen, Kleinenbremen, Lerbeck, Lohfeld, M\u00f6llbergen, Nammen, Neesen, Veltheim, Vennebeck e W\u00fclpke, che fino ad allora avevano fatto parte dell\"'Amt\" Hausberge, pi\u00f9 il comune di Barkhausen.\nL'origine del nome \"Porta Westfalica\" (lett. \"Westf\u00e4lische T\u00fcr\" o \"T\u00fcr zu Westfalen\" in tedesco) risale al XVIII secolo, allorquando le lingue latina e francese erano di moda nell'aristocrazia. Il termine una volta indicava una gola sul fiume Weser, tra i monti Wesergebirge e Wiehengebirge.\nGeografia fisica.\nPosizione.\nPorta Westfalica sorge sul fiume Weser, non lontana dalla citt\u00e0 di Minden e dal confine con il \"Land\" di Bassa Sassonia. Sorge grossomodo a met\u00e0 strada fra Osnabr\u00fcck ed Hannover e dista circa 60\u00a0km da Bielefeld.\nSuddivisione.\nLa citt\u00e0 \u00e8 suddivisa in 6 distretti (\"Bezirk\"):\nMonumenti.\nIl monumento pi\u00f9 importante della citt\u00e0 \u00e8 il Monumento all'imperatore Guglielmo I sito alla periferia della stessa e dominate la valle del Weser.\nInfrastrutture e trasporti.\nA Porta Westfalica un piccolo aeroporto per voli locali, mentre quello internazionale pi\u00f9 vicino \u00e8 quello di Hannover (a 70\u00a0km).\nLa citt\u00e0 \u00e8 inoltre servita dall'autostrada A2 Oberhausen-Berlino e la stazione ferroviaria si trova sulla linea Hannover-Amsterdam/Colonia."}
{"id": "1376584", "revid": "339392", "url": "https://it.wikipedia.org/wiki?curid=1376584", "title": "Eesti Keskerakond", "text": ""}
{"id": "1376588", "revid": "767487", "url": "https://it.wikipedia.org/wiki?curid=1376588", "title": "Giorgio Lo Cascio", "text": "Biografia.\nGli inizi: il Folkstudio.\nNato a Roma da una famiglia di origine siciliana, all'et\u00e0 di sette anni inizia a suonare il violino, per poi passare alla chitarra durante l'adolescenza; dopo il liceo classico si iscrive alla facolt\u00e0 di medicina.\nNel frattempo ha iniziato a scrivere canzoni, e a tradurre in italiano brani americani (come \"Sad-Eyed Lady of the Lowlands\" di Bob Dylan); si presenta quindi al Folkstudio, dove ha modo di proporre le sue canzoni e dove conosce Francesco De Gregori, con cui decide di fare un duo: i due artisti pubblicano anche un'audiocassetta registrata dal vivo durante una delle loro serate, intitolata \"Folkstudio 24-1-1970\" (e recentemente disponibile come bootleg in CD), interessante per rendersi conto di quale fosse il repertorio proposto dai due, con interpretazioni di canzoni originali alternate a traduzioni di Cohen e Dylan, accompagnati in alcune canzoni dal pianoforte di Antonello Venditti.\nI due, nello stesso periodo, conoscono altri cantautori, come Edoardo e Stelio, Renzo Zenobi, Ernesto Bassignano e Antonello Venditti, ed \u00e8 appunto con questi ultimi due che nel 1971 si uniscono formando il gruppo \"I giovani del folk\" (anni dopo Venditti ricorder\u00e0 quest'esperienza nei versi iniziali della canzone \"Notte prima degli esami\", e Bassignano scriver\u00e0 un libro, \"Canzoni pennelli bandiere suppl\u00ec\" con il racconto delle vicende di quel periodo).\nAlla fine del 1971 De Gregori e Lo Cascio ottengono un'audizione con la It di Vincenzo Micocci: sono stati indirizzati a questa etichetta da Giovanna Marini, alla quale avevano chiesto di metterli in contatto con I dischi del sole (cosa non possibile per il repertorio della casa discografica, molto politicizzato rispetto a quello dei due cantautori).\nDurante il provino realizzano una lacca con quattro canzoni: \"Il partigiano\" (cover in italiano di \"The partisan\" di Leonard Cohen) e \"Dolce signora che bruci\" cantate insieme, \"Ho cercato di dirti\" cantata da Lo Cascio e \"Signora Aquilone\" cantata da De Gregori, e Micocci, colpito dai brani, propone loro un contratto discografico.\nLa carriera solista.\nAncora prima di iniziare, il sodalizio artistico si scioglie: come racconta lo stesso Lo Cascio nel suo volume su De Gregori, i due avevano alcune divergenze sulla realizzazione degli arrangiamenti, ma il pretesto per la separazione fu un viaggio premio in Ungheria (ottenuto come retribuzione per la registrazione di uno special televisivo magiaro), a cui Lo Cascio rinuncia (perch\u00e9 in quel periodo sta organizzando il matrimonio con Ivana); De Gregori propone il viaggio a Venditti (che ha anche lui firmato con la It all'insaputa dei due amici) che accetta, e durante il viaggio i due decidono di costituire un duo (scrivendo insieme la canzone \"In mezzo alla citt\u00e0\"), e realizzano l'album \"Theorius Campus\", in cui De Gregori include una canzone, \"La casa del pazzo\", con la musica scritta da Lo Cascio.\nResta il sodalizio umano, ed infatti per la produzione del suo primo album, intitolato La mia donna e pubblicato nel 1973 (in cui suona, tra gli altri, Renzo Zenobi alla chitarra) Lo Cascio chiama proprio l'amico Venditti (De Gregori, nello stesso periodo, scrive \"Suonatori di flauto\", dedicata al figlio di Lo Cascio (Francesco Lo Cascio; al giorno d'oggi insegna. Ha insegnato a giovanissimi pianisti di alto livello tra cui i fratelli Vergari: Adriano L. Vergari e Leonardo I. Vergari), e Lo Cascio realizza la fotografia usata per la copertina di Alice non lo sa).\nL'album \u00e8 dedicato interamente alla moglie Ivana, e contiene tutte canzoni d'amore (tra cui la gi\u00e0 citata \"Ho cercato di dirti\"). Lo Cascio cambia poi il modo di comporre, accostandosi alla canzone politica: firma quindi con la Divergo, piccola casa discografica alternativa milanese fondata da Mario De Luigi e Sergio Lodi, pubblicando due album ed esibendosi, nello stesso periodo, in concerti presso i \"festival dell'Unit\u00e0\" (insieme al chitarrista Marco Provvedi); partecipa anche ad alcune edizioni del Premio Tenco.\nSempre con la stessa etichetta partecipa (insieme allo stesso De Luigi e ad Alessandro Carrera) al disco \"Punto e a capo\", album sul Sessantotto pubblicato in occasione del decennale. Ritorna poi alla It per pubblicare un 45 giri nel 1980, e la canzone \"Cosa c'\u00e8 che non va\" viene scelta come sigla per il programma televisivo di Raitre \"Tra scuola e lavoro\".\nPubblica nel frattempo alcuni volumi sui cantautori italiani, che con il tempo diventano fondamentali per gli studi specialistici in questo settore. Si ritira poi per un certo periodo dalle scene, ritornando solo nel 1989 con un album inciso insieme a Stefano Iannucci (a cui collabora anche Lucilla Galeazzi, ed in cui viene inserita anche \"Domani \u00e8 lontano\", cover di \"Tomorrow Is a Long Time\" di Bob Dylan), e partecipando in seguito al disco collettivo realizzato per raccogliere finanziamenti per il Folkstudio da cantautori come Corrado Sannucci e Luciano Ceri sotto la denominazione \"United Artist For Folkstudio\".\nLa scomparsa prematura e il Premio Giorgio Lo Cascio.\nMuore nel 2001 all'et\u00e0 di 49 anni, dopo aver lottato per pi\u00f9 di un anno contro una rara forma di tumore (mieloma multiplo). Durante la sua malattia, lo vengono spesso a visitare Francesco De Gregori e Antonello Venditti, ed \u00e8 proprio grazie a questi incontri che i due si riavvicineranno umanamente e artisticamente.\nAlla sua memoria viene istituito il Premio Giorgio Lo Cascio, per valorizzare importanti esponenti della canzone d'autore, che si svolge a Sant'Andrea Apostolo dello Ionio, in Calabria; la giuria \u00e8 presieduta dal giornalista musicale Enrico Deregibus, che si occupa anche della direzione artistica. \nI vincitori delle varie edizioni:"}
{"id": "1376589", "revid": "599013", "url": "https://it.wikipedia.org/wiki?curid=1376589", "title": "Giuseppe Palumbo (ciclista)", "text": "Professionista dal 1998 al 2010, fu due volte campione del mondo juniors e partecip\u00f2 a sei edizioni del Giro d'Italia.\nCarriera.\nFormatosi nella Libertas Solarino Panificio Valenti, squadra ciclistica del suo paese, fu campione mondiale juniores di ciclismo su strada nel 1992 e nel 1993. Subito dopo la prima vittoria mondiale fu costretto a trasferirsi, per motivi di lavoro, in Lombardia e conseguentemente a viaggiare molto spesso tra San Rocco al Porto, il luogo dove abitava, e la Sicilia per poter gareggiare con la societ\u00e0 ciclistica solarinese per cui era tesserato, la \"Flortis Vigorplant\", sponsorizzata proprio dall'impresa di fertilizzanti di Fombio, di cui era dipendente come autista. \nProfessionista dal 1998 grazie alla Riso Scotti-MG Maglificio, ha successivamente vestito le maglie della Amica Chips-Tacconi Sport e - dal 2001 al 2003 - della De Nardi-Colpack, squadra con cui ha vinto il Gran Premio del Canton Argovia del 2002. Nel 2004 viene tesserato dalla Acqua &amp; Sapone, squadra nella quale ha militato sino al 2010, anno del ritiro dall'attivit\u00e0.\nPiazzamenti.\nGrandi Giri.\nGiro d'Italia 2003(fuori tempo massimo 18 tappa"}
{"id": "1376594", "revid": "287204", "url": "https://it.wikipedia.org/wiki?curid=1376594", "title": "Vladimir Sergeevic Solov'ev", "text": ""}
{"id": "1376596", "revid": "80339", "url": "https://it.wikipedia.org/wiki?curid=1376596", "title": "Vladimir Solov'\u00ebv", "text": ""}
{"id": "1376597", "revid": "80339", "url": "https://it.wikipedia.org/wiki?curid=1376597", "title": "Vladimir Solov\u00ebv", "text": ""}
{"id": "1376598", "revid": "80339", "url": "https://it.wikipedia.org/wiki?curid=1376598", "title": "Vladimir Solovev", "text": ""}
{"id": "1376599", "revid": "80339", "url": "https://it.wikipedia.org/wiki?curid=1376599", "title": "Alexander Blok", "text": ""}
{"id": "1376600", "revid": "339392", "url": "https://it.wikipedia.org/wiki?curid=1376600", "title": "Coppa andorrana di calcio", "text": ""}
{"id": "1376602", "revid": "80339", "url": "https://it.wikipedia.org/wiki?curid=1376602", "title": "Aleksander Blok", "text": ""}
{"id": "1376605", "revid": "80339", "url": "https://it.wikipedia.org/wiki?curid=1376605", "title": "Aleksandr Blok", "text": ""}
{"id": "1376606", "revid": "486946", "url": "https://it.wikipedia.org/wiki?curid=1376606", "title": "Coppa d'Estonia", "text": ""}
{"id": "1376608", "revid": "773636", "url": "https://it.wikipedia.org/wiki?curid=1376608", "title": "Classica", "text": ""}
{"id": "1376609", "revid": "80339", "url": "https://it.wikipedia.org/wiki?curid=1376609", "title": "Anna Achmatova", "text": ""}
{"id": "1376611", "revid": "2152918", "url": "https://it.wikipedia.org/wiki?curid=1376611", "title": "Alfonso Failla", "text": "Biografia.\nNato dai coniugi Marianna Valentino e Angelo Failla, e fratello di altri quindici figli, Alfonso Failla fu un Anarchico e antifascista militante combattente, compagno di lotta di Umberto Marzocchi, Emilio Canzi, ed Armando Borghi, subito dopo la Liberazione, nel 1945, fu nominato presidente della Federazione Comunista Libertaria dell'Alta Italia durante il Congresso Nazionale di Carrara che si svolse dal 15 al 19 settembre 1945.\nConseguentemente alle riunioni di riorganizzazione, Alfonso Failla fu tra i costituenti della FAI. Rester\u00e0 poi su posizioni anarchiche negli anni cinquanta, durante il periodo della riorganizzazione della sinistra libertaria e comunista e delle scissioni dei Gruppi Anarchici di Azione Proletaria che saranno poi una matrice di Lotta Comunista. Negli anni settanta, infine, la visione libertaria dello sviluppo sociale del Failla, si attesta anche su posizioni pacifiste e, assieme a Carlo Cassola, sar\u00e0 lui a dare vita alla Lega per il Disarmo Unilaterale dell'Italia.\nDal carcere alla Resistenza.\nLa ricostruzione di questa importante fase storica \u00e8 stata possibile soprattutto tramite la stessa testimonianza di Failla, confinato per antifascismo a Ventotene, che descrive gli avvenimenti sia da un punto di vista cronologico che analitico relativamente al periodo storico e alle vicissitudini politiche. Tale analisi \u00e8 comparsa come lungo articolo su \u201cL'Agitazione del Sud\u201d. Parecchi anarchici del suo gruppo, o comunque detenuti insieme a lui, saranno protagonisti sia della Resistenza che delle lotte operaie degli anni cinquanta. La testimonianza di Failla, che ha un valore intrinseco perch\u00e9 attesta le disparit\u00e0 di trattamento fra gli antifascisti di altra ideologia e quelli di fede anarchica nonch\u00e9 le angherie ed i rischi patiti a fascismo gi\u00e0 caduto, assume ulteriore importanza perch\u00e9 dimostra come, nonostante gli anni di confino, le vicissitudini della guerra di Spagna e il carcere fascista, gli anarchici non si persero mai d'animo e continuarono a progettare la riorganizzazione e la ripresa della lotta appena liberi.\nLa partenza da Ventotene.\nDopo la chiusura del confino di Ventotene, i primi detenuti posti in libert\u00e0 furono quelli non compromessi con le idee comuniste, socialiste o anarchiche; questi ultimi, infatti, rimasero ancora temporaneamente a Ventotene. Successivamente, quando Pietro Badoglio fece entrare nel governo Giovanni Roveda, comunista e Bruno Buozzi, socialista, i due imposero immediatamente la liberazione dei compagni di partito ancora confinati ma non spinsero per la liberazione degli anarchici, dei nazionalisti sloveni e dei partigiani jugoslavi. Molti sostengono che questo fatto provoc\u00f2 la rottura del fronte antifascista, che nonostante le enormi divisioni teoriche aveva sempre dimostrato eccezionale solidariet\u00e0 sia in carcere che al confino, e ancora oggi \u00e8 oggetto di dure discussioni.\nDiversi militanti di partiti della sinistra tentarono di rifiutarsi di partire senza i compagni anarchici e jugoslavi ma non riuscirono nel proprio intento. Successivamente anche i prigionieri rimasti abbandonarono Ventotene ma solo per essere trasportati nel campo di Renicci, ad Arezzo. Insieme a loro a Renicci furono portati i partigiani jugoslavi e molti minorenni, che in parte moriranno a causa dello scarso vitto fornito ai detenuti nel campo. Failla ricorda come dopo la partenza gli anarchici salutarono gridando l'ardito Gino Lucetti, segregato nell'Isola di Santo Stefano, passando con la nave davanti al luogo in cui era detenuto, annota alcuni tentativi di fuga non riusciti e testimonia la solidariet\u00e0 della popolazione aretina che si esprimeva nelle soste del viaggio. Durante una di queste soste Enrico Zambonini rifiut\u00f2 di proseguire e venne direttamente portato in carcere e in seguito fucilato dai nazifascisti. A lui venne dedicato un distaccamento \"Garibaldi\" a Reggio Emilia\nL'arrivo al campo e l'inizio delle proteste.\nAll'arrivo al campo i detenuti si scontrarono subito con le autorit\u00e0 e furono chiusi in segregazione e gli anarchici, guidati tra gli altri proprio da Failla, furono l'anima della protesta e degli scontri con poliziotti e carabinieri. La protesta che proseguir\u00e0 durante tutto il periodo di internamento a Renicci incominci\u00f2 alla stazione di Anghiari quando due anarchici, Marcello Bianconi e Arturo Messinese, essendosi accorti che poliziotti e carabinieri stavano mettendo il colpo in canna ai fucili, li invitarono vivacemente a sparare e farla finita. Appena giunti al campo vengono quindi posti in isolamento ma il gruppo di Failla, formato in gran parte da reduci della guerra di Spagna e dei carceri fascisti e quindi ben addestrato alla difficolt\u00e0, non si fa intimidire e protesta animatamente.\nIl capo del campo, colonnello Pistone, per evitare ulteriori scontri fisici concede il permesso che i gruppi sistemati in vari alloggiamenti del campo si possano incontrare liberamente, nel contempo Emilio Canzi frena i militanti anarchici per evitare che arrivino allo scontro debilitati da una rigida prigionia. In questo periodo lo stesso Canzi incomincia ad ragionare coi compagni sugli sviluppi della lotta di Resistenza nel piacentino.\nLa ritrovata libert\u00e0 e la Resistenza.\nLe intimidazioni per voler imporre il comando assoluto ed il regime militare duro agli anarchici continuano con raffiche di mitragliatrice a salve nei momenti cruciali della protesta. Venne infine deciso di ricondurre il gruppo di Failla ad Arezzo malgrado questi facciano notare ai militari che ci\u00f2 avrebbe significato farli fucilare dai nazisti che controllavano la citt\u00e0. Risolutorio fu l'intervento dell'ufficiale accompagnatore, l'alpino tenente Rouep, che pur essendo ancora vicino al fascismo non era convinto che il gruppo dovesse cadere in mano nazista e quindi a pochi chilometri da Arezzo blocc\u00f2 il trasferimento e rimise tutti in libert\u00e0.\nSuccessivamente alcuni di questi anarchici, come Emilio Canzi e Mario Perelli raggiungeranno con sforzi e fatica le bande partigiane per organizzare e proseguire la lotta contro i nazifascisti, mentre altri saranno catturati e fucilati. Alcuni si unirono alla Resistenza in Valdarno, collaborando con i CLN locali. Nello specifico della Valtiberina \u00e8 ben conosciuto Beppone Livi, nome di battaglia \"Unico\" ed agente di collegamento fra le Bande Partigiane chiamate \"Bande Esterne\" e i CLN aretino e toscano, il Livi gi\u00e0 dall'ottobre del 1943, assieme ad Angiola Crociani, la moglie, si occup\u00f2 del sostentamento di 300 circa slavi evasi ed armati che trovarono rifugio nella zona boscosa di Ponte alla Piera e di Pieve Santo Stefano.\nAlfonso Failla, in particolare, combatter\u00e0 nella Resistenza in Toscana, Liguria e Lombardia.La citt\u00e0 di Siracusa ha omaggiato il suo figlio illustre dedicandogli una strada."}
{"id": "1376613", "revid": "28592", "url": "https://it.wikipedia.org/wiki?curid=1376613", "title": "Canale televisivo satellitare", "text": ""}
{"id": "1376618", "revid": "287204", "url": "https://it.wikipedia.org/wiki?curid=1376618", "title": "Manayunkia aestuarina", "text": "Manayunkia aestuarina \u00e8 un anellide policheta canalipalpato della famiglia dei Sabellidae.\nHabitat e distribuzione.\nPiattaforma continentale belga, Mare del Nord meridionale."}
{"id": "1376619", "revid": "110157", "url": "https://it.wikipedia.org/wiki?curid=1376619", "title": "Manayunkia", "text": "Manayunkia \u00e8 un genere di anellidi policheti canalipalpati della famiglia \"Sabellidae\"."}
{"id": "1376620", "revid": "6923", "url": "https://it.wikipedia.org/wiki?curid=1376620", "title": "Snav Campania", "text": ""}
{"id": "1376621", "revid": "74801", "url": "https://it.wikipedia.org/wiki?curid=1376621", "title": "Manturovo", "text": "Manturovo \u00e8 una cittadina della Russia europea centrale, situata nell'Oblast' di Kostroma, 260 chilometri a sud del capoluogo Kostroma, sul fiume Un\u017ea nel distretto di Manturovskij.\nManturovo si trova sul sito di un antico insediamento commerciale della trib\u00f9 ugro-finnica dei Merja; il villaggio viene menzionato per la prima volta all'interno di alcune cronache nell'anno 1617. Tra il 1906 e il 1908, in seguito alla costruzione di una strada ferrata fra San Pietroburgo e Kirov (allora conosciuta come \"Vjatka\"), Manturovo conosce un certo sviluppo che la porter\u00e0 da modesto villaggio a piccolo centro industriale (prodotti forestali).\nLo \"status\" di citt\u00e0 \u00e8 del 1958.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1376623", "revid": "6923", "url": "https://it.wikipedia.org/wiki?curid=1376623", "title": "Snav Sicilia", "text": ""}
{"id": "1376624", "revid": "124808", "url": "https://it.wikipedia.org/wiki?curid=1376624", "title": "Il vicino di casa (film 1973)", "text": ""}
{"id": "1376639", "revid": "119523454", "url": "https://it.wikipedia.org/wiki?curid=1376639", "title": "Franco Lucentini", "text": "Biografia.\nPoliglotta, si laure\u00f2 in filosofia a Roma nel 1943. Antimilitarista, durante la leva si annoiava; avendo appreso che i tempi di montaggio e smontaggio del Fucile 91 erano oggetto di competizione in tutto l'esercito, nelle ore libere si concentr\u00f2 sul problema, riusc\u00ec a mettere a punto un metodo completamente diverso per farlo in minor tempo, e venne perci\u00f2 portato trionfalmente in giro di caserma in caserma (come racconta Carlo Fruttero nel libro \"Mutandine di chiffon\").\nDebutt\u00f2 come narratore nel 1951 nella storica collana diretta da Elio Vittorini \"I gettoni\" di Einaudi con \"I compagni sconosciuti\", seguito nel 1964 dalla raccolta di racconti \"Notizie degli scavi\" (dal cui racconto omonimo nel 2011 \u00e8 stato tratto un film omonimo per la regia di Emidio Greco).\nLucentini conobbe Carlo Fruttero negli anni cinquanta: i due scrittori si incontrarono in un bistrot a Parigi, attraverso amici comuni. Si videro di nuovo cinque anni dopo a Torino presso l'editore Giulio Einaudi e iniziarono una fruttuosa collaborazione, che dur\u00f2 pi\u00f9 di quarant'anni: oltre ai libri e agli articoli scritti a quattro mani, Fruttero &amp; Lucentini diressero per Mondadori la collana di fantascienza Urania e curarono diverse antologie di narrativa.\nIl loro primo libro pubblicato fu la raccolta di poesie \"L'idraulico non verr\u00e0\", del 1971. Diventarono noti al grande pubblico l'anno successivo, con il giallo \"La donna della domenica\" (1972), da cui fu tratto un film diretto da Luigi Comencini, con Marcello Mastroianni nella parte del protagonista, il commissario Santamaria. Tra gli altri libri della coppia si possono ricordare \"A che punto \u00e8 la notte\" (1979), \"Il Palio delle contrade morte\" (1983), \"L'amante senza fissa dimora\" (1986), \"La verit\u00e0 sul caso D\" (1989), \"Enigma in luogo di mare\" (1991), \"La morte di Cicerone\" (1995), la commedia \"La cosa in s\u00e9\" (1982) e \"La prevalenza del cretino\" (1985). Sempre a quattro mani hanno tradotto il romanzo \"Lo strano caso del dottor Jekyll e del signor Hyde di Stevenson e Viaggio al centro della Terra\" di Jules Verne.\nFra le numerose traduzioni a firma del solo Lucentini, vanno ricordate \"I mandarini\" di Simone de Beauvoir, alcuni libri di Alain Robbe-Grillet, i \"Racconti di Odessa\" di Isaak Babel', \"Finzioni\" e \"Manuale di zoologia fantastica\" di Jorge Luis Borges, \"Miti e pregiudizi del nostro tempo\" di Barrows Dunham, \"Rinascimento americano\" di Francis Otto Matthiessen, \"Jupiter, Mars, Quirinus\" di Georges Dum\u00e9zil ecc.\nNel 2000 ricevette il Premio Campiello alla carriera.\nMalato di un tumore ai polmoni, si tolse la vita gettandosi dalla tromba delle scale del proprio appartamento, gesto che ricord\u00f2 a molti la morte di un altro scrittore torinese, Primo Levi.\nLe sue ceneri riposano al Cimitero monumentale di Torino."}
{"id": "1376640", "revid": "62004", "url": "https://it.wikipedia.org/wiki?curid=1376640", "title": "Strade Bianche", "text": "La Strade Bianche, chiamata inizialmente \"Monte Paschi Eroica\", \u00e8 una corsa in linea di ciclismo su strada che si svolge ogni marzo in provincia di Siena, in Italia. Dal 2017 fa parte dell'UCI World Tour, il massimo calendario mondiale, mentre fino al 2016 era parte del calendario europeo, l'UCI Europe Tour, classificata come gara 1.1 fino al 2014 e come gara 1.HC, la massima categoria continentale, nelle due stagioni successive.\nA partire dal 2015 \u00e8 stata introdotta un'omonima prova femminile, svolta nello stesso giorno di quella maschile e inclusa nel Women's World Tour dal 2016.\nStoria.\nLa corsa, organizzata fin dalla prima edizione dal gruppo RCS Sport-La Gazzetta dello Sport, \u00e8 caratterizzata dall'innovativa presenza sul percorso di alcuni settori di \"strade bianche\", cio\u00e8 strade sterrate tipiche delle campagne toscane, che la rendono una gara unica nel panorama italiano e non solo. La Strade Bianche unisce, all'interno del suo percorso, le peculiarit\u00e0 delle due pi\u00f9 famose classiche del nord: quella della Parigi-Roubaix per i lunghi, faticosi tratti in strade dissestate (nella corsa francese si tratta di pav\u00e9, qui degli \"sterri\" toscani) e quella del Giro delle Fiandre, cio\u00e8 i numerosi e durissimi \"muri\" (brevi tratti di strada a pendenza molto elevata). Per questo i corridori pi\u00f9 adatti a giocarsi la vittoria finale in questa gara sono quei passisti che uniscono notevoli capacit\u00e0 di resistenza in collina a un consistente fondo, data la difficolt\u00e0 della competizione.\nNelle prime due edizioni la corsa era chiamata \"Monte Paschi Eroica\"; il nome \u00e8 poi stato cambiato nell'attuale \"Strade Bianche\".\nLa partenza delle prime sette edizioni era situata a Gaiole in Chianti, ma nelle edizioni 2014 e 2015 la gara ha preso il via da San Gimignano. Nell'edizione 2016 la corsa \u00e8 partita e si \u00e8 conclusa a Siena, citt\u00e0 che nel contempo, fin dalla sua prima edizione, ha sempre ospitato l'arrivo della corsa nella celebre Piazza del Campo. Lo svizzero Fabian Cancellara, aggiudicandosi la corsa per la terza volta nell'edizione 2016, \u00e8 stato il primo ciclista a potersi fregiare dello speciale onore di veder intitolato col suo nome un tratto di strada sterrata della corsa, precisamente il settore di Monte Sante Marie.\nAlbo d'oro.\n\"Aggiornato all'edizione 2021.\"\nVittorie per nazione.\n\"Aggiornato all'edizione 2021.\""}
{"id": "1376644", "revid": "1543377", "url": "https://it.wikipedia.org/wiki?curid=1376644", "title": "Giuseppe Palumbo (fumettista)", "text": "Biografia.\nFrequenta il liceo classico per poi laurearsi in Lettere antiche.\nNel 1984 pubblica \"Sul dorso di Atlante\" un albo che gli vale l'invito di Zio Feininger.\nNel 1986 si presenta alla casa editrice Primo Carnera di Milano e pubblica su \"Tempi Supplementari\" le prime avventure del personaggio \"Ramarro\". Collabora a \"Nuvola Bianca\", \"Dolce Vita\", \"Fuego\" e \"Mondo Mongo\". Dal 1990 viene reclutato come docente alla Scuola del Fumetto di Milano, contemporaneamente lavora per alcune agenzie pubblicitarie. Inizia a lavorare su nuove storie di Ramarro su testi di Daniele Brolli che vedranno la pubblicazione su \"Cyborg\". Nel 1994 incontra il fumetto popolare nel personaggio di Martin Myst\u00e8re, con il breve (e anticonvenzionale) \"L'ora dei lupi\" (da lui interamente scritto, disegnato e colorato) che appare nel n. 115 della rivista Comic Art. A partire dal 1995, inizia una costante collaborazione, come disegnatore, alle storie di Martin Mystere per cui disegna, in particolare, storie fuori serie (Storie di Altrove e Almanacco del Mistero).\nNel 2001 ricostruisce, con la sceneggiatura di Alfredo Castelli, il numero uno di Diabolik, che viene pubblicato dalla Astorina, nel 2002, nel volume cartonato: \"Il re del Terrore: il remake\". Nel 2004 realizza una nuova storia di Diabolik su testi di Sandrone Dazieri e Tito Faraci.\nNel 2005 \u00e8 il copertinista di \"Desdy Metus, l'Insonne\".\nAlterna il lavoro sul personaggio delle sorelle Angela e Luciana Giussani (Diabolik) a collaborazioni con le case editrici BD Edizioni, Comma 22 e Rizzoli.\nDal 2003 e poi nel 2011 collabora anche alle riviste Frigidaire e Il Nuovo Male.\nVive a Bologna, dove ha il suo studio Inventario."}
{"id": "1376645", "revid": "1573940", "url": "https://it.wikipedia.org/wiki?curid=1376645", "title": "Owenia fusiformis", "text": "Owenia fusiformis \u00e8 un anellide policheta canalipalpato appartenente alla famiglia Oweniidae. Pu\u00f2 essere preda del gasteropode \"Acteon tornatilis\"."}
{"id": "1376648", "revid": "110157", "url": "https://it.wikipedia.org/wiki?curid=1376648", "title": "Owenia", "text": "Owenia \u00e8 un genere di anellidi policheti canalipalpati della famiglia Oweniidae."}
{"id": "1376652", "revid": "287204", "url": "https://it.wikipedia.org/wiki?curid=1376652", "title": "Oweniidae", "text": "Oweniidae \u00e8 una famiglia di anellidi policheti."}
{"id": "1376653", "revid": "1573940", "url": "https://it.wikipedia.org/wiki?curid=1376653", "title": "Spilornis elgini", "text": "L'aquila serpentaria delle Andamane (\"Spilornis elgini\" ()) \u00e8 un uccello rapace della famiglia Accipitridae, endemico delle isole Andamane (India).\nI suoi habitat naturali sono le foreste umide tropicali o subtropicali e le foreste di mangrovie subtropicali o tropicali.\n\u00c8 minacciato dalla perdita dell'habitat."}
{"id": "1376654", "revid": "72396", "url": "https://it.wikipedia.org/wiki?curid=1376654", "title": "Futbol Club Barcelona 1994-1995", "text": ""}
{"id": "1376658", "revid": "149485", "url": "https://it.wikipedia.org/wiki?curid=1376658", "title": "Pugilato ai Giochi della XXVI Olimpiade", "text": "I tornei olimpici di pugilato ai Giochi di Atlanta si sono svolti tra il 20 luglio e il 4 agosto al Alexander Memorial Coliseum."}
{"id": "1376661", "revid": "62004", "url": "https://it.wikipedia.org/wiki?curid=1376661", "title": "Monte Paschi Eroica 2007", "text": "La Monte Paschi Eroica 2007, prima edizione della corsa, si svolse il 9 ottobre 2007, per un percorso totale di 180\u00a0km. Fu vinta dal russo Aleksandr Kolobnev che termin\u00f2 la gara in 4h42'10\".\nSulle \"strade bianche\" della provincia di Siena furono percorsi 60,7\u00a0km, suddivisi in sette settori. Fiorenzo Magni e Paolo Bettini furono i padrini della manifestazione."}
{"id": "1376662", "revid": "120892570", "url": "https://it.wikipedia.org/wiki?curid=1376662", "title": "Futbol Club Barcelona 1993-1994", "text": ""}
{"id": "1376663", "revid": "125599602", "url": "https://it.wikipedia.org/wiki?curid=1376663", "title": "Maurizio Seymandi", "text": "Biografia.\nNato in Libia, allora colonia italiana, rientr\u00f2 con la famiglia in patria dopo pochi mesi dalla nascita, risiedendo a Milano.\nTrasferitosi per motivi di salute a Nervi, torn\u00f2 nel capoluogo lombardo per iscriversi all'Universit\u00e0 Cattolica.\nNel 1958 entr\u00f2 alla Rai per concorso, inizialmente come sonorizzatore, poi come autore di testi per programmi radiofonici e televisivi durante gli anni sessanta e anni settanta, collaborando con Marcello Marchesi.\nNegli anni '60 inizia l'attivit\u00e0 di paroliere, utilizzando lo pseudonimo \"Senofonte\": il suo maggiore successo l'ottiene con \"...che tu mi baciassi\" (su musica del Maestro Mauro Casini), che Edda Ollari presenta al Cantagiro 1966.\nNel 1974 inizi\u00f2 la sua collaborazione giornalistica con il settimanale TV Sorrisi e Canzoni, diretto da Gigi Vesigna, occupandosi della musica leggera. Nel 1977 cre\u00f2 la trasmissione televisiva \"Superclassifica Show\", inizialmente in onda su una serie di emittenti locali sparse in tutta Italia, poi su Canale 5. Seymandi condusse la trasmissione fino al 1995, dopo di che torn\u00f2 alla radio, con sporadiche apparizioni in televisione."}
{"id": "1376666", "revid": "17654", "url": "https://it.wikipedia.org/wiki?curid=1376666", "title": "Ternario", "text": ""}
{"id": "1376668", "revid": "38120", "url": "https://it.wikipedia.org/wiki?curid=1376668", "title": "Tre virt\u00f9 teologali", "text": ""}
{"id": "1376670", "revid": "2048388", "url": "https://it.wikipedia.org/wiki?curid=1376670", "title": "Futbol Club Barcelona 1992-1993", "text": ""}
{"id": "1376671", "revid": "123701840", "url": "https://it.wikipedia.org/wiki?curid=1376671", "title": "Fall Out", "text": "Fall Out fu il primo singolo edito dal gruppo musicale britannico The Police. Fu edito originariamente nel maggio del 1977 e di seguito ripubblicato nel 1979. Anche se non compare in alcun album in studio del gruppo, la canzone figura in un certo numero di compilation e album live, compresi \"\" e \"The Police Live!\".\nSviluppo e produzione.\nLa canzone fu scritta e prodotta dal batterista Stewart Copeland, e fu una delle prime canzoni che Copeland present\u00f2 al cantante Sting ai tempi della nascita del gruppo. \u00c8 una delle poche registrazioni dei Police con il primo chitarrista Henry Padovani; pur essendo accreditato come chitarrista per la canzone, Copeland disse che aveva registrato lui quasi tutta la canzone, mentre Padovani aveva registrato unicamente l'assolo. Copeland ha anche aggiunto di aver messo molto impegno personale nella canzone, compreso il confezionamento del disco.\nPubblicazione.\nIl singolo fu pubblicato dalla Illegal Records, che fa parte del gruppo di compagnie possedute dal fratello di Copeland, Miles. Copeland stim\u00f2 che il singolo vendette principalmente perch\u00e9 faceva parte del movimento punk che era in voga al momento; la band compare sulla foto di copertina con vestiti che rispecchiavano la moda del momento.\nLe riviste di settore britanniche valutarono \"Fall Out\" come molti altri singoli punk dell'epoca, e non ebbe recensioni di rilevanza particolare. Nella pubblicazione originale il singolo non entr\u00f2 in classifica, ma arriv\u00f2 alla posizione 47 della classifica dei singoli britannica quando fu ristampato nel 1979, due mesi dopo che \"Message in a Bottle\" aveva raggiunto la prima posizione."}
{"id": "1376672", "revid": "729019", "url": "https://it.wikipedia.org/wiki?curid=1376672", "title": "Amenorrea", "text": "L'amenorrea \u00e8 l'assenza di mestruazioni.\nSi pu\u00f2 distinguere in \"primaria\", qualora la donna non abbia mai avuto mestruazioni al compimento del sedicesimo anno di et\u00e0, o \"secondaria\", in caso di interruzione delle mestruazioni per almeno sei mesi consecutivi in una donna con cicli regolari (nel caso in cui le mestruazioni si verifichino ma non ci sia una fuoriuscita del sangue per cause di varia natura come presenza di ostacoli, ad esempio obliterazione della vagina, dell'imene o del collo dell'utero, allora si parla di criptomenorrea).\nAmenorrea: primaria e secondaria.\nL'amenorrea \u00e8 una malattia femminile che consiste nell'assenza totale del ciclo mestruale. Quando si parla di amenorrea ci si riferisce ad un caso di sterilit\u00e0 perch\u00e9 \u00e8 come se gli organi riproduttivi femminili non funzionassero. In questi casi \u00e8 necessario affidarsi ad un buon ginecologo per sottoporsi alle cure necessarie con lo scopo di provare a risolvere il problema. Esistono due tipi di amenorrea: primaria e secondaria.\nL'amenorrea primaria riguarda tutte le donne che non hanno ancora avuto il primo ciclo mestruale al compimento del 15\u00ba anno di et\u00e0, o 5 anni dopo lo sviluppo del seno; in tal caso, \u00e8 necessario rivolgersi ad un ginecologo per verificare la presenza di malattie cromosomiche che colpiscono solo le donne, che provocano un ritardo nello sviluppo proprio con l'amenorrea primaria. Nel momento in cui il ginecologo dovesse diagnosticare una malattia cromosomica potrebbe somministrare alla propria paziente una terapia ormonale con lo scopo di stimolare l'attivit\u00e0 ovarica.\nL'amenorrea secondaria invece riguarda tutte le donne che hanno gi\u00e0 avuto un ciclo mestruale regolare. In pratica l'amenorrea secondaria si manifesta con l'interruzione delle mestruazioni per almeno 90 giorni consecutivi in una donna con il ciclo regolare. Le mestruazioni, infatti, si dovrebbero interrompere con la menopausa, ma quando la stessa interruzione avviene prima \u00e8 necessario rivolgersi ad un ginecologo per capire l'origine del problema.\nDiagnostica.\nIl primo passo importante \u00e8 un'accurata anamnesi, dove si sospetta la possibilit\u00e0 di una gravidanza, vi sono innumerevoli malattie che possono essere diagnosticate.\nTrattamento.\nSi cura con principi attivi, detti emmenagoghi (in grado di stimolare l'afflusso di sangue nell'area pelvica e nell'utero, e, in alcuni casi, di favorire la mestruazione)"}
{"id": "1376673", "revid": "110157", "url": "https://it.wikipedia.org/wiki?curid=1376673", "title": "Spirobranchus", "text": "Spirobranchus \u00e8 un genere di anellidi policheti della famiglia dei Serpulidae."}
{"id": "1376681", "revid": "770634", "url": "https://it.wikipedia.org/wiki?curid=1376681", "title": "Distretto di Alappuzha", "text": "Il distretto di Alappuzha \u00e8 uno dei 14 distretti amministrativi dello stato federale indiano del Kerala. Fu formato inizialmente col nome di \"distretto di Alleppey\"; nel 1990, a seguito della legge che imponeva di ripristinare i nomi storici delle citt\u00e0, il suo capoluogo cambi\u00f2 nome in Alappuzha, e, in conseguenza a ci\u00f2, anche il distretto assunse il nuovo nome.\nIl distretto \u00e8 una destinazione turistica estremamente nota all'interno dei confini indiani, ed \u00e8 conosciuto per le sue industrie di \"coir\"; appare connesso al complesso sistema interno di lagune della zona di Kochi e di Ernakulam attraverso amp\u00ee canali interni.\nLa sua densit\u00e0 di popolazione \u00e8 la pi\u00f9 alta fra tutti i distretti dello stato.\nPer scopi amministrativi, il distretto \u00e8 diviso in due sottodipartimenti, chiamati \"Viz\": \nAlappuzha, il capoluogo del distretto, \u00e8 una citt\u00e0 con canali pittoreschi, acqua stagnante e lagune.\nGeografia fisica.\nIl distretto occupa una sottile fascia di terra a ridosso del Mare arabico, interamente pianeggiante ed estesa in senso nord-sud per circa 80\u00a0km; la parte settentrionale \u00e8 costituita da un lungo lembo di terra, alle cui spalle si trova la grande laguna che da Kochi corre parallela alla costa per oltre 60\u00a0km, arrivando al \"Vembanad Lake\", alle spalle del capoluogo. Un'autostrada e una ferrovia corre lungo questa penisola, fittamente popolata.\nLa parte a sud di Alappuzha \u00e8 invece caratterizzata da un ambiente palustre, attraversato da un fitto dedalo di canali; le enormi foreste di palme da cocco si alternano in quest'area ad estese risaie.\nIl clima del distretto \u00e8 tropicale monsonico, con il tasso di umidit\u00e0 che, durante la stagione delle piogge, da giugno a settembre, arriva a sfiorare il 100%.\nEconomia.\nTurismo.\nAlappuzha \u00e8 uno dei centri turistici pi\u00f9 conosciuti dello stato, con una grande rete di canali interni che le ha valso il soprannome, presso i Keraliti, di \"Venezia dell'Est\". In passato, la citt\u00e0 fu uno dei centri pi\u00f9 attivi della costa del Malabar, col suo porto e le sue pescosissime lagune; oggi mantiene inalterate molte delle tradizioni artigianali.\nLa citt\u00e0 \u00e8 inoltre conosciuta per la sua regata annuale, la \"Nehru boat race\", che si svolge lungo i canali durante la seconda settimana di agosto; in nome della regata deriva da quello del primo ministro indiano \"Jawaharlal Nehru\", che la istitu\u00ec nel 1952.\nIl \"Vembanad Lake\", nell'entroterra, \u00e8 la parte terminale di una grandissima laguna, sulle cui sponde sorgono numerosi resort; vi \u00e8 pure la possibilit\u00e0 di fare delle lunghe gite in battello, alla scoperta degli angoli pi\u00f9 nascosti ed intatti della laguna."}
{"id": "1376689", "revid": "113666695", "url": "https://it.wikipedia.org/wiki?curid=1376689", "title": "Monete del litas lituano", "text": "La moderna monetazione della Lituania \u00e8 stata introdotta nel 1993. La serie \u00e8 composta da monete in \"centas\" (plurale \"centai\" o \"cent\u0173\") ed in litas lituano (\"litas\", plurale \"litai\" o \"lit\u0173\")\n1, 2, e 5 centas.\nQueste monete sono di alluminio e quindi bianche. Il contorno \u00e8 liscio. Sono state disegnate dallo scultore Petras Gar\u0161ka. Sono state le prime monete non provvisorie emesse dopo l'indipendenza dall'Unione sovietica nel 1990. A differenza delle altre monete, hanno sempre la stessa data, 1991, qualunque sia l'anno reale di produzione. Il disegno non \u00e8 stato cambiato anche se presentano al dritto una vecchia versione dello stemma lituano (la coda del cavallo \u00e8 in basso, il cavaliere guarda davanti ed altri dettagli minori).\nI lituani chiamano usualmente queste monete \"balti centai\" (centesimi bianchi), con una connotazione leggermente negativa.\n10, 20 e 50 centas.\nQueste monete sono di una lega di rame zinco e nichel color giallo-oro. Il contorno \u00e8 rigato. Il disegno \u00e8 di Antanas \u017dukauskas con la collaborazione di Arvydas Ka\u017edailis per lo stemma nazionale. Sono state coniate per la prima volta nel 1997 in sostituzione della precedente emissione di pari valore. Recano la data reale di coniazione\n1, 2, e 5 litas.\nLe monete sono da 2 e 5 litas sono bimetalliche e sono in una lega bianca composta di rame e nichel e in una lega color giallo-oro composta di rame, alluminio e nichel. Il disegno \u00e8 di Antanas \u017dukauskas con la collaborazione di Arvydas Ka\u017edailis per l'adattamento dello stemma nazionale. Sono state emesse nel 1998 in sostituzione delle banconote di pari valore. Il motivo principale della sostituzione \u00e8 che le banconote avevano una vita breve a causa dell'uso continuo nel commercio quotidiano. Dovevano essere continuamente ristampate presso ditte specializzate straniere, mente ora le monete sono coniate presso la zecca lituana. Recano impresso l'anno di coniazione. \nMonete commemorative circolanti.\nLa zecca lituana conia ogni anno 3-6 monete commemorative. Inoltre esistono 4 monete commemorative da 1 litas che sono entrate nella normale circolazione monetaria del paese. Hanno la stessa lega (75% rame, 25% nichel) e le stesse misure delle monete da 1 litas comuni (diametro 22,30\u00a0mm, spessore - 2,20\u00a0mm, peso - 6,25\u00a0g)."}
{"id": "1376690", "revid": "174925", "url": "https://it.wikipedia.org/wiki?curid=1376690", "title": "Plottaggio", "text": ""}
{"id": "1376691", "revid": "1766026", "url": "https://it.wikipedia.org/wiki?curid=1376691", "title": "Ulrich von Wilamowitz-Moellendorff", "text": "Le sue critiche e le sue revisioni sono, tuttora, particolarmente autorevoli e stimate, soprattutto nell'ambito degli studi omerici (in particolare per ci\u00f2 che riguarda l\"'Iliade\") e degli studi sul teatro greco.\nBiografia.\nGiovent\u00f9.\nNacque a Markowitz (Markovice), un piccolo villaggio nei pressi di Hohensalza (Inowroc\u0142aw), in quella che oggi \u00e8 la regione polacca della Cuiavia. La sua famiglia era benestante, germanizzata ma di antiche origini polacche. Suo padre era uno Junker prussiano, Arnold von Wilamowitz-Moellendorff, che utilizzava il blasone di Ogo\u0144czyk. Essi vivevano in un piccolo maniero, confiscato nel 1836 ad un signorotto locale. Il cognome prussiano von M\u00f6llendorff fu acquisito dalla famiglia, quando, nel 1813, il generale Wichard Joachim Heinrich von M\u00f6llendorff adott\u00f2 gli antenati dei Wilamowitz.\nStudi.\nFino al 1869 studi\u00f2 filologia classica presso l'Universit\u00e0 di Bonn. I suoi insegnanti, Otto Jahn e Hermann Usener, ebbero molta influenza sulla sua formazione accademica. In quegli anni instaur\u00f2 un profondo rapporto d'amicizia con Hermann Diels, e una viva rivalit\u00e0 con il suo compagno di studi Friedrich Nietzsche. Assieme all'amico Diels, nel 1869, si trasfer\u00ec a Berlino. Ivi si laure\u00f2 dottore in filosofia con lode nel 1870. Dopo aver combattuto volontario nella Guerra Franco-Prussiana, comp\u00ec un viaggio di studio tra l'Italia e la Grecia.\nLa polemica contro Nietzsche e Wagner.\nAncor prima di divenire professore universitario, Wilamowitz fu protagonista del dibattito accademico che era venuto a crearsi attorno alla controversa opera di Nietzsche \"La nascita della tragedia\". Nel 1872 il Wilamowitz pubblic\u00f2 un primo pamphlet, la \"Zukunftsphilologie\" (\"La Filologia dell'avvenire\"), nel quale confutava le tesi e le ipotesi contenute nel \"Die Geburt der Trag\u00f6die aus dem Geiste der Musik \"di Nietzsche, allora professore all'Universit\u00e0 di Basilea. Erwin Rohde, docente di Filologia Classica dell'Universit\u00e0 di Kiel e unico tra i classicisti a sostenere le tesi di Nietzsche, replic\u00f2 sotto forma di lettera aperta \u00abdi un filologo a Richard Wagner\u00bb (nel pamphlet \"Altersphilologie\", \"Filologia del passato\", ma qui nel senso di \"Filologia deretana\"). La risposta del Wilamowitz giunse nel 1873, in un secondo pamphlet, \"Zukunftsphilologie! Zweites St\u00fcck (La Filologia dell'Avvenire! Seconda parte), \"che chiuse definitivamente la polemica. Wilamowitz, fondamentalmente, non condivideva l'idea che Euripide e Socrate fossero stati gli affossatori della tragedia classica, e deprecava l'attacco di Nietzsche al razionalismo, che vedeva come un oltraggio al pensiero scientifico.\nDi l\u00ec a breve (nel 1876), Nietzsche abbandon\u00f2 la carriera accademica per dedicarsi interamente alla filosofia. A 80 anni, quando scrisse le proprie memorie, Wilamowitz vedeva la disputa contro Wagner e Nietzsche ormai con minor fervore. Ebbe a pentirsi dei toni accesi di cui si serv\u00ec, ma non delle proprie posizioni in merito.\nA Greifswald.\nNel 1875 divenne professore ordinario di filologia classica all'Universit\u00e0 di Greifswald, in seguito al successo della sua ricerca intitolata \"Analecta Euripidea\". In quel periodo spos\u00f2 Marie Mommsen, figlia maggiore del pioniere della storia romana e futuro premio Nobel Theodor Mommsen, dalla quale avr\u00e0 tre figlie e due figli, e pubblic\u00f2 gli \"Studi Omerici\" (\"Homerische Studien\").\nA Gottinga.\nNel 1883, ottenne una cattedra alla Georg-August-Universit\u00e4t di Gottinga. Ivi continu\u00f2 ad insegnare Filologia Classica e allo stesso tempo curava alcune lezioni di Storia Antica.\nAl periodo gottingese risale l\u2019opera tradizionalmente considerata il capolavoro di Wilamowitz: un'edizione in due volumi, con testo critico, traduzione tedesca e ampio commento, dell\u2019\"Herakles\" di Euripide (Berlino, 1889), che contiene inoltre, nel primo volume, il fondamentale saggio \"Che cos\u2019\u00e8 una tragedia attica?\", nel quale Wilamowitz indaga il genere letterario eponimo e cerca di identificarne l'essenza. Assai importante fu inoltre l\u2019edizione dello stesso tipo dell\u2019\"Ippolito\" (dello stesso autore), del 1891, che contiene tra l\u2019altro la riflessione \"Che cos\u2019\u00e8 tradurre?\".\nA Berlino.\nNel 1897, grazie anche al sostegno dell'amico Diels, a Wilamowitz fu offerta una cattedra all'Universit\u00e0 di Berlino, succedendo al professor Ernst Curtius. Egli vi rimase, pertanto, fino al 1921, anno del suo pensionamento. Nel 1915 fu rettore di tale universit\u00e0, ma rimase in carica un solo anno.\n\"Inscriptiones Graecae\".\nMentre era direttore della Accademia Prussiana, continu\u00f2 la serie di pubblicazioni iniziate da August B\u00f6ckh e Adolf Kirchhoff, le \"Inscriptiones Graecae\". Wilamowitz influenz\u00f2 molto lo sviluppo di tale progetto, e lo diresse fino alla fine dei suoi giorni.\nLa prima guerra mondiale.\nInizialmente sostenne con fervore l'entrata in guerra della Germania, e sottoscrisse un pamphlet compilato dai professori universitari tedeschi favorevoli all'apertura delle ostilit\u00e0. Durante gli anni della guerra si impegn\u00f2 personalmente, tenendo conferenze di storia e tecnica militare antica. Successivamente si distanzi\u00f2 da questa presa di posizione reazionaria ed interventista. Nel 1914, Tycho, unico tra i suoi figli ad aver seguito le sue orme e ad essersi attivato come filologo classico, per\u00ec nella battaglia di Ivangorod. Nel 1917 vide la luce un libro di Tycho von Wilamowitz-Moellendorff, derivato dalla sua tesi di dottorato: \"Die dramatische Technik des Sophokles\", curato dal padre e da questi completato con un capitolo sull\"'Edipo a Colono\".\nUltimi anni e morte.\nWilamowitz fu, pi\u00f9 o meno forzatamente, collocato in quiescenza nel 1921, a causa del suo rifiuto ideologico di accettare la repubblica di Weimar. Di fatto non smise mai di insegnare: la \"Graeca Societas\", ossia il seminario privato a cui avevano accesso i suoi migliori allievi e che si teneva a casa sua, continu\u00f2 finch\u00e9 le forze glielo consentirono. Attese intanto a una autobiografia, in lingua latina, che venne pubblicata nel 1928 e che, significativamente, si ferma al 1914.\nUlrich von Wilamowitz-Moellendorff trascorse i suoi ultimi anni chiuso in casa, a causa di serie disfunzioni renali, accudito dalla moglie Marie e dalla fedele figlia Dorothea. Lucido fino alla fine, attese alla stesura del suo ultimo libro: \"Der Glaube der Hellenen\" (\"La fede dei Greci\"), in due volumi, uscito nell'anno della morte. Mor\u00ec a Berlino il 25 settembre 1931, dopo essere caduto in coma. Fu tumulato nel proprio paese natio, assieme al figlio Tycho. La moglie Marie li raggiunse nel 1936.\nPer tutta la sua vita, Wilamowitz intrattenne una fittissima corrispondenza con filologi di tutto il mondo: si ricordano, ad esempio, Gilbert Murray, Regius Professor of Greek a Oxford, e William R. Paton, intellettuale, scrittore, traduttore dell\"'Antologia Palatina\" e di Plutarco ed editore del biografo greco per la \"Bibliotheca Teubneriana\". Il filologo americano William M. Calder III, che ha ampiamente studiato la corrispondenza superstite di Wilamowitz, calcola che da questi furono scritte in media tre lettere al giorno.\nAttivit\u00e0 di ricerca.\nWilamowitz ebbe come campo di ricerca la letteratura greca antica e tardoantica pressoch\u00e9 nella sua totalit\u00e0 e, in minor quantit\u00e0, quella latina. In una bibliografia sterminata, che conta diverse centinaia di titoli (solo i volumi monografici sono quasi ottanta), studi\u00f2, comment\u00f2, organizz\u00f2 e cur\u00f2 edizioni critiche interessandosi di decine di autori e opere, tralasciando solamente Sofocle (ai cui studi deleg\u00f2 il figlio Tycho) e Demostene (che non amava dal punto di vista umano).\nIl genere cui si dedic\u00f2 maggiormente fu il teatro: la sua edizione dell\"'Eracle\" di Euripide (1889) stabil\u00ec un nuovo standard qualitativo, un nuovo modello (conteneva una traduzione tedesca e saggi esegetici non solo dell'opera in s\u00e9, ma anche pi\u00f9 in generale sul teatro greco, le sue origini e il suo sviluppo) e riport\u00f2 in auge gli studi sull'ultimo dei tre tragediografi greci; egli stesso produsse edizioni simili di altre tragedie del medesimo autore. Studi\u00f2 ampiamente anche Omero, i lirici, la poesia bucolica, Callimaco, Esiodo, Menandro, nonch\u00e9 gli autori cristiani e i Padri della Chiesa. Non trascur\u00f2 gli studi di papirologia n\u00e9 di epigrafia greca: contribu\u00ec all'edizione di diversi papiri letterari greci, tra cui il Papiro di Ossirinco 1011 che trasmette l'elegia \"Acontio e Cidippe\" di Callimaco e il Papiro di Berlino inv. 9875 che contiene i \"Persiani\" di Timoteo; suo genero (che spos\u00f2 la figlia maggiore Dorothea) fu il barone Friedrich Hiller von Gaertringen, archeologo ed epigrafista, condirettore e contributore delle \"Inscriptiones Graecae\". Diede anche importanti contributi alla storia della metrica greca.\nLa raccolta delle sue \"Kleine Schriften\", che egli stesso proib\u00ec espressamente finch\u00e9 fosse stato in vita, fu poi delegata ai suoi allievi. In sei volumi (sette tomi) furono raccolte le centinaia di articoli coi quali Wilamowitz, coerentemente con la sua concezione \"totale\" della filologia, spazi\u00f2 in ogni campo del sapere antico: nell'ordine, poesia greca arcaica e classica; poesia ellenistica e latina; prosa greca; \"Lesefr\u00fcchte\", cio\u00e8 le \"note di lettura\" pubblicate negli anni sulla rivista \"Hermes\" (circa 300); storia antica e archeologia, religione; note sull'umanesimo, sulla storia degli studi classici, sulla pedagogia (Wilamowitz si impegn\u00f2 personalmente per una riforma del sistema scolastico tedesco).\nEredit\u00e0.\nWilamowitz fu l'anima di ben due generazioni di filologi classici: i suoi contemporanei (tra cui si segnalano Georg Kaibel, Carl Robert, Hermann Diels) e soprattutto i suoi allievi, tra i quali Paul Maas (tra il resto, teorico della critica testuale), Werner Jaeger (successore di Wilamowitz a Berlino, ma con cui raffredd\u00f2 i rapporti a causa di divergenze di vedute circa le rispettive concezioni di filologia), Eduard Schwartz (editore dell\"'Historia ecclesiastica\" di Eusebio di Cesarea, degli \"Atti dei concili ecumenici\", degli \"scholia\" ad Euripide, di Gregorio di Nazianzo), Eduard Fraenkel (esperto di Plauto), Felix Jacoby (editore dei frammenti degli storici greci), Wolfgang Schadewaldt (omerista), il latinista Eduard Norden, Karl Reinhardt (ellenista, studioso anche di Sofocle ed Eschilo e dei presocratici), Paul Friedl\u00e4nder (esperto di Platone). Tuttora i suoi studi sono tenuti in particolare considerazione dai classicisti, e molti suoi scritti sono ancora punti di partenza imprescindibili."}
{"id": "1376701", "revid": "17654", "url": "https://it.wikipedia.org/wiki?curid=1376701", "title": "Svir", "text": ""}
{"id": "1376702", "revid": "17654", "url": "https://it.wikipedia.org/wiki?curid=1376702", "title": "Fiume Svir", "text": ""}
{"id": "1376704", "revid": "110157", "url": "https://it.wikipedia.org/wiki?curid=1376704", "title": "Chiesa di Santa Margherita (Sori)", "text": "La chiesa di Santa Margherita di Antiochia \u00e8 un luogo di culto cattolico situato nel comune di Sori, in piazza della Chiesa, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Bogliasco-Pieve-Sori dell'arcidiocesi di Genova.\nStoria.\nL'originale tempio religioso sorse all'incirca nel XII secolo, forse in stile romanico, e con una grandezza adeguata alla popolazione.\nDal 1143 fu soggetta, cos\u00ec come altri edifici di culto della zona, alla pieve di San Michele Arcangelo di Pieve Ligure.\nFu quindi eretta a prevostura il 6 maggio del 1674 dall'arcivescovo di Genova Giovanni Battista Spinola sottraendola dal controllo della parrocchiale di Pieve.\nLa struttura fu ricostruita tra il 1711 e il 1714 su disegno dell'architetto Giovanni Antonio Ricca (il Giovane), mentre i lavori di innalzamento dell'alto campanile furono iniziati il 15 aprile del 1740; quest'ultimo \u00e8 considerato uno dei pi\u00f9 bei campanili barocchi della Liguria.\nLa chiesa sub\u00ec diversi danni nel conflitto bellico della seconda guerra mondiale, ma un completo restauro del complesso tra il 2002 e il 2003 ha permesso di riportare allo splendore l'antico edificio.\nTra gli arcipreti che guidarono la chiesa e la comunit\u00e0 religiosa vi fu tra il 1891 e il 1912 monsignor Giacomo Ghio eletto successivamente arcivescovo dell'arcidiocesi di Urbino-Urbania-Sant'Angelo in Vado fino al 1931.\nDescrizione.\nLa planimetria dell'edificio ha uno sviluppo longitudinale molto accentuato presentando un atrio e un presbiterio alquanto allungati. La chiesa \u00e8 ad unica navata, ampia e alta, di forma rettangolare con gli angoli raccordati creando cos\u00ec cappelle basse, diverse rispetto alle cappelle principali aperte sui lati lunghi del rettangolo.\nAll'interno sono presenti quadri e dipinti risalenti al XVIII secolo di pittori della scuola pittorica ligure."}
{"id": "1376705", "revid": "1305772", "url": "https://it.wikipedia.org/wiki?curid=1376705", "title": "Parted", "text": "Parted pu\u00f2 riferirsi a:"}
{"id": "1376708", "revid": "3330", "url": "https://it.wikipedia.org/wiki?curid=1376708", "title": "Simone Baschenis", "text": ""}
{"id": "1376709", "revid": "8897", "url": "https://it.wikipedia.org/wiki?curid=1376709", "title": "File System", "text": ""}
{"id": "1376711", "revid": "117271", "url": "https://it.wikipedia.org/wiki?curid=1376711", "title": "Agaricus cauticinalis", "text": ""}
{"id": "1376712", "revid": "1305772", "url": "https://it.wikipedia.org/wiki?curid=1376712", "title": "Xeromphalina cauticinalis", "text": "Xeromphalina cauticinalis (With.) K\u00fchner &amp; Maire, \"Bulletin de la Soci\u00e9t\u00e9 Mycologique de France\" 50: 18 (1934). \nDescrizione della specie.\nCappello.\n3\u00a0cm di diametro, convesso, depresso al centro, ombelicato\nLamelle.\nSpaziate, arcuate, adnate a decorrenti, concolori al cappello.\nGambo.\n2\u20138\u00a0cm, lungo, sottile, tenace, coriaceo, cilindrico, leggermente giallastro in alto, altrove bruno-nerastro, spesso con un piccolo bulbo basale.\nCarne.\nGialla nel cappello, brunastra nel gambo\nHabitat.\nFruttifica gregario in boschi di conifere.\nCommestibilit\u00e0.\nSenza valore alimentare."}
{"id": "1376713", "revid": "154893", "url": "https://it.wikipedia.org/wiki?curid=1376713", "title": "FAT16", "text": ""}
{"id": "1376714", "revid": "117271", "url": "https://it.wikipedia.org/wiki?curid=1376714", "title": "Marasmius cauticinalis", "text": ""}
{"id": "1376715", "revid": "117271", "url": "https://it.wikipedia.org/wiki?curid=1376715", "title": "Marasmius fulvobulbillosus", "text": ""}
{"id": "1376716", "revid": "117271", "url": "https://it.wikipedia.org/wiki?curid=1376716", "title": "Xeromphalina fulvobulbillosa", "text": ""}
{"id": "1376717", "revid": "1702319", "url": "https://it.wikipedia.org/wiki?curid=1376717", "title": "Chiesa di San Gaudenzio", "text": ""}
{"id": "1376721", "revid": "287204", "url": "https://it.wikipedia.org/wiki?curid=1376721", "title": "Annaberg-Buchholz", "text": "Annaberg-Buchholz \u00e8 una citt\u00e0 di abitanti della Sassonia, in Germania.\n\u00c8 il capoluogo, e il centro maggiore, del circondario dei Monti Metalliferi.\nAnnaberg-Buchholz si fregia del titolo di \"Grande citt\u00e0 circondariale\" (\"Gro\u00dfe Kreisstadt\").\nVi si estrae il lavendulano.\nStoria.\nIl 1\u00ba gennaio 1999 alla citt\u00e0 di Annaberg-Buchholz venne aggregato il comune di Geyersdorf.\nSuddivisione amministrativa.\nAnnaberg-Buchholz si divide in 6 zone (\"Ortsteil\"), corrispondenti ai centri abitati di Annaberg e Buchholz, e a 4 frazioni:"}
{"id": "1376734", "revid": "1573940", "url": "https://it.wikipedia.org/wiki?curid=1376734", "title": "Spirobranchus giganteus", "text": "Il verme albero di Natale (Spirobranchus giganteus ) \u00e8 un anellide policheta della famiglia Serpulidae.\nDistribuzione e habitat.\nOceano Indiano, Mar Rosso, su madrepore o coralli di fuoco.\nDescrizione.\nLa caratteristica pi\u00f9 visibile di questo policheta sono le coloratissime branchie che si avvolgono a spirale: il nome comune di questo anellide deriva infatti dalla sua somiglianza con un albero di Natale addobbato. La parte inferiore del tubo calcareo, a sezione triangolare, viene inserito all'interno di un foro che l'animale scava nella madrepora.\nIl colore del ciuffo branchiale \u00e8 variabilissimo: vi sono esemplari rossi, bianchi, blu o di pi\u00f9 colori.\nBiologia.\nSi nutre di plancton che viene filtrato tramite le branchie. Qualsiasi vibrazione o variazione luminosa o di pressione causa il ritrarsi del verme all'interno del tubo calcareo.\nCuriosit\u00e0.\nQuesta specie \u00e8 stata presa come spunto per una delle specie autoctone della luna Pandora nel film Avatar, ma in dimensioni molto pi\u00f9 grandi di quelle della realt\u00e0."}
{"id": "1376738", "revid": "124993521", "url": "https://it.wikipedia.org/wiki?curid=1376738", "title": "Fondazione cassa di risparmio", "text": "Una Fondazione cassa di risparmio \u00e8 un tipo di ente nato dopo lo scorporo dalle aziende bancarie delle originarie Casse di risparmio per il raggiungimento delle finalit\u00e0 sociali delle stesse. La legge 30 luglio 1990 n.218 intitolata \"Disposizioni in materia di ristrutturazione ed integrazione patrimoniale degli istituti di credito di diritto pubblico\" (chiamata, usualmente \"legge Amato\" dal nome dell'allora Ministro del tesoro) ha disposto la scissione della Fondazione dalla Societ\u00e0 per azioni conferitaria dell'azienda bancaria. La legge ha previsto anche norme per impedire il perpetuarsi del controllo della fondazione rispetto alla banca. La maggior parte di esse \u00e8 associata all'ACRI - Associazione di Fondazioni e di Casse di Risparmio Spa."}
{"id": "1376740", "revid": "29244", "url": "https://it.wikipedia.org/wiki?curid=1376740", "title": "Verme albero di Natale", "text": ""}
{"id": "1376741", "revid": "438678", "url": "https://it.wikipedia.org/wiki?curid=1376741", "title": "Eleusinion", "text": "L'Eleusinion era un tempio di Atene dedicato a Demetra (dea dell'agricoltura) e Persefone che si trovava tra l'acropoli e l'agor\u00e0 di Atene. \nStoria.\nEra uno dei tre templi pi\u00f9 venerati della citt\u00e0 e vi venivano conservati gli oggetti sacri legati ai misteri eleusini utilizzati nelle periodiche processioni che da Atene conducevano fino al santuario di Eleusi. Svolgeva un ruolo molto importante durante le feste panatenaiche.\nCostruito intorno al 480 a.C., l'Eleusionion era collocato sul lato orientale della Via Panatenaica a una cinquantina di metri a sud dell'ingresso meridionale dell'agor\u00e0, sul versante settentrionale dell'acropoli, dove esisteva gi\u00e0 un precedente santuario murato a cielo aperto intorno al 550 a.C.\nDescrizione.\nEra un edificio rettangolare, di circa 10x16 metri, consistente in una grande aula aperta verso sud. Il tempio non esiste pi\u00f9, salvo delle tracce documentali."}
{"id": "1376742", "revid": "80598", "url": "https://it.wikipedia.org/wiki?curid=1376742", "title": "...e camminiamo", "text": "...e camminiamo \u00e8 il settimo album in studio del complesso musicale italiano de I Camaleonti pubblicato in Italia nel 1979.\nDescrizione.\nCon la nuova casa discografica, la Durium, i Camaleonti tentano un rilancio dopo lo scarso risultato commerciale degli ultimi due album. Nel 1979 ottengono il buon piazzamento al Festival di Sanremo 1979 del brano \"Quell'attimo in pi\u00f9\" composto da Mario Lavezzi, ex chitarrista del complesso; la canzone si piazza al terzo posto della classifica ed ottiene anche un buon successo di vendite. La casa discografica mette quindi a loro disposizione i mezzi per la realizzazione di un nuovo album, \"...e camminiamo\", che prende il titolo da un brano ironico scritto da Maurizio Piccoli che oltre che sull'album viene pubblicato su singolo 45 giri.Le altre canzoni dell'album sono \"Tu ballerina\", cantata da Livio Macchia e composta da Piccoli insieme a Mauro Lusini e \"Amo\", scritta dal chitarrista della band Dave Sumner. Vi sono inoltre due cover: \"Cielo nero\" (versione italiana di \"Sail on\" di Lionel Richie) e \"Tu sei\" (cover di \"The sun ain't gonna shine anymore\", successo degli anni sessanta dei Walker Brothers gi\u00e0 incisa da Caterina Caselli e da altri complessi beat con un altro testo (scritto da Nisa con il titolo \"Il sole non tramonter\u00e0\").Gli arrangiamenti dell'album vengono curati dal maestro scozzese Anthony Rutherford Mimms, che compone anche le musiche di una canzone del disco; le registrazioni vengono effettuate presso i C.A.P. Studio di Milano con i tecnici del suono Gianni Prudente e Paolo Logli.\nTracce.\nLato A\nLato B"}
{"id": "1376745", "revid": "1833487", "url": "https://it.wikipedia.org/wiki?curid=1376745", "title": "Vararo", "text": "Vararo (\"Var\u00e9e\" in dialetto varesotto) \u00e8 una frazione del comune di Cittiglio, in provincia di Varese, situata a 725\u00a0m s.l.m.\nUn tempo comune autonomo, venne annesso al comune di Cittiglio nel 1927 (R.D. 12 agosto 1927, n. 2443).\nStoria.\nRegistrato agli atti del 1751 come un borgo di 115 abitanti, nel 1786 Vararo entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 179 abitanti. Nel 1809 il municipio fu soppresso su risultanza di un regio decreto di Napoleone che lo annesse a Brenta, per poi passare sotto Laveno nel 1812. Il Comune di Vararo fu poi ripristinato con il ritorno degli austriaci. L'abitato crebbe poi lentamente, tanto che nel 1853 risult\u00f2 essere popolato da 235 anime, salite a 293 nel 1871. Il processo si invert\u00ec per\u00f2 alla fine del XIX secolo a causa della mancata industrializzazione della montagna, tanto che nel 1921 si registrarono 222 residenti. Fu cos\u00ec che nel 1927 il fascismo decise la definitiva soppressione del comune, unendolo a Cittiglio."}
{"id": "1376746", "revid": "1318658", "url": "https://it.wikipedia.org/wiki?curid=1376746", "title": "Morago", "text": "Nato a Lutrano, frazione di Fontanelle, in una vecchia casa di campagna nella pianura veneta, frequenta il liceo classico e quindi l'Accademia di Belle Arti di Venezia, per poi entrare nel mondo della grafica pubblicitaria e dell'incisione.\nNello stesso periodo viaggia per l'Europa: nel 1967 \u00e8 aiuto scenografo a Parigi, in seguito in Africa, Estremo Oriente e America prende l'ispirazione per i suoi primi quadri.\nDal 1971 al 1995 insegna e collabora sul piano editoriale con l'UNESCO sempre a Parigi e con l'Universit\u00e0 la Sapienza e la Santa Sede a Roma.\nNegli anni le sue opere vengono esposte nei pi\u00f9 importanti musei e gallerie d'Europa. Nel 1994 la Comunit\u00e0 Europea lo nomina \"artista, unico rappresentante per l'Italia\" presso il suo nuovo Palazzo del Consiglio a Bruxelles, avendo cos\u00ec la meglio su 1.500 concorrenti.\nIn seguito espone ancora all'UNESCO a Parigi e poi allo Sporting Club d'Hiver a Montecarlo su invito del Principe Ranieri di Monaco; espone e realizza opere negli Stati Uniti e presso la Fondazione Herbert von Karajan a Vienna nel 1998.\nNel 1999 \u00e8 Oderzo a dedicargli una grande retrospettiva, rendendo omaggio cos\u00ec ad uno degli ultimi rappresentanti della lunga tradizione di artisti della citt\u00e0.\nDa anni fa parte del gruppo di artisti della Venice Design di Venezia; negli ultimi anni \u00e8 stato consulente in \"Architecture for Art\" presso il \"College of Architecture\" dell'Universit\u00e0 del Kentucky, mentre oggi \u00e8 anche sovraintendente degli eventi artistici della Provincia di Treviso.\nNel 2016 il Comune di Fontanelle gli conferisce la cittadinanza onoraria.\nAttualmente vive a San Polo di Piave, vicino Oderzo; le sue opere sono esposte in tutto il mondo, da Miami a Hong Kong, da Lima a Madera, da New York a Stoccarda, passando per Shanghai e Colonia.\nAutorevoli critici d'arte ritengono la sua opera come l'evoluzione contemporanea del primato del colore nella storia dell'arte veneziana. ha scritto Virginia Baradel nel contesto della mostra di Morago nella Citt\u00e0 Serenissima. ha sottolineato Norman Zoia in occasione di una grande personale londinese del maestro veneto. E Carlo Sala, riferendosi all'esposizione di Madrid, cos\u00ec chiude la sua nota in catalogo: "}
{"id": "1376750", "revid": "232", "url": "https://it.wikipedia.org/wiki?curid=1376750", "title": "Annaberg im Lammertal", "text": ""}
{"id": "1376752", "revid": "767487", "url": "https://it.wikipedia.org/wiki?curid=1376752", "title": "Salvatore Miceli (calciatore)", "text": "Carriera.\nGiocatore.\nInizia nell'Amantea, da cui passa al , con cui disputa tre campionati nella Primavera. Nella stagione 1993-1994 viene dato in prestito al Fasano, in Serie C2, dove esordisce nel calcio professionistico collezionando 22 presenze. Ritornato in Calabria, debutta con il in Serie B, e rimane con la squadra rossobl\u00f9 per tre anni totalizzando 100 gettoni di presenza e mettendo a segno 8 gol.\nNel 1997, dopo la retrocessione dei silani in Serie C1, viene ceduto a titolo definitivo al , dove sotto la guida del tecnico Walter Novellino conquista la promozione in Serie A. Con i veneti resta per due stagioni esordendo in Serie A il 20 settembre 1998 nella gara Venezia-Parma 0-0; disputa 27 partite di campionato realizzando anche la sua prima e unica rete nella massima serie in occasione del successo interno sulla Fiorentina del 13 marzo 1999. Quando Novellino si trasferisce al Napoli (Serie B 1999-2000), chiede il prestito del centrocampista calabrese, che ottiene una nuova promozione in A. Nel 2000 rientra inizialmente a Venezia, per trasferirsi a gennaio 2001 al , con cui conquista la sua terza promozione in Serie A, sempre sotto la guida di Novellino.\nDopo una stagione e mezzo nella massima serie, dove totalizza appena 13 presenze, torna a giocare tra i cadetti passando alla Sampdoria allenata da Novellino, in cambio di Sandro Cois: vi disputa appena 4 partite, ma trova la quarta promozione personale.\nTornato al Piacenza, riesce a ritagliarsi un posto da titolare nel campionato di Serie B 2003-2004. A fine stagione si trasferisce definitivamente al Catania, che lascia a gennaio per passare al , con il quale disputa due stagioni retrocedendo in Serie C1. Svincolatosi dai giallorossi calabresi, dal gennaio 2007 gioca in Serie C1 con la , con cui scende in campo 16 volte. Chiude la carriera calcistica nei dilettanti con l'Aiello, in Prima Categoria, e con l'Amantea nel campionato di Eccellenza.\nIn carriera ha totalizzato complessivamente 41 presenze e una rete in Serie A e 280 presenze e 16 reti in Serie B.\nAllenatore.\nNella stagione 2009-2010 allena la squadra Allievi dell'Inter Boys, formazione dilettantistica cosentina. Nel luglio 2011 passa ad allenare la formazione Juniores dell'Amantea, e l'anno successivo viene promosso alla guida della prima squadra, dalla quale viene esonerato nel mese di novembre."}
{"id": "1376753", "revid": "228587", "url": "https://it.wikipedia.org/wiki?curid=1376753", "title": "Salvatore Miceli", "text": ""}
{"id": "1376755", "revid": "1005847", "url": "https://it.wikipedia.org/wiki?curid=1376755", "title": "Persone uccise negli anni di piombo (1973)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1973."}
{"id": "1376765", "revid": "217591", "url": "https://it.wikipedia.org/wiki?curid=1376765", "title": "Roberto Ferruzzi", "text": "Biografia.\nRoberto Ferruzzi nacque a Sebenico, in Dalmazia, nel 1853 da genitori italiani. A 4 anni si trasfer\u00ec a Venezia, per intraprendervi gli studi. Alla morte improvvisa del padre, che era un noto avvocato, ritorn\u00f2 in Dalmazia.\nQui visse fino all'et\u00e0 di 14 anni, dedicandosi agli studi classici e alla pittura (autodidatta). Trasferitosi nel frattempo a Luvigliano, qui cre\u00f2 le sue opere migliori tra cui la celebre \"Madonnina\".\nMor\u00ec il 16 febbraio 1934. Fu sepolto con la moglie Ester Sorgato e la figlia Mariska nel piccolo cimitero di Luvigliano.\nRoberto Ferruzzi \u00e8 anche il nome di due suoi discendenti, detti Bobo e Robi, padre e figlio: il primo un pittore di paesaggi lagunari, il secondo invece conoscitore di storia dell'arte nonch\u00e9 esperto antiquario in Venezia.\nLa \"Madonnina\".\nLa \"Madonnina\" \u00e8 il dipinto di fama mondiale a cui \u00e8 legato il nome di Ferruzzi. Con questo dipinto Ferruzzi vinse nel 1897 la seconda Biennale di Venezia, alla quale aveva partecipato con l'intento di rappresentare la Maternit\u00e0. Grazie alla straordinaria dolcezza espressiva, il dipinto ebbe un enorme successo tanto che il nome originale di \"Maternit\u00e0\", viene cambiato in \"Madonnina\".\nQuesto dipinto \u00e8 anche conosciuto con diversi nomi: \"Madonnina\", \"Madonna con bambino\", \"Madonna del Riposo\", \"Madonna delle Vie\", \"Madonna della Tenerezza\", \"Madonnella\", \"Zingarella\". Il dipinto si troverebbe in una collezione privata in Pennsylvania, ma la sua collocazione esatta \u00e8 sconosciuta. Secondo un discendente del pittore, il quadro sarebbe invece andato perduto durante una traversata dell'Atlantico dall'Europa agli Stati Uniti."}
{"id": "1376769", "revid": "104265", "url": "https://it.wikipedia.org/wiki?curid=1376769", "title": "Casere (Laveno-Mombello)", "text": "Casere (\"Cas\u00e9r\" in dialetto varesotto) \u00e8 una frazione montana del Comune di Laveno-Mombello, in Provincia di Varese.\nSi trova a 758\u00a0m s.l.m. nella conca di Vararo, delimitata a sud dal Sasso del Ferro (1062\u00a0m s.l.m.) a nord dai Pizzoni di Laveno (1035\u00a0m s.l.m.) e dal monte La Tegia (1106 m), ad est dal gruppo del Monte Nudo (1235\u00a0m s.l.m.), la cima calcarea pi\u00f9 alta delle Prealpi Varesine."}
{"id": "1376770", "revid": "1884099", "url": "https://it.wikipedia.org/wiki?curid=1376770", "title": "Rifugio Zar Senni", "text": "Il rifugio Zar Senni \u00e8 un rifugio situato nel comune di Alagna Valsesia (VC), in Val d'Otro (in alta Valsesia), nelle Alpi Pennine, a 1.664\u00a0m s.l.m.\nStoria.\nIl rifugio e punto di ristoro \u00e8 stato aperto nel 1990, restaurando e riadattando un antico edificio walser dove un tempo aveva sede la latteria del consorzio degli allevatori (da cui il nome Zar Senni che nel dialetto walser locale significa \"alla latteria\").\nCaratteristiche e informazioni.\nIl rifugio dispone di 16 posti letto, in camerette da 2 a 6 letti, e svolge servizio di ristoro. Non dispone di locale invernale.\n\u00c8 aperto tutti i giorni dalla fine di giugno alla met\u00e0 di settembre; nei periodi maggio-giugno e met\u00e0 settembre-ottobre \u00e8 aperto soltanto nei fine settimana.\nAccessi.\nSi accede al rifugio in circa 1 ora dal centro di Alagna Valsesia percorrendo la mulattiera per la Val d'Otro (segnavia giallo e rosso marcato con il numero 3)."}
{"id": "1376773", "revid": "9595", "url": "https://it.wikipedia.org/wiki?curid=1376773", "title": "Agostino Morandin", "text": ""}
{"id": "1376775", "revid": "599013", "url": "https://it.wikipedia.org/wiki?curid=1376775", "title": "Eugen Polanski", "text": "Infanzia.\nEugen Polanski \u00e8 nato nel 1986 a Sosnowiec. Nel 1988 emigr\u00f2 con la sua famiglia dalla Polonia in Germania, dove la famiglia si stabil\u00ec a Viersen o M\u00f6nchengladbach.\nCarriera.\nClub.\nLa sua prima squadra \u00e8 il Concordia Viersen ma dalla stagione 2004-2005 passa al Borussia M\u00f6nchengladbach. Alla sua terza apparizione in Bundesliga il 19 novembre 2005 realizza il suo primo gol nella partita contro il Bayer Leverkusen che termina 1-1. Nel girone di ritorno dello stesso campionato diventa il mediano titolare del Borussia. Nella stagione seguente, tuttavia, non conferma il suo rendimento e il nuovo allenatore Jupp Heynckes gli concede solo poche presenze.\nIl 7 giugno 2007 annuncia ufficialmente la sua volont\u00e0 di rimanere al Borussia nonostante la squadra sia retrocessa nella Zweite BundesligaIl suo ruolo viene stabilmente occupato dall'inamovibile Patrick Paauwe e per tutto il girone d'andata Polanski si deve accontentare di alcune sporadiche apparizioni.\nAnche nel girone di ritorno il giocatore pare accantonato dall'allenatore Jos Luhukay, che il 14 marzo 2008 annuncia in conferenza stampa che la societ\u00e0 non rinnover\u00e0 il contratto al mediano, in scadenza a fine stagione. Nel luglio 2008 \u00e8 passato alla squadra spagnola del Getafe.\nNazionale.\nL'8 giugno 2012 esordisce da titolare agli Europei nella sfida inaugurale contro la Grecia (1-1)."}
{"id": "1376778", "revid": "110157", "url": "https://it.wikipedia.org/wiki?curid=1376778", "title": "Live at the Ventura Theater", "text": "Live at the Ventura Theater \u00e8 un DVD dei Something Corporate pubblicato nel 2004"}
{"id": "1376781", "revid": "24099", "url": "https://it.wikipedia.org/wiki?curid=1376781", "title": "Pieve di Sant'Elena a R\u00ecncine", "text": ""}
{"id": "1376788", "revid": "1543377", "url": "https://it.wikipedia.org/wiki?curid=1376788", "title": "Persone uccise negli anni di piombo (1974)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1974."}
{"id": "1376794", "revid": "110157", "url": "https://it.wikipedia.org/wiki?curid=1376794", "title": "Ready... Break", "text": "Ready... Break \u00e8 l'album di debutto dei Something Corporate, uscito nel settembre del 2000 ed \u00e8 stato re-inciso solo per i membri del fan club ufficiale 4 anni dopo.\nTracce.\nHidden track: \"Konstantine (Live)\" (McMahon) \u2013 10:30"}
{"id": "1376798", "revid": "235890", "url": "https://it.wikipedia.org/wiki?curid=1376798", "title": "Neo-progressive", "text": ""}
{"id": "1376802", "revid": "110157", "url": "https://it.wikipedia.org/wiki?curid=1376802", "title": "Audioboxer", "text": "Audioboxer \u00e8 un Extended play inciso dai Something Corporate e uscito il 2 ottobre 2001, casa discografica Drive-Thru Records."}
{"id": "1376809", "revid": "1534511", "url": "https://it.wikipedia.org/wiki?curid=1376809", "title": "Helmut Hasse", "text": "Ha lavorato nel campo della teoria algebrica dei numeri; \u00e8 noto per i suoi fondamentali contributi alla teoria dei campi, per l'applicazione dei numeri p-adici alla teoria locale dei campi e alla geometria diofantea (principio di Hasse), e alla funzione zeta locale.\nDopo il servizio nella marina durante la prima guerra mondiale, studi\u00f2 all'Universit\u00e0 di G\u00f6ttingen ed a quella di Marburgo con Kurt Hensel, dove scrisse, nel 1921 una dissertazione, contenente quello che oggi \u00e8 noto come teorema di Hasse-Minkowski. Insegn\u00f2 nelle Universit\u00e0 di Kiel, Halle e Marburgo. Sostitu\u00ec Hermann Weyl a G\u00f6ttingen nel 1934. Politicamente vicino all'ala nazionalista, ader\u00ec al partito nazista nel 1937. Dopo la guerra ritorn\u00f2 a G\u00f6ttingen per un breve periodo nel 1945, ma fu successivamente escluso dalle autorit\u00e0 britanniche. Dopo un breve intermezzo a Berlino, dal 1948 divenne professore all'Universit\u00e0 di Amburgo.\nCollabor\u00f2 con numerosi matematici: in particolare con Emmy Noether e Richard Brauer sulle algebre semplici; con Harold Davenport sulle somme di Gauss (relazione di Hasse-Davenport)."}
{"id": "1376811", "revid": "1516087", "url": "https://it.wikipedia.org/wiki?curid=1376811", "title": "Storia della Federazione Russa", "text": "La storia della Federazione Russa riguarda gli eventi attinenti alla storia della Russia che si sono succeduti a partire dal 1991 con la nascita della Federazione Russa.\nLa fine dell'Unione Sovietica e il nuovo assetto.\nIl 12 giugno 1991 Boris Nikolaevi\u010d El'cin vinse con il 57% dei voti le elezioni presidenziali per il posto di presidente della RSFS, sconfiggendo il candidato del Partito Comunista, Nikolai Ivanovich Ryzhkov. Dopo aver represso un tentato colpo di stato in agosto, a ottobre El'cin annunci\u00f2 riforme di liberalizzazione del mercato e privatizzazioni, sulla falsariga di quelle polacche, una serie di misure conosciute anche come \"terapia shock\".\nIl 25 dicembre 1991 venne approvata la ridenominazione della Repubblica Socialista Federativa Sovietica Russa da parte del V Congresso dei deputati del popolo della RSFS Russa; alle ore 18:00 si dimise il presidente dell'Unione Sovietica e dichiar\u00f2 abolito l'ufficio, inoltre confer\u00ec tutti i poteri e l'archivio presidenziale sovietico al presidente della Russia El'cin e alle 18:35 la Bandiera dell'Unione Sovietica sopra il Cremlino di Mosca fu ammainata e sostituita con il tricolore russo.\nLa definitiva ufficializzazione si concretizz\u00f2 successivamente il 21 aprile 1992 con le riforme costituzionali varate dal VI Congresso dei deputati del popolo.\nLa nuova politica economica.\nUna delle prime conseguenze fu la transizione dall'economia pianificata all'economia di mercato. Gli obiettivi da perseguire furono la liberalizzazione, stabilizzazione e privatizzazione, politiche basate sul neoliberista \"Washington Consensus\" di IMF, Banca Mondiale e Dipartimento del Tesoro statunitense.\nI programmi relativi alla liberalizzazione e alla stabilizzazione dell'economia russa furono gestiti dal Primo Ministro nominato da El'cin, Egor Gajdar, un economista liberale trentacinquenne, sostenitore della \"terapia shock\". Questa inizi\u00f2 a essere applicata il 2 gennaio 1992 quando il presidente russo sanc\u00ec la liberalizzazione dei commerci con l'estero, dei prezzi e della concorrenza. Lo scopo che ci si prefiggeva con l'eliminazione dei prezzi calmierati era quello di far convergere le merci nei negozi russi durante la crisi di approvvigionamento, rimuovere le barriere all'economia e all'impresa privata e tagliare gli aiuti a fabbriche e fattorie statali. Con l'eliminazione di dazi e delle barriere esterne si voleva far convergere nuovo capitale nel mercato russo ed eliminare il potere dei monopoli statali.\nI risultati della liberalizzazione, con l'abbassamento dei controlli sui prezzi, portarono tuttavia all'iperinflazione inasprita dalla decisione della Banca centrale della Federazione Russa di stampare nuova cartamoneta per finanziare il debito accumulato. La Banca Centrale, organo sotto il controllo del Parlamento russo, era molto scettica riguardo a queste riforme infatti in questo periodo molte imprese russe finirono in bancarotta visto che avevano un modello di produzione inadeguato, confrontato a quello dell'economia globale. Il passaggio al libero mercato comport\u00f2 la nascita di una nuova classe di imprenditori (alcuni dei quali dediti al mercato nero) che si erano formati durante la \"perestrojka.\" Ma la liberalizzazione dei prezzi comport\u00f2, per gli anziani e per coloro che avevano uno stipendio fisso, un drastico calo dello stile e della qualit\u00e0 di vita.\nLa stabilizzazione, chiamata anche aggiustamento strutturale, si concretizzava in un duro regime di austerity (una severa e inflessibile politica monetaria e fiscale). Nel seguire il programma di stabilizzazione, il governo lasci\u00f2 lievitare gran parte dei prezzi al consumo, alz\u00f2 sensibilmente i tassi di interesse, elev\u00f2 drasticamente il carico fiscale dei contribuenti e tagli\u00f2 in modo reciso sia ogni sussidio alle industrie e alle imprese statali sia la spesa sociale. A causa delle draconiane politiche di austerit\u00e0 messe in campo, si verific\u00f2 un crollo delle commesse (e di ordini di produzione) e molte imprese russe furono costrette alla chiusura, trascinando nella depressione economica il territorio loro circostante. La spiegazione razionale del programma era rappresentata dal tentativo di comprimere la pressione inflazionistica incorporata dall'economia in modo che i produttori cominciassero a prendere decisioni economicamente ragionevoli circa produzione e investimenti e in tal modo cessasse lo spreco di risorse che aveva provocato le scarsit\u00e0 delle merci negli anni ottanta.\nPermettendo al mercato, piuttosto che ai piani governativi, di determinare prezzi, quantit\u00e0 di prodotti e livelli di output, i riformatori intendevano creare un sistema economico basato su incentivi all'efficienza, dove lo spreco e la noncuranza erano puniti dal mercato stesso. La rimozione delle cause della cronica inflazione sarebbe stata, secondo Gajdar, la base per tutte le altre riforme: l'iperinflazione, a parere dei riformatori, impediva democrazia e progresso economico e solo stabilizzando il tesoro statale sarebbe stato possibile smantellare l'economia pianificata sovietica e creare la nuova Russia capitalistica.\nGli ostacoli alle riforme e il debito pubblico.\nLa ragione principale per cui la transizione russa \u00e8 stata cos\u00ec faticosa \u00e8 da individuarsi nel fatto che il Paese doveva ricostruire allo stesso tempo sia le istituzioni politiche che quelle economiche, entrambe travolte dal crollo dell'URSS. Oltre a questo, \u00e8 opportuno evidenziare che la Russia era impegnata a ricostruire un nuovo Stato nazionale dopo la disintegrazione dell'Unione.\nLa propria preminenza all'interno del blocco sovietico ed Est-Europeo comport\u00f2 una transizione molto pi\u00f9 difficoltosa rispetto agli altri paesi della cortina di Ferro, quali Polonia, Ungheria e Repubblica Ceca, che, dopo il crollo del Muro di Berlino, si erano avviati senza traumi eccessivi sulla strada delle liberalizzazioni economiche.\nIl primo grande problema a cui la neonata Russia dovette far fronte fu l'eredit\u00e0 dell'enorme impegno profuso dall'URSS durante la Guerra Fredda. Alla fine degli anni 1980 l'Unione sovietica investiva un quarto del proprio prodotto interno nel settore della difesa (stime coeve degli analisti occidentali ritenevano invece fosse solo il 15%). In quel periodo il complesso militare-industriale dava lavoro a un adulto su cinque. In alcune regioni della Russia met\u00e0 della forza lavoro era impegnata nelle industrie belliche (nella stessa circostanza di tempo occorre far presente, a titolo di confronto, che il prodotto interno destinato a scopi bellici dagli USA era di un sedicesimo, a cui corrispondeva un'analoga percentuale di forza lavoro impiegata nel settore). La fine della guerra fredda e il taglio degli investimenti statali in questo ramo colpirono duramente tali industrie a cui fu, di fatto, impossibile trovare nuovi mercati in cui vendere i propri prodotti. Durante il processo di conversione, un enorme bagaglio di esperienza, rappresentato da know-how e specialisti qualificati, and\u00f2 perduto e le fabbriche furono a volte riconvertite dalla produzione di macchinari ad alta tecnologia a quella di utensili per cucina.\nUn secondo ostacolo, in parte legato alla vastit\u00e0 e alla diversit\u00e0 geografica del territorio russo, era rappresentato dal vasto numero di economie regionali \"mono-industriali\" (regioni dominate da singole forze industriali) che la Russia ha ereditato dall'Unione Sovietica. La concentrazione della produzione in un numero relativamente basso di grandi imprese statali comport\u00f2 la totale dipendenza dei governi locali al potere centrale: quando l'URSS collass\u00f2 e i lacci che legavano Mosca alle singole repubbliche e regioni si sciolsero, la produzione in tutto il Paese croll\u00f2 del 50%. Tale accadimento caus\u00f2 una tremenda disoccupazione e sottooccupazione.\nIn terzo luogo, la Russia post-sovietica non pot\u00e9 utilizzare il sistema di previdenza sociale e di welfare dell'URSS. Prima delle riforme, infatti, erano le aziende, in maggioranza grandi imprese, a essere tradizionalmente responsabili del welfare pubblico: provvedevano infatti all'assistenza sociale, agli alloggi, alla salute e allo svago della forza lavoro. I paesi e le citt\u00e0, invece, non possedevano neppure lontanamente l'apparato per provvedere ai servizi sociali basilari. Per tale ragione, le trasformazioni economiche sopra descritte crearono drammatici problemi per quel che concerne il sistema di welfare, poich\u00e9 i governi locali erano di fatto impossibilitati dall'assumere la responsabilit\u00e0 finanziaria delle citate funzioni.\nIn ultimo \u00e8 opportuno considerare una dimensione di capitale umano. La popolazione dell'Unione Sovietica non poteva certo essere considerata culturalmente arretrata: il tasso di alfabetizzazione era molto elevato e il livello dei laureati sovietici era tra i pi\u00f9 alti al mondo nelle scienze, nell'ingegneria e in alcune discipline tecniche. Tuttavia, i sovietici non eccellevano in quelle che l'occidente chiama \"arti liberali\".. I manager sovietici erano inoltre estremamente validi nel raggiungere gli obiettivi prefissati dal governo, ma questa capacit\u00e0 si trasform\u00f2 in debolezza con il cambio di regime, in quanto erano psicologicamente inadatti a confrontarsi con i rischi del mercato. Il profitto e l'efficienza non erano, in genere, le priorit\u00e0 per i responsabili sovietici di impresa, i cui obiettivi consistevano invece nel raggiungimento dei target imposti dal governo e nell'organizzazione dell'assistenza sociale per i propri sottoposti.\nLa situazione economica e sociale.\nNel 1990, il 20% del PIL netto del sistema sovietico era generato per il 50% dall'industria e per il 25% dal settore primario, il quale era significativamente al di sopra della media occidentale. La quota del settore industriale sul PIL raggiungeva il 49% in Lituania e il 71% in Armenia, caratterizzata come le Repubbliche Baltiche dall'\u00abesistenza di interi agglomerati urbani sorti intorno alle fabbriche di un solo comparto, a volte di un unico prodotto\u00bb. Cinque Stati, invece, erano caratterizzati da un'economia agricola (Moldavia, Azerbaigian, Tagikistan, Turkmenistan e Uzbekistan), rispetto alla Comunit\u00e0 degli Stati Indipendenti e alla Federazione Russa che occupavano nel settore rispettivamente il 14% e il 10.4% della forza-lavoro complessiva. Secondo le stime del Fondo Monetario Internazionale pubblicate nel \"World Economic Outlook\" del 1994, il PIL reale dell'URSS si contrasse dell'11.6% nel '91, del 18.2% nel '92 e di un ulteriore 12% nel '93, con un tasso di inflazione annuo del 1.300% nel biennio '92-'93, che sub\u00ec un picco iperinflattivo al 4.900% nell'Ucraina del '93 e una lieve decrescita al 900% in Russia.\nLa nuova economia russa si trov\u00f2 in una profonda recessione, sebbene un programma similare era infatti stato adottato in Polonia nel gennaio 1990 con buoni esiti. Tuttavia i critici occidentali alle riforme di El'cin (tra cui Marshall Goldman, Stephen Cohen e Joseph Stiglitz), favorevoli a una transizione pi\u00f9 morbida al capitalismo, considerarono non rilevante l'analogia con la Polonia poich\u00e9 in tale Stato il comunismo aveva avuto un impatto sull'economia e sulla cultura politica di gran lunga inferiore rispetto a quello che aveva avuto in Russia. Dopo le prime timide riforme economiche, vi fu un brusco incremento delle ineguaglianze sociali nonch\u00e9 del tasso di povert\u00e0 in tutto il Paese. Le morti legate all'abuso di alcool aumentarono del 60% negli anni 1990, i decessi per infezioni e malattie trasmesse da parassiti addirittura del 100%, molto probabilmente perch\u00e9 i medicinali non erano pi\u00f9 economicamente e logisticamente abbordabili per i poveri.\nLa risoluzione della problematica concernente la carenza dei beni di consumo, che ha caratterizzato l'ultimo decennio del regime, non \u00e8 solo dovuta all'apertura dei mercati alle importazioni estere ma anche all'impoverimento della popolazione. I russi con uno stipendio fisso (la stragrande maggioranza della forza lavoro) videro il proprio potere d'acquisto ridursi drasticamente: anche se anche durante la presidenza di El'cin i negozi erano di fatto pieni di merce, i lavoratori non poterono trarne beneficio immediato.\nLe opposizioni e gli ostacoli al nuovo corso.\nLa prime riforme ebbero come effetto immediato l'abbassamento dello standard di vita di gran parte della popolazione, creando al contempo una forte opposizione politica. La democratizzazione del sistema politico diede infatti modo di esprimere agli svantaggiati da questo nuovo corso politico la propria frustrazione attraverso il voto ai candidati anti-riformatori, specialmente a quelli del Partito Comunista della Federazione Russa e degli alleati di quest'ultimo in Parlamento.\nDurante i primi anni di esistenza della Federazione Russa, i gruppi favorevoli a un ritorno al vecchio sistema economico e di welfare si organizzarono, esprimendo la loro opposizione alla riforma attraverso i sindacati, le associazioni dei direttori delle aziende di propriet\u00e0 statale, e partiti politici del parlamento regolarmente eletto.\nGli anni 1990 e le riforme strutturali.\nLe riforme del 1992 e le liberalizzazioni.\nUn tema costante della storia russa nel 1990 \u00e8 stato il conflitto tra riformatori economici e gruppi ostili al nuovo capitalismo; il 2 gennaio 1992 il presidente El'cin - agendo in qualit\u00e0 di capo del governo - eman\u00f2 con decreto l'atto che segn\u00f2 l'approvazione delle riforme economiche, eludendo in tal modo il Soviet Supremo e il Congresso dei Deputati del Popolo, che erano stati eletti nel giugno dell'anno precedente, prima della dissoluzione dell'URSS.\nMentre tale decisione risparmi\u00f2 al Primo ministro la prospettiva di negoziazioni e contestazioni in Parlamento, tale atto ebbe come conseguenza da un lato l'inizio della liberalizzazione dei prezzi, del commercio con l\u2019estero e della concorrenza, tuttavia ci\u00f2 contribu\u00ec a diminuire la penuria alimentare e a rendere disponibili per il mercato interno merci di difficile reperibilit\u00e0, ma contemporaneamente i prezzi aumentarono vertiginosamente rialzando l'inflazione e riducendo notevolmente il circolante delle imprese e famiglie.\nLa crisi costituzionale del 1993.\nLo scontro fra istituzioni per determinare i centri di potere dell'era post-sovietica e la natura delle riforme economiche, culmin\u00f2 nella sanguinosa crisi politica dell'autunno 1993. El'cin, a capo del movimento politico che promulgava la necessit\u00e0 di privatizzazioni radicali, venne duramente contrastato dal Parlamento. Osteggiato dall'opposizione riguardo ai poteri presidenziali del Decreto delle riforme e minacciato di incriminazione, il Presidente \"sciolse\" il parlamento il 21 settembre, in aperto contrasto con la Costituzione russa, e ordin\u00f2 nuove elezioni e un referendum per una nuova Costituzione. Il Parlamento dichiar\u00f2 allora El'cin deposto e nomin\u00f2 Aleksandr Ruckoj presidente \"ad interim\" il 22 settembre. La tensione si alz\u00f2 bruscamente e la crisi giunse all'epilogo dopo lo scoppio di disordini tra il due ed il 3 ottobre. Il giorno seguente ottobre El'cin ordin\u00f2 alle forze speciali russe di bombardare e assaltare il palazzo della Duma di Stato. Al termine di un duro scontro Ruckoj, Ruslan Chasbulatov e gli altri parlamentari asserragliati si arresero, venendo immediatamente arrestati e imprigionati. Il resoconto ufficiale delle vittime fu di 187 morti e 437 feriti, con molti uomini uccisi o feriti tra le truppe d'assalto.\nDopo l'avvenimento il periodo di transizione giunse al termine, e fu approvata la nuova costituzione della Federazione Russa a seguito di un referendum nel dicembre 1993, conferendo alla Russia un sistema politico fortemente presidenziale. Le privatizzazioni proseguirono. I leader dei parlamentari furono rilasciati senza lo svolgimento di alcun processo il 26 febbraio dell'anno successivo, ma non assunsero pi\u00f9 alcun ruolo di aperta opposizione. Anche se gli scontri con l'esecutivo avrebbero potuto riprendere, il nuovo parlamento russo si ritrov\u00f2 da allora con poteri estremamente circoscritti.\nNel 1993 la soglia della povert\u00e0 era fissata al di sotto dei 25 dollari per mese. Le differenze riscontrate nelle stime sono dovute a differenti metodologie di analisi. Un tasso di povert\u00e0 pi\u00f9 alto viene riscontrato analizzando le entrate domestiche, quello pi\u00f9 basso nei consumi, dal momento che le famiglie tendono a non denunciare le entrate nella loro totalit\u00e0. Stime della Banca mondiale, integrate con gli indici di mortalit\u00e0, indicano che durante l'ultimo periodo del regime sovietico solo l'1,5% delle famiglie viveva sotto la soglia della povert\u00e0, mentre nel 1993 tale percentuale si era alzata tra il 39 e il 49%. Le entrate pro-capite si abbassarono di un ulteriore 15% durante la crisi del 1998. Gli indicatori della salute pubblica segnano un analogo declino. Nel 1999 la popolazione totale era diminuita di 750.000 unit\u00e0 rispetto al periodo sovietico. La speranza di vita cal\u00f2 drammaticamente da 64 anni (1990) a 57 anni (1994) per gli uomini mentre per le donne il calo, anche se pi\u00f9 modesto, fu da 74 a 71. Il brusco aumento della mortalit\u00e0 giovanile per cause non naturali (delitti, suicidi, e incidenti causati dalla scarsa attenzione per la sicurezza) ha significativamente contribuito a questa tendenza.\nLa prima guerra cecena.\nIntanto, il 31 marzo 1992, quando Boris Nikolaevi\u010d El'cin e Ruslan Chasbulatov, egli stesso di etnia cecena e dirigente del Soviet Supremo Russo, siglarono il Trattato di Federazione bilateralmente con 86 degli 88 soggetti federali. Nella maggior parte dei casi le richieste di maggior indipendenza vennero soddisfatte attraverso concessioni riguardante l'autonomia regionale e regimi fiscali diversificati. Il trattato delineava tre tipi di soggetti federali base e stabiliva i poteri e le competenze riservate alle comunit\u00e0 locali o al governo federale. I soli soggetti federali che non firmarono il trattato furono la Cecenia e il Tatarstan. Nella primavera del 1994 il presidente Boris El'cin sigl\u00f2 un accordo politico speciale con Mintimer \u015e\u00e4ymiev, presidente del Tatarstan, garantendo molte delle richieste di autonomia da parte della repubblica all'interno della Russia.\nNel marzo 1992, l'opposizione cecena tent\u00f2 un colpo di Stato a seguito del quale D\u017eochar Dudaev dichiar\u00f2 lo stato di emergenza e minacci\u00f2 la mobilitazione totale se le truppe russe non si fossero ritirate immediatamente. Dopo aver organizzato un altro golpe nel dicembre 1993, l'opposizione convoc\u00f2 un Consiglio Provvisorio con il ruolo di potenziale governo alternativo per la Cecenia, chiedendo l'assistenza di Mosca. Con l'invasione russa della Cecenia iniziata nel 1994 El'cin invi\u00f2 40.000 militari in Cecenia, al fine di contrastarne gli aneliti secessionisti. Stanziati a pi\u00f9 di 1.200\u00a0km a sud di Mosca, per secoli i Ceceni avevano sfidato l'occupazione russa. Dzhokhar Dudayev, il Presidente nazionalista della Repubblica di Cecenia, era intenzionato a far uscire il proprio Stato dalla Federazione Russa e dichiar\u00f2 l'indipendenza cecena nel 1991. I russi attaccarono la capitale Groznyj alla fine del 1994, e nuovamente durante le prime settimane del gennaio 1995, provocando la morte di all'incirca 25.000 civili a causa di attacchi aerei e di artiglieria. Tuttavia i ribelli ceceni cinsero d'assedio migliaia di ostaggi russi, infliggendo perdite umilianti alle demoralizzate e male equipaggiate truppe nemiche. Alla fine di quell'anno, i militari russi non erano ancora riusciti a conquistare la totalit\u00e0 di Groznyj.\nDopo durissimi scontri la capitale fu presa nel febbraio 1995. Nell'agosto 1996 El'cin concord\u00f2 il cessate il fuoco con i ribelli ceceni e un trattato di pace fu siglato a Mosca nel maggio 1997.\nLe elezioni presidenziali del 1996 e la riconferma di El'cin.\nLe Elezioni presidenziali in Russia del 1996 videro contrapposti il Presidente uscente Boris Nikolaevi\u010d El'cin e lo sfidante leader del Partito Comunista Gennadij Zjuganov, e videro il trionfo del primo con il 54% dei voti validi, tuttavia ci furono forti critiche sia in Russia che all'estero sulla possibilit\u00e0 di frodi elettorali a favore del presidente uscente e dell'interferenza degli Stati Uniti a favore di quest'ultimo.\nLa crisi economica del 1998, l'elezione di Putin e la seconda guerra cecena.\nDopo la crisi finanziaria del 1998, il primo ministro Evgenij Maksimovi\u010d Primakov fu revocato dal presidente Eltsin nel maggio 1999, per timore della sua crescente popolarit\u00e0. Al suo posto Eltsin nomin\u00f2 a capo del governo Sergej Stepa\u0161in, ministro degli interni e gi\u00e0 direttore dei servizi segreti FSB (l'ex KGB). Tuttavia il governo di Stepa\u0161in non dur\u00f2 che pochi mesi, dal momento che nel successivo agosto 1999 Eltsin lo revoc\u00f2 e nomin\u00f2 al suo posto Vladimir Putin, direttore in carica dell'FSB, atto subito ratificato dalla \"Duma di Stato\".\nDa personaggio quasi sconosciuto quale era, Putin riusc\u00ec velocemente a guadagnarsi la fiducia dell'opinione pubblica e di Eltsin soprattutto grazie alla sua gestione della seconda guerra cecena. Infatti, solo pochi giorni dopo la nomina di Putin, gli indipendentisti ceceni attaccarono l'Esercito russo in Daghestan, e qualche mese dopo si verificarono alcuni attentati contro quartieri residenziali di Mosca ed altre citt\u00e0 russe, attribuiti anche questi ai ceceni ribelli. Putin prese in mano in prima persona la situazione (emblematica la sua celebre frase \"\u00abscoveremo i terroristi anche nei cessi!\u00bb\"): le Forze Armate della Federazione Russa entrarono in Cecenia nel settembre 1999, dando inizio alla seconda guerra cecena. L'opinione pubblica russa dell'epoca, a causa della rabbia e della paura suscitate dagli attacchi terroristici ceceni in Russia, support\u00f2 fortemente l'iniziativa militare; tale supporto si tramut\u00f2 in un balzo di popolarit\u00e0 per Putin, che la comandava personalmente.\nI rapporti del neonato Stato sono stai spesso ambivalenti e contraddittori nel confronti degli USA e gli altri Stati del blocco NATO; non sono mancati infatti episodi di tensione durante la guerra del Kosovo nel 1998. Dopo il successo dei partiti che sostenevano il governo Putin alle elezioni parlamentari del 1999, Eltsin rassegn\u00f2 le proprie dimissioni dalla carica di Presidenteil 31 dicembre dello stesso anno.\nDal 2000 ad oggi.\nLa seconda guerra cecena e la rielezione di Putin.\nDurante la seconda guerra cecena nel febbraio 2000 le truppe russe entrarono a Groznyj, la capitale cecena; Putin si rec\u00f2 sul posto per dichiarare la vittoria nella guerra. Questo garant\u00ec a Putin un ampio margine nella corsa elettorale, e a seguito delle elezioni presidenziali in Russia tenutesi il 26 marzo ci fu la vittoria di Vladimir Putin, gi\u00e0 Presidente \"ad interim\" in qualit\u00e0 di Primo ministro. Dal punto di vista politico, a partire dal 2003 la Federazione ha dovuto affrontare i fermenti politici che sono sfociate in diverse \"rivoluzioni colorate\" che avevano ad oggetto varie rivendicazioni; intanto nel 2004 l'aspettativa di vita si alz\u00f2 e gli stipendi medi sono aumentati a pi\u00f9 di 100 dollari per mese, dato emblematico della ripresa avvenuta in larga misura ai prezzi elevati del petrolio, tuttavia la crescita del reddito non venne uniformemente distribuita poich\u00e9 l'ineguaglianza sociale continu\u00f2 aa aumentare, raggiungendo punte del 40% del coefficiente di Gini.\nIl 2 marzo 2008 Dmitrij Anatol'evi\u010d Medvedev fu eletto presidente della Russia, mentre Putin divenne primo ministro. Putin \u00e8 tornato alla presidenza dopo le elezioni presidenziali del 2012 e Medvedev \u00e8 stato nominato primo ministro; egli durante il suo mandato aument\u00f2 la durata della carica presidenziale da quattro a sei anni, ma Putin rivinse ancora le elezioni presidenziali in Russia del 2018, diventando nuovamente presidente. In agosto intanto il governo della fu coinvolto in agosto nella seconda guerra in Ossezia del Sud, scoppiata fra la Georgia ed Ossezia del Sud, provincia separatista filo-russa, \u00e8 cominciata dopo che sono stati violati gli accordi sul \"cessate il fuoco\" seguito nel 1992 alla fine della prima guerra in Ossezia.\nLa nuova crisi finanziaria e la guerra con l'Ucraina.\nDopo la crisi finanziaria tra il 2014 ed il 2017, il governo ha dovuto fronteggiare le spinte autonomiste ed indipendentiste della Crimea prima e dell'Ucraina poi nel 2014, che ha portato allo scoppio della guerra nell'Ucraina orientale il 6 aprile dello stesso anno; conflitto bellico tutt'ora in corso.\nA febbraio 2022 la tensione tra i due paesi si acuisce, per via di prolungate manovre militari delle forze armate russe e bielorusse lungo parte del confine ucraino e per il sostanziale rifiuto da parte della NATO di garantire - come richiesto dalla Russia - la non espansione dell'alleanza verso est, ritenuta dai russi pericolosa per la sicurezza nazionale. \nIl 21 febbraio Putin, attraverso un discorso alla nazione, riconosce come indipendenti le repubbliche separatiste nella regione del Donbass (Donetsk e Lugansk). Successivamente, il 24 febbraio, annuncia l'avvio un'operazione militare nel Donbass, dando inizio ad un'invasione dell'Ucraina."}
{"id": "1376815", "revid": "729019", "url": "https://it.wikipedia.org/wiki?curid=1376815", "title": "Tranvia Messina-Giampilieri", "text": "La tranvia Messina-Giampilieri era una linea extraurbana attiva fra il 1892 e il 1951, costruita per collegare in maniera capillare le frazioni e i paesi della costa meridionale con il centro di Messina.\nStoria.\nA due anni dall'inaugurazione della tranvia Messina-Barcellona, la concessionaria belga Soci\u00e9t\u00e9 Anonyme des Tramways Siciliens (SATS) inaugur\u00f2 l'esercizio su questa seconda linea il 26 dicembre 1892 da Messina a Gazzi. Il completamento fino al capolinea sud di Giampilieri avvenne il 22 settembre 1894.\nIl devastante terremoto del 1908 comport\u00f2 pesanti danni alla tratta urbana e conseguenze di tipo finanziario per la societ\u00e0 di gestione, che portarono allo scioglimento del contratto con la societ\u00e0 belga il 6 gennaio 1910. La nuova concessionaria, che mantenne l'originaria denominazione SATS, faceva capo alla societ\u00e0 locale Borioli e La Porta, costituita da consiglieri di amministrazione della precedente gestione; la stessa divenne ufficialmente operativa all'atto della firma della nuova convenzione, avvenuta nel 1912. Nel frattempo, il 21 settembre 1911, il servizio era stato ripristinato.\nLa nuova impresa, presieduta dal celebre ungherese ingegnere K\u00e1lm\u00e1n Kand\u00f3 e diretta sall'amministratore delegato Giuseppe Battaglia, era titolare della concessione di una rete urbana ed extraurbana totalmente rinnovata. Anche la direzione e la presidenza della societ\u00e0 furono rinnovate, passando rispettivamente a Giorgio Pierce e ad Amedeo Chaffourier.\nIl 1\u00ba luglio 1917 venne solennemente inaugurato il servizio a trazione elettrica e il collegamento con Giampilieri venne inizialmente garantito con una linea che si attestava in citt\u00e0 presso la stazione marittima, capolinea denominato \"Ferry Boat\", dopo breve tempo la linea per Giampilieri venne unificata con quella per Faro dando vita ad un'unica linea extraurbana a trazione elettrica Giampilieri-Messina-Faro.\nNel 1933 la linea extraurbana Giampilieri-Messina-Faro fu solo formalmente spezzata nella Cairoli-Giampilieri e Cairoli-Faro.\nIl 18 giugno 1942 il collegamento extraurbano per Giampilieri fu limitato a Mili e il tratto Mili-Giampilieri fu sospeso e sostituito con un autoservizio.\nIl servizio tranviario fu sospeso il 25 Maggio 1943 a causa dei danni causati dai bombardamenti.\nSopravvissuto, pur con ingenti distruzioni, ai bombardamenti, ci\u00f2 che restava della rete tranviaria messinese fu gradualmente ripristinato ed i tram ripresero dunque a ripercorrere le vie cittadine il 14 settembre 1945 quando venne riaperto il servizio urbano tra Provinciale e Annunziata e quello extraurbano tra piazza Cairoli e Tremestieri.\nNel 1947 il servizio extraurbano venne esteso a Moleti e nel 1949 i tram tornarono a Giampilieri.\nCon l'aumento del traffico su strada, in un clima all'epoca non favorevole al rilancio dei sistemi di trasporto rapido di massa, il 19 febbraio 1951 la tranvia fu soppressa e sostituita da un autoservizio. Ci\u00f2 anche in considerazione dell'esistenza della parallela linea ferroviaria FS, sulla quale fino al 1976, anno in cui venne attivato il doppio binario delle FS nel tratto Messina-Giampilieri tutti i treni accelerati svolgevano servizio viaggiatori con fermate nelle stesse localit\u00e0 in cui un tempo fermava il Tram, cio\u00e8 Giampilieri, Ponte Schiavo, Ponte Santo Stefano, Galati Marina, Mili Marina, Tremestieri, Contesse e Messina Scalo.\nIl complesso di infrastrutture su ferro dell'epoca \u00e8 in parte oggi sostituito dal servizio ferroviario suburbano e dalla moderna tranvia di Messina, inaugurate nel 2003.\nCaratteristiche tecniche.\nAnche la linea per Giampilieri, cos\u00ec come quella diretta a Barcellona inaugurata due anni prima, fu costruita a scartamento ridotto di 950\u00a0mm. I raggi minimi di curvatura erano pari a 30\u00a0m, con rotaie di tipo Phoenix nei tratti urbani e Vignoles per le tratte extraurbane e in sede propria.\nPartiti dal capolinea posto davanti alla pescheria comune alla citata linea, (nell'area oggi compresa tra il Banco di Sicilia e il municipio, presso la quale allora era posta la statua del Nettuno), il binario proseguiva per corso Vittorio Emanuele e viale San Martino, per giungere a piazza Cairoli.\nDa qui uno scambio consentiva di immettersi sul raccordo di servizio diretto al deposito-officina SATS di via Maddalena, che si trovava nell'area oggi occupata dall'istituto tecnico industriale Verona Trento, oppure di prendere, percorrendo il lato sud della piazza cos\u00ec da disporre di un sufficiente spazio di curvatura, la direzione nord verso via Cesare Battisti (allora via Cardines, direttrice principale di messina) e da qui piegare alla volta dell'antico quartiere dell'Avignone proseguendo sino al ponte Zaera superato il quale percorrevano transitavano davanti al cimitero monumentale. La tranvia seguiva dunque il tracciato di via Catania (la strada provinciale) e, sottopassato il tracciato della ferrovia Palermo-Messina, il cui rilevato \u00e8 tutt'oggi esistente, della via consolare Valeria. Quest'ultimo tratto, fino al quartiere Gazzi (allora villaggio agricolo), \u00e8 oggi nuovamente percorso da binari grazie alla moderna tranvia di Messina, inaugurata nel 2003.\nLa tranvia proseguiva a binario unico per Contesse, fiancheggiando la ferrovia per Catania fino all'uscita della stazione FS; proseguiva poi in direzione di Pistunina, passando per il villaggio di Tremestieri. Da qui in poi i suoi binari costeggiavano quelli delle FS e dopo il ponte sul torrente Guidara, bypassava il passaggio a livello, percorrendo uno stretto tracciato in sede propria con cui la ferrovia Messina-Siracusa veniva attraversata mediante un sottopasso in prossimit\u00e0 di Mili Marina.\nPassando per la stretta via Nazionale, allora Strada statale 114 Orientale Sicula, attraversando l'abitato di contrada Moleti, giungeva quindi a Galati Marina. Fermava poi nelle frazioni di Ponte Santo Stefano, con una stazione dotata di attrezzature per il servizio passeggeri e merci, contrada Runci, Ponte Schiavo e Briga Marina, giungendo infine al capolinea di Giampilieri Marina, dov'era presente una seconda rimessa a due vie per il ricovero del materiale SATS.\nI vari torrenti incontrati sul suo percorso da Gazzi e Giampilieri, venivano superati da ponti metallici costruiti con elementi saldati a fuoco. La distanza tra Messina e Giampilieri era coperta in 1 ora e 20 minuti.\nLa concessione del 1912 comport\u00f2 per la \"nuova\" SATS la prospettiva di gestire una rete parzialmente a trazione elettrica che, grazie a nuovi itinerari, prevedeva:\nLa nuova relazione a trazione elettrica che dal 1917 collegava Giampilieri con Messina e il Faro sfruttava il medesimo percorso della preesistente linea a vapore dal capolinea meridionale fino alla localit\u00e0 Gazzi (\"Provinciale\"). Il nuovo deposito deposito tranviario era qui raccordato, trovandosi in via Giuseppe La Farina, al Rione Ferrovieri, all'incrocio con via Vittorio Veneto. Il tracciato verso il centro percorreva adesso direttamente viale San Martino discostandosi dunque dal primitivo e pi\u00f9 tortuoso percorso.\nLa tensione di alimentazione adottata era quella standard dell'epoca a 600\u00a0V in corrente continua, con linea di contatto sospesa a pali a mensola distanziati di circa 40\u00a0m.\nMateriale rotabile.\nPer l'esercizio a vapore, la scarna bibliografia riporta la presenza nel parco SATS di 18 locomotive a vapore, tutte del tipo cabinato per servizi tranviari, a 2 e 3 assi, la cui costruzione \u00e8 attribuita a St. L\u00e9onard, Tubize, Henschel o Krauss. Per una di esse, denominata \"Barcellona\", \u00e8 stata ipotizzata la cessione alla miniera lignitifera del Baccinello (Grosseto). Di alcune macchine, due delle quali andate distrutte in occasione del terremoto del 1908, non sono reperibili dati specifici.\nCompletavano la dotazione originaria delle tranvie a vapore messinesi numerose rimorchiate a terrazzini di seconda e terza classe, in seguito accoppiate anche alle elettromotrici, e carri merci a due assi.\nPer il servizio a trazione elettrica inaugurato nel 1917 furono acquisite inizialmente 20 elettromotrici a due assi (numerate 1\u00f720, in seguito alcune di queste furono rinumerate), seguite in brevissimo tempo da una ventunesima motrice (numerata 21), progettate ed allestite dalle Officine Reggiane di Reggio Emilia. Nei primi anni '20 le stesse Officine Reggiane fornirono altre motrici dello stesso tipo incrementando il parco mezzi della SATS.\nNel 1926 giunsero a Messina 6 elettromotrici a due assi (numerate 34\u00f739, rinumerate 40\u00f745 nel 1933) progettate ed allestite appositamente per la rete urbana peloritana dalla Carminati e Toselli.\nNel periodo di massima diffusione del tram a Messina, tra il 1931 e il 1937, si contavano ben 29 motrici marcianti.\nAll'inizio degli anni '40 quattro motrici a carrelli (numerate 4, 6, 7 e 9) e due rimorchiate furono acquisite dalla rete tranviaria di Modena per il tramite dell'industriale Adolfo Orsi, che rilev\u00f2 la SATS nel giugno 1940."}
{"id": "1376820", "revid": "292162", "url": "https://it.wikipedia.org/wiki?curid=1376820", "title": "Navigatori (zona di Roma)", "text": "Navigatori \u00e8 la zona urbanistica 11D del Municipio Roma VIII di Roma Capitale. Si estende sul quartiere Q. XX Ardeatino.\nSorta come zona della borghesia medio-alta all'inizio degli anni settanta del Novecento, era destinata, in particolare, a edilizia residenziale della politica (Palazzo dei Senatori sorto su via Cristoforo Colombo), data la contiguit\u00e0 con il centro di Roma, la qualit\u00e0 degli immobili, la vasta area verde e di pregio archeologico (parco regionale dell'Appia antica).\nL'area confinante con il Parco Scott, facente parte integrante del parco dell'Appia antica, \u00e8 oggi una delle zone pi\u00f9 esclusive della Capitale.\nOdonimia.\nLe strade della zona urbanistica sono dedicate a esploratori e viaggiatori, a eccezione di via delle Sette Chiese e via di Santa Petronilla."}
{"id": "1376821", "revid": "228587", "url": "https://it.wikipedia.org/wiki?curid=1376821", "title": "Latronico", "text": "Latronico ( o \"Latruonicu\" in dialetto latronichese), \u00e8 un comune italiano di abitanti della provincia di Potenza in Basilicata.\nGeografia fisica.\nTerritorio.\nIl centro \u00e8 posizionato a 888 m s.l.m all'entrata della valle del Sinni, nella parte sud-occidentale della provincia, e sorge ai piedi del monte Alpi, un'imponente montagna dell'Appennino meridionale, costituito da tre cime denominate \"Santa Croce\" (1893 ), \"Punta del Corvo\" (1880 ) e \"Pizzo Falcone\" (1900 ).\nHa una superficie di 75,98\u00a0km\u00b2 prevalentemente montuoso ed \u00e8 attraversato dal fiume Sinni e dal torrente Fiumitello, entrambi a regime torrentizio.\nIl paese nasce inizialmente attorno alla parte alta per poi svilupparsi successivamente nelle zone sottostanti. Lo si pu\u00f2 notare guardando la struttura urbanistica: \u00e8 sostanzialmente a \"macchia d'olio\" e si pu\u00f2 distinguere una parte, dove sorge il centro storico, denominata \"Capadavutu\" e una parte bassa detta \"Capabbasciu\". Nella zona denominata dagli abitanti \"Munisterio\" in tempi antichi sorgeva un convento di Gesuiti.\nConfina con i comuni di Episcopia (14\u00a0km), Castelluccio Superiore (19\u00a0km), Castelluccio Inferiore (20\u00a0km), Lauria (22\u00a0km), Carbone (24\u00a0km), Castelsaraceno e Fardella (25\u00a0km).\nDista 118\u00a0km da Potenza e 129\u00a0km dall'altra provincia lucana di Matera.\nClima.\nNel territorio comunale \u00e8 ubicata la stazione meteorologica di Latronico, ufficialmente riconosciuta dall'organizzazione meteorologica mondiale, fondamentale punto di riferimento per lo studio del clima che caratterizza l'Appennino Meridionale.\nIn base alle medie climatiche del periodo 1971-2000, la temperatura media del mese pi\u00f9 freddo, febbraio, \u00e8 di +4,2\u00a0\u00b0C, mentre quella del mese pi\u00f9 caldo, agosto, \u00e8 di +20,8\u00a0\u00b0C; mediamente si contano 30 giorni di gelo all'anno e 4 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -9,4\u00a0\u00b0C del gennaio 1979 e i +34,8\u00a0\u00b0C dell'agosto 2000.\nLe precipitazioni medie annue si attestano a 981\u00a0mm, mediamente distribuite in 91 giorni di pioggia, con minimo in estate, picco massimo in inverno e massimo secondario in autunno.\nL'umidit\u00e0 relativa media annua fa registrare il valore di 73 % con minimo di 65 % a luglio e massimi di 80 % a novembre e a dicembre; mediamente si contano 12 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nClassificazione climatica di Latronico: Zona climatica E, 2535 GG.\nStoria.\nVi sono diverse opinioni sulla derivazione del suo nome: secondo alcuni deriverebbe da due termini di lingua greca che significano \"luogo nascosto\", mentre altri affermano che sia una derivazione del termine anch'esso greco \"Latomia\" (cava di pietre, che il paese possiede tuttora) con l'aggiunta del suffisso -ico.\nAllo stesso modo del nome anche le origini dell'attuale centro abitato di Latronico sono molto incerte. Nel corso degli anni \u00e8 stato provato con ricerche archeologiche che esistesse un insediamento di una comunit\u00e0 di origine enotria nella localit\u00e0 che oggi viene chiamata Colle dei Greci. Gli insediamenti umani nel territorio di Latronico sono presenti fin dal Mesolitico (circa 8000 a.C.). Testimonianza ne \u00e8 il ritrovamento di tracce di una comunit\u00e0 di uomini primitivi che vissero in piccoli gruppi per oltre 6000 anni nelle Grotte di Calda praticando essenzialmente un'economia di tipo agro-pastorale.\nIl primo nucleo abitativo risale probabilmente all'Alto Medioevo ad opera di una popolazione rurale che si stabil\u00ec su un colle pi\u00f9 alto per sottrarsi alle scorribande di Longobardi e Saraceni.\nLe vicende storiche di Latronico e del suo popolo continuano ad essere oscure dal III secolo a.C. all'XI secolo, quando solo nel 1063 per la prima volta compare il nome di Latronico in un documento, il \"Syllabus Graecarum Membranarum\".\nNegli anni che seguirono il paese fu feudo di Cola di Jonata, dei Sanseverino, dei Palmieri, dei Corcione e infine dei Gesuiti. Quando i Gesuiti furono espulsi dal Regno di Napoli (1767) il feudo pass\u00f2 al Demanio.\nAlla fine del Settecento anche Latronico partecipava attivamente alla vita della Repubblica Partenopea, e alcuni latronichesi, che avevano evidentemente a cuore le idee rivoluzionarie di libert\u00e0, fratellanza e uguaglianza furono inclusi nel \"Notamento dei Rei di Stato\" e andarono cos\u00ec incontro al carcere e alla morte.\nAnche Latronico dal 1861 al 1865 ebbe i suoi briganti, che erano organizzati in bande, fra cui quella di Nicola De Luca (detto \"Scaliero\") e quella di Francesco Viola (\"Pedatella\").\nScoppi\u00f2 la Grande Guerra e Latronico pag\u00f2 uno scotto di 52 tra morti e dispersi e 12 mutilati.\nDurante l'epoca fascista si incominciarono a sfruttare le sorgenti solfo-magnesiache site in contrada Calda, costituendo una societ\u00e0 e costruendo uno stabilimento termale all'avanguardia per l'epoca. Questo fece di Latronico una delle zone di cura, svago e riposo pi\u00f9 importanti dell'intera Basilicata. Sempre durante il ventennio fascista al comune di Latronico furono aggregate le frazioni di Agromonte Magnano e Agromonte Mileo.\nDurante gli anni sessanta Latronico vide il suo pi\u00f9 grande incremento demografico, situazione che da quegli anni non si \u00e8 pi\u00f9 ripetuta a causa della piaga sociale che da molti anni ormai condiziona pesantemente lo sviluppo meridionale: l'emigrazione.\nStemma.\nI tre monti sovrastati da tre stellette a cinque raggi d'argento (chiaro riferimento al Monte Alpi), rappresentano l'unit\u00e0 dei latronichesi e il profondo legame che intercorre tra gli abitanti del paese e il monte.\nBlasonatura stemma\nBlasonatura gonfalone\nCaratteristiche dello stemma\nMonumenti e luoghi d'interesse.\nArchitetture religiose.\nBasilica di Sant'Egidio Abate.\nLa basilica di Sant'Egidio Abate \u00e8 situata nel centro storico, sull'omonima piazza. La data probabile dell'ampliamento \u00e8 quella del 1570, quando fu scolpita la statua del Santo, cui la chiesa \u00e8 dedicata. L'edificio croll\u00f2 in parte a causa dei terremoti del 1837 e del 1857, la ricostruzione fu ultimata nel 1859.\nL'interno \u00e8 a tre navate, divise da sei colonne con capitelli dorici. Sulle prime due colonne della navata centrale sono ubicate due acquasantiere datate 1859, realizzate con marmo locale. Nel transetto a destra c'\u00e8 una tela ad olio del XVIII secolo raffigurante Sant'Alfonso. Si notano sulle pareti laterali dell'abside le tele dipinte ad olio \"Sant'Egidio nella gloria\" di Emilio Larocca di Trecchina e il polittico \"Vita di Sant'Egidio\" realizzato dal latronichese Egidio Viola.\nNel transetto a sinistra si pu\u00f2 ammirare l'affresco del XVIII secolo \"Incontro di Sant'Egidio col re Wamba\", dal quale dal 1709 trasuda in uno o pi\u00f9 venerd\u00ec di marzo il miracolo della Santa Manna. Poco lontano troviamo in una nicchia la statua marmorea del santo realizzata nel 1570. Di recente costruzione la cripta (1998) che custodisce gelosamente il busto in argento finemente lavorato del protettore del paese, il cui volto manifesta un'espressione di severo ascetismo.\nLa chiesa di Sant'Egidio fu dichiarata basilica minore da papa Paolo VI, nel 1971.\nChiesa di San Nicola.\nLa chiesa di San Nicola, risalente al XII secolo, domina il paese e costituisce uno degli edifici pi\u00f9 caratteristici del centro storico. \u00c8 a navata unica con torre campanaria quadrata. Il presbiterio \u00e8 su un piano rialzato. Custodisce sull'altare il dipinto ad olio del settecento, restaurato nel 1852, della Madonna della Piet\u00e0 di Simone Oliva (pittore di Tursi). Nell'anno 2009, nell'ambito di una rappresentazione di opere d'arte permanenti sul territorio latronichese, sono stati posti all'interno del campanile fari a luce rossa temporizzata che accendendosi ogni 15 minuti lo illuminano. La luce resta accesa per 64 secondi in memoria dei 64 tra morti, mutilati e invalidi che Latronico pag\u00f2 durante il primo conflitto mondiale.\nChiesa di Santa Maria delle Grazie.\nLa chiesa di Santa Maria delle Grazie sorgeva al centro dell'attuale piazza del paese. Demolita per allargare la piazza, fu spostata alla base del rialto nel rione Munisterio dove gi\u00e0 si trovava la cappella della SS. Concezione.\nLa chiesa \u00e8 a navata unica con torre campanaria quadrata e al suo interno custodisce un altare barocco con un affresco del Crocifisso risalente al XVIII secolo. Degna di nota la statua lignea settecentesca della Madonna delle Grazie. Restaurata dal 1988, \u00e8 stata riaperta nel 1996.\nArchitetture civili.\nPalazzo Arcieri.\nAntico palazzo appartenente alla famiglia Arcieri, una tra le ricche famiglie di possidenti e, per tutto il XIX secolo, la famiglia che ha espresso a Latronico il massimo grado di cultura. Il palazzo sito in via Dante 96 inizialmente contava 64 vani, tra cui un oratorio privato.\nPresenta un interessante portale con stemma nobiliare, volute e una rosta in ferro battuto che testimonia la bravura degli artigiani nella lavorazione della pietra locale. Molto interessante il cortile interno attraverso il quale si nota un uso particolare del marmo.\nPalazzo Gioia.\nImponente palazzo posto in posizione dominante sull'altopiano della piazza principale, \u00e8 appartenuto alla famiglia Gioia. Utilizzato oltre che come residenza anche da magazzino, ha sull'entrata principale un notevole portale in marmo bianco con stemma nobiliare.\nAree naturali.\nLatronico \u00e8 un comune del Parco nazionale del Pollino e della Comunit\u00e0 montana Lagonegrese ed \u00e8 perci\u00f2 ricco di ampie zone naturalistiche complete di aree attrezzate e percorsi alpinistici.\nAl suo interno ritroviamo in abbondante quantit\u00e0 vari frutti della natura tra cui fragole, funghi e more.\nMeta di escursioni da parte degli appassionati e di passeggiate naturalistiche, \u00e8 possibile risalire fino alla cima in diversi modi: in auto e poi proseguendo a piedi oppure seguendo i percorsi alpinistici organizzati da esperti arrampicatori.\nSociet\u00e0.\nEvoluzione demografica.\nIl comune conta, al 31 dicembre 2019, abitanti cos\u00ec ripartiti: e femmine.\nEtnie e minoranze straniere.\nLatronico \u00e8 stata interessata da un'ampia emigrazione durante il Novecento, prima verso le Americhe (Argentina, Brasile, Uruguay), successivamente verso l'Europa settentrionale (Germania, Svizzera) e l'Italia nord-occidentale (soprattutto Lonate Pozzolo, Modena e Prato, dove si contano nutrite comunit\u00e0 di latronichesi), oggi invece \u00e8 interessata in modo superficiale dall'immigrazione.\nAl 31 dicembre 2008 a Latronico risultano residenti 57 cittadini stranieri, che rappresentano l'1,08 della popolazione latronichese.\nLe comunit\u00e0 maggiormente rappresentate sono:\nTra le altre troviamo: Polonia, Brasile e Austria.\nReligione.\nLa religione professata dalla maggioranza della popolazione latronichese, \u00e8 la religione cattolica. La parrocchia fa parte della diocesi di Tursi-Lagonegro.\nAttualmente operano sul territorio il parroco e un curato, oltre alla presenza di sacerdoti in pensione. Oltre alla confessione cattolica a Latronico sono presenti anche i Testimoni di Geova che contano all'incirca 150 fedeli.\nIl patrono cristiano della comunit\u00e0 di Latronico \u00e8 Sant'Egidio abate, che si festeggia il 1\u00ba settembre.\nCultura.\nCucina.\nLa cucina tradizionale presenta tutte pietanze prodotte con le genuinit\u00e0 della terra, con ingredienti autoprodotti e semplici ma di ottima fattura nonch\u00e9 di una squisitezza unica.\nTra i primi piatti, tutti rigorosamente fatti di pasta casereccia, da menzionare vi sono senza dubbio: le \"Tapparedde cch'i lardari\" (lasagnette con funghi porcini), i \"Maccaruni 'i casa ccu' savuzizzonu e coria\" (fusilli con salsiccione e cotica), i \"Rascatieddi du' gualano\" (gnocchi a tre dita del lavoratore), i \"Maccaruni 'i casa cca' muddica \"(fusilli con la mollica del pane), i \"Tagliulini e fasuoli ccu' zzifft\" (tagliolini, fagioli e polvere di peperoni macinati), le \"Lagane e ciciri\" (lagane e ceci), la \"Coria e fasuoli\" (cotica e fagioli), \"Raviuoli cca' ricotta\" (ravioli con ricotta di pecora), \"Virmicieddi 'a trappitara\" (vermicelli alla trappitara).\nI secondi piatti sono rappresentati da: \"Crapettu sfrittuliatu\" (capretto fritto in padella), \"Baccal\u00e0 e zafarane crusc'che\" (baccal\u00e0 e peperoni cruschi), \"Ainu ccu' patane e cipuddine\" (agnello con patate e cipolline selvatiche), \"Puddastru arrustutu\" (pollo nostrano arrostito) e la \"Custata 'i castratu arrustuta\" (costata di castrato arrosto).\nAltre pietanze tipiche sono: gli \"gliummarieddi\" (budelline di agnello avvolte a gomitolo), la pastorale (carne di pecora cucinata secondo l'usanza dei pastori lucani), la \"'Rrappaiona\" (piatto antichissimo composto da tutti i tipi di legumi e cereali con l'aggiunta di lardo, aglio, prezzemolo e peperoncino), una variet\u00e0 di insaccati (salsiccia, salsiccione, sopressata, prosciutto, capicollo), latticini (formaggio pecorino, caprino, ricotta) e funghi (porcini, ovoli, gallinacci). Non raramente la cucina si arricchisce di selvaggina, come il cinghiale e la lepre.\nDolci tipici della tradizione latronichese sono: \"u sanguinaccio\" (il sanguinaccio, dolce fatto in massima parte di sangue di maiale con aggiunta di riso, uva passa e cioccolato), \"u purciddato\" (dolce pasquale) e i \"cannar\u00ecculi\" (dolcetti di pasta fritta consumati nel periodo di carnevale).\nEventi.\nUno degli eventi pi\u00f9 importanti di Latronico \u00e8 la festa di Sant'Egidio Abate, con la consueta processione per le vie del paese della statua del Santo. Rinomata a livello locale ha una durata di tre giorni (30, 31 agosto e 1\u00ba settembre).\nSino all'anno 2017 si \u00e8 svolto il \"palio rionale di S. Egidio,\" evento nel quale si sfidavano in prove sportive diverse squadre rappresentanti i rioni del paese.\nGeografia antropica.\nFrazioni.\nIl territorio comunale \u00e8 formato da svariate frazioni.\nEsse sono (in ordine decrescente di abitanti): Agromonte Magnano, Agromonte Mileo, Calda, Serrone, Preti, Procoio, Varrazzo, Cerri, Iannazzo, Cimitero, Lucarelli, Pirricchio, Perosa, Fraccia, Masullo, Ischitelli e Santa Croce.\nInfrastrutture e trasporti.\nStrade.\nIl principale collegamento stradale per raggiungere Latronico \u00e8 rappresentato dalla strada statale 653 della Valle del Sinni.\nAutobus.\nData la mancanza di linee ferroviarie nella regione, i mezzi di trasporto maggiormente utilizzati per raggiungere o spostarsi da Latronico sono gli autobus. Latronico \u00e8 servito quotidianamente da collegamenti autobus per:\nA tali autolinee vanno aggiunte quelle destinate alle principali citt\u00e0 italiane.\nSport.\nIl calcio \u00e8 praticato a Latronico dal primo dopoguerra e nei momenti di maggiore presenza demografica ha visto due squadre contendersi accesi derby. Nel 1991 nasce la Polisportiva Latronico Terme che in seguito a diverse fusioni partecipa tuttora tra alterne fortune ai campionati regionali. La squadra nell'anno calcistico 2013-2014 si aggiudica il campionato di Promozione Regionale. Praticano attivit\u00e0 sportiva anche le societ\u00e0 Virtus Latronico e Polisportiva Agromonte (Seconda categoria regionale).\nRilevante anche l'attivit\u00e0 di volley e atletica, discipline in cui le rappresentative giovanili hanno ottenuto numerosi riconoscimenti."}
{"id": "1376837", "revid": "31092", "url": "https://it.wikipedia.org/wiki?curid=1376837", "title": "Euregio", "text": ""}
{"id": "1376838", "revid": "1543377", "url": "https://it.wikipedia.org/wiki?curid=1376838", "title": "Gerhard Ertl", "text": "Il 10 ottobre 2007 \u00e8 stato insignito del premio Nobel per la chimica.\nIstruzione.\nTra il 1955 e il 1957 ha studiato all'Universit\u00e0 di Stoccarda poi all'Universit\u00e0 di Parigi (1957-1958) e infine all'Universit\u00e0 Ludwig Maximilian di Monaco di Baviera (1958-1959). Ha terminato il suo corso di laurea in fisica all'Universit\u00e0 di Stoccarda nel 1961, seguito per la tesi da Heinz Gerischer, che continu\u00f2 poi a frequentare alla Universit\u00e0 tecnica di Monaco dove ha terminato il dottorato nel 1965.\nCarriera accademica.\nDopo aver completato il dottorato \u00e8 diventato assistente all'Universit\u00e0 tecnica di Monaco dal 1965 fino al 1968. Tra il 1968 e il 1973 \u00e8 stato professore e direttore dell'Universit\u00e0 di Hannover. In seguito, (1973-1986), \u00e8 diventato professore di chimica fisica all'Universit\u00e0 Ludwig Maximilian di Monaco. Tra gli anni settanta e gli anni ottanta \u00e8 stato professore in visita presso il California Institute of Technology, l'Universit\u00e0 del Wisconsin di Milwaukee e l'Universit\u00e0 della California di Berkeley.\nNel 1986 \u00e8 diventato professore all'Universit\u00e0 libera di Berlino e all'Universit\u00e0 tecnica di Berlino. \u00c8 stato direttore del \"Fritz Haber Institute\" dell'Istituto Max Planck tra il 1986 e il 2004, anno del suo ritiro. Nel 1996 era diventato professore presso l'Universit\u00e0 Humboldt di Berlino.\nIl 20 febbraio 2010 \u00e8 stato nominato membro ordinario della Pontificia Accademia delle Scienze.\nRicerche.\nGerhard Ertl \u00e8 noto per aver individuato i meccanismi a livello molecolare della sintesi catalitica dell'ammoniaca su ferro (Processo Haber-Bosch) e dell'ossidazione catalitica del monossido di carbonio su palladio. Durante le sue ricerche ha inoltre scoperto l'importante fenomeno delle reazioni oscillanti sulle superfici di platino, ed \u00e8 stato anche il primo ad ottenere, mediante un microscopio fotoelettronico, una immagine delle oscillazioni nei cambi nella struttura superficiale del platino, documentando che esse avvengono durante la reazione.\nEgli utilizz\u00f2 all'inizio della sua carriera la tecnica diffrazione elettronica a bassa energia (LEED), in seguito utilizz\u00f2 la spettroscopia fotoelettronica ultravioletta (UPS) e il microscopio ad effetto tunnel (STM).\nNel 1998 ha vinto il premio Wolf con Gabor Somorjai all'Universit\u00e0 della California a Berkeley per \"i suoi contributi straordinari nel campo della scienza delle superfici, in generale per aver spiegato i fondamenti della catalisi eterogenea e di quella a singolo cristallo in particolare\".\nGerhard Ertl ha vinto il premio Nobel per la chimica nel 2007 per i suoi studi sui processi chimici sulle superfici solide. Il premio vinto ammonta a 10 milioni di corone svedesi.\nPubblicazioni.\nGerhard Ertl \u00e8 uno degli scrittori del Handbook of Heterogeneous Catalysis.\nVita personale.\nErtl e sua moglie Barbara hanno due figli e diversi nipoti. I suoi hobby includono il pianoforte e i gatti."}
{"id": "1376839", "revid": "98077", "url": "https://it.wikipedia.org/wiki?curid=1376839", "title": "Fondazioni Casse di Risparmio", "text": ""}
{"id": "1376846", "revid": "287204", "url": "https://it.wikipedia.org/wiki?curid=1376846", "title": "Nuoto ai Giochi della XXVII Olimpiade - 100 metri farfalla maschili", "text": "Si sono svolte 8 batterie di qualificazione. I primi 16 atleti si sono qualificati per le semifinali.\nBatterie.\n20 settembre 2000\nSemifinali.\n20 settembre 2000\nFinale.\n21 settembre 2000"}
{"id": "1376853", "revid": "287204", "url": "https://it.wikipedia.org/wiki?curid=1376853", "title": "Milorad Cavic", "text": ""}
{"id": "1376855", "revid": "149485", "url": "https://it.wikipedia.org/wiki?curid=1376855", "title": "Francisco Sanchez", "text": ""}
{"id": "1376862", "revid": "76069", "url": "https://it.wikipedia.org/wiki?curid=1376862", "title": "Carl Johan August Snoilsky", "text": ""}
{"id": "1376864", "revid": "39224", "url": "https://it.wikipedia.org/wiki?curid=1376864", "title": "Bosnia Herzegovina", "text": ""}
{"id": "1376865", "revid": "2091899", "url": "https://it.wikipedia.org/wiki?curid=1376865", "title": "Ferrari 212 Inter", "text": "La 212 Inter fu l'autovettura Ferrari con cui, nel 1951 si inizi\u00f2 la strettissima collaborazione con Pininfarina.\nIl contesto.\nFerrari, spinto dalla notoriet\u00e0 che le vittorie di Giannino Marzotto e Franco Crosara sulla 195 S nella Mille Miglia 1950, decise di riproporre la stessa linea di modello su una vettura che fosse meno spinta, tanto da poterla lanciare sul mercato delle granturismo di classe. Fu per tale motivo che, al salone di Parigi, il 5 ottobre 1951, la casa di Maranello arricch\u00ec la propria gamma di modelli con la 212 Inter, che andava ad infilarsi nel segmento delle auto di lusso/sportive, gi\u00e0 avviato dalla 195 S del 1950.\nQuesta versione presentava un allestimento meno sportivo, meno da dura e pura e pi\u00f9 da auto da turismo. Ad occuparsi del carrozzamento fu Vignale di Torino, proponendo un coup\u00e9 sobrio ed elegante, come doveva essere secondo Ferrari la clientela del Cavallino. La meccanica fu quasi invariata rispetto al modello precedente, fu invece incrementato il passo, che venne portato a 2600\u00a0mm.\nAnche sulla 212 Inter furono numerosi i carrozzieri a cimentarsi, tra il 1951 e il 1953: ci furono le versioni cabriolet di Pininfarina e Vignale, e le coup\u00e9 di Ghia, Pininfarina, Vignale e Touring.\nI motori avevano differenti alimentazioni, una con un solo carburatore da 32DCF una con 3 carburatori 32DFC ed un'ultima con 3 carburatori 36DCF(212 Inter - 1952).\nEbbe un discreto successo commerciale, soprattutto in America, assicurato sia dalla pubblicit\u00e0 promulgata dalla casa, sia dalla vittoria di Piero Taruffi e Luigi Chinetti alla II Carrera Panamericana 1951 con una coup\u00e9 212 Vignale.\nDalla Vignale venne anche realizzata una versione denominata MM Berlinetta per il pilota Franco Cornacchia. Egli, con questa speciale vettura, riusc\u00ec ad aggiudicarsi la Coppa Intereuropa a Monza e la gara Lecco-Ballabio del 1951. Dopo un incidente e svariate riparazioni, la vettura continu\u00f2 a correre in competizioni come la Mille Miglia e la 24 Ore di Le Mans fino al 1955.\nNella genealogia Ferrari la 212 Inter ricopre un ruolo di particolare rilievo, poich\u00e9 segna il principio di una prolifica e duratura collaborazione tra Ferrari e Pinin Farina, quest'ultimo allest\u00ec nel '52 due eleganti cabriolet, uno nero commissionato dal cliente Georges Filipinetti, ed uno argento metallizzato, presentato al salone di Parigi di quello stesso anno."}
{"id": "1376866", "revid": "287204", "url": "https://it.wikipedia.org/wiki?curid=1376866", "title": "Italia (nave da battaglia)", "text": ""}
{"id": "1376867", "revid": "12582", "url": "https://it.wikipedia.org/wiki?curid=1376867", "title": "Nizzart", "text": ""}
{"id": "1376871", "revid": "1602064", "url": "https://it.wikipedia.org/wiki?curid=1376871", "title": "Lamborghini Jarama", "text": "La Lamborghini Jarama \u00e8 una coup\u00e9 granturismo 2+2 prodotta tra il 1970 ed il 1976 dalla casa automobilistica italiana Lamborghini\nIl contesto.\nLa Lamborghini Jarama nacque per sostituire la Islero poich\u00e9 non rispettava pi\u00f9 le normative statunitensi in materia di sicurezza e di emissioni inquinanti che divennero pi\u00f9 severe rispetto a quelle degli anni \u201860.\nNonostante la presenza nella gamma Lamborghini della Espada, una 2 porte, 4 posti, sovrapponibile per comfort e prestazioni, venne scelto di sostituire la Islero anche per via della predilezione di Ferruccio Lamborghini per le 2+2. Proprio da una 2+2, la Lamborghini 350 GT, era nata la sua avventura nel mondo dell\u2019auto.\nIl nome venne scelto da Ferruccio Lamborghini non perch\u00e9 nome del circuito allora sede del GP di Spagna ma perch\u00e9 quello della regione con un famoso allevamento di tori da combattimento.\nLa vettura.\nDopo la partenza da Sant'Agata Bolognese dell\u2019ingegnere capo Gianpaolo Dallara, il compito di creare un\u2019erede alla Islero venne assegnato al suo ex assistente e ora promosso ingegnere capo Paolo Stanzani.\nL\u2019ingegner Stanzani utilizz\u00f2 il pianale e gli organi meccanici della Islero come base di partenza della Jarama ma fece s\u00ec che rispettasse le normative USA e che fosse possibile montare una nuova carrozzeria pi\u00f9 moderna ma sempre 2+2 opera di Marcello Gandini per la Bertone.\nLa carrozzeria degli esemplari di pre-serie venne assemblata dalla Carrozzeria Marazzi di Caronno Pertusella, mentre gli esemplari di serie furono prodotti nello stabilimento di Grugliasco della Carrozzeria Bertone. Nel 1972 alcuni esemplari vennero assemblati alla Marazzi, con pannelli carrozzeria stampati da Bertone.\nLa vettura era una granturismo di lusso pi\u00f9 che una sportiva in senso assoluto e perci\u00f2 la configurazione 2+2 spinse il designer verso una coup\u00e9 fastback con la linea del tetto che scendeva fino al cofano bagagli. Il disegno squadrato tuttavia non brillava per equilibrio formale a causa della coda troppo massiccia e imponente e sbilanciata rispetto al corpo vettura. \nSicuramente i montanti sottili e l\u2019assenza di modanature lungo le fiancate, di per s\u00e9 poco equilibrate, alleggeriscono l\u2019aspetto dell\u2019auto. I grandi cerchi in lega leggera con gallettone di fissaggio e gli adeguati passaruota sono parte integrante del disegno e conferiscono buona parte della sportivit\u00e0 alla linea insieme al riuscito frontale.\nLa linea si discostava molto da quella delle altre Lamborghini viste fino ad allora ma ne riprendeva alcuni tratti salienti, come il frontale basso e largo, i doppi fari circolari e le linee tese simili a quelle della \u201csorella maggiore\u201d Espada. In pi\u00f9 Gandini aggiunse un piccolo spoiler integrato nel tetto, due prese d\u2019aria NACA sul cofano e palpebre sui fari retrattili parzialmente simili a quelle dell\u2019Alfa Romeo Montreal.\nL'interno \u00e8 rivestito completamente in pelle e moquette soffice e la vettura \u00e8 dotata di volante, pomello della leva del cambio e cruscotto in legno. La strumentazione ha quadranti circolari raggruppati sotto un cruscotto nero antiriflesso. I posti anteriori sono comodi e adatti ad una GT di classe mentre quelli posteriori sono sacrificati e pi\u00f9 adatti alle dimensioni di due bambini pur essendo rifiniti come quelli davanti. L\u2019aria condizionata era parte dell\u2019allestimento di serie mentre un accessorio interessante era il tetto apribile in 2 sezioni separate longitudinali. L\u2019effetto scenico di questo accessorio \u00e8 notevole e rende i soli 21 esemplari che lo adottarono ancora pi\u00f9 unici.\nLa meccanica, comune a tutte le Lamborghini a motore anteriore era di prim'ordine. Il motore V12 a 4 alberi a camme di 3929 cm\u00b3 con i 6 generosi carburatori Weber, erogava 325 CV. Il cambio a 5 marce Lamborghini era molto robusto, ben rapportato e veloce sia nell'utilizzo sportivo che quotidiano. I freni erano a disco sulle quattro ruote e addirittura autoventilanti, una primizia per l'epoca, e garantivano efficacia e resistenza al fading straordinarie.\nLa principale differenza tecnica con la Espada era il passo pi\u00f9 corto, ridotto da 2.65 a 2,38 metri. Ci\u00f2 rendeva la macchina pi\u00f9 agile e sportiva della 4 posti ma la disposizione \"classica\" degli organi meccanici faceva s\u00ec che fosse pi\u00f9 comoda e fruibile rispetto alla Miura con motore centrale; in definitiva voleva andare incontro alle esigenze di una coppia giovane, magari con un figlio piccolo.\nLa Jarama S.\nDopo 177 esemplari costruiti la prima serie venne rimpiazzata dalla \"Jarama S\" nel 1973.\nSulla \"Jarama S\" il motore venne potenziato a 350 CV, lo sterzo divenne servoassistito e fu possibile montare il cambio automatico.\nLa \"S\" inoltre presentava alcune novit\u00e0 estetiche come il cofano motore con due rigonfiamenti vicini alle prese d'aria NACA e una presa d'aria aggiuntiva, griglie di sfogo laterali sui parafanghi anteriori; e negli interni con una plancia rivista nella disposizione degli strumenti e degli interruttori. \nLa \"Jarama S\" venne prodotta fino al 1976 in 150 esemplari.\nQuesto fu l'ultimo modello in configurazione 2+2 prodotto dalla casa di Sant'Agata Bolognese. Le diverse richieste del mercato e l'uscita dall'azienda del fondatore Ferruccio la lasciarono senza eredi."}
{"id": "1376886", "revid": "98077", "url": "https://it.wikipedia.org/wiki?curid=1376886", "title": "Azienda bancaria", "text": ""}
{"id": "1376891", "revid": "1543377", "url": "https://it.wikipedia.org/wiki?curid=1376891", "title": "Harry Martinson", "text": "Nel 1949 venne eletto membro dell'Accademia Svedese. Nel 1974 gli venne conferito il Premio Nobel per la letteratura, insieme al connazionale Eyvind Johnson. La scelta per Eyvind Johnson e Harry Martinson fu molto controversa poich\u00e9 entrambi erano membri della stessa Accademia che assegnava i premi, insieme a Graham Greene, Saul Bellow e Vladimir Nabokov, erano i favoriti di quell'anno.\nBiografia.\nMartinson nacque a J\u00e4msh\u00f6g, nella contea svedese di Blekinge, nella parte sud-est della Svezia. Quando era ancora molto giovane perse entrambi i genitori e per questo divenne un figlio adottivo. A sedici anni, Martinson scapp\u00f2 via e si arruol\u00f2 su una nave dove pass\u00f2 gli anni successivi viaggiando per tutto il mondo, visitando paesi come Brasile ed India.\nPochi anni dopo, alcuni problemi polmonari lo costrinsero a ritornare sulla terraferma in Svezia. Gli anni seguenti li pass\u00f2 a girare la Svezia senza un avere un lavoro stabile, vivendo per alcuni periodi come un vagabondo. A ventun anni venne arrestato a Malm\u00f6 per vagabondaggio.\nNel 1929 fece il suo debutto come poeta: insieme a Artur Lundkvist, Gustav Sandgren, Erik Asklund e Josef Kjellgren, \u00e8 stato l'autore dell'antologia \"Fem unga\" (Cinque giovani), che introdusse il modernismo svedese. La sua poesia era una combinazione di sguardo intelligente e amore per la natura e di un umanesimo profondamente sentito. Il successo come romanziere arriv\u00f2 con il libro semi-autobiografico \"N\u00e4sslorna blomma\" (Le ortiche fioriscono), nel 1935, che parlava degli stenti affrontati da un ragazzo nella campagna: il libro, da allora \u00e8 stato tradotto in pi\u00f9 di 30 lingue. Nel 1956 pubblic\u00f2 il fortunato poema \"Aniara\", che narra uno sfortunato viaggio dell'umanit\u00e0 a bordo di un'astronave.\nSi suicid\u00f2 al Karolinska Hospital di Stoccolma aprendosi lo stomaco con un paio di forbici.\nIl centesimo anniversario della sua nascita \u00e8 stato celebrato in tutta la Svezia nel 2004.\nOpere.\nTitoli in italiano o in inglese nei libri noti.\nRomanzi:\nSaggi:\nPoemi:\nRadioteatro:\nRappresentazioni teatrali:\nSalmi:"}
{"id": "1376892", "revid": "1543377", "url": "https://it.wikipedia.org/wiki?curid=1376892", "title": "Bard l'Arciere", "text": "Bard, soprannominato l'Arciere (\"Bowman\" in lingua originale), \u00e8 un personaggio di Arda, l'universo immaginario creato dallo scrittore inglese J. R. R. Tolkien. Compare solo nel romanzo \"Lo Hobbit\" oltre a essere nominato ne \"Il Signore degli Anelli\".\nAll'interno del \"corpus\" dello scrittore, Bard \u00e8 colui che uccide il drago Smaug mentre quest'ultimo era intento a distruggere la Citt\u00e0 del Lago. Diverse caratteristiche di Bard ricordano Wiglaf del poema anglosassone Beowulf, e sembra anticipare uno dei personaggi principali de \"Il Signore degli Anelli\" (seguito de \"Lo Hobbit\"): Aragorn.\nPersonaggio.\nFisicit\u00e0 e personalit\u00e0.\nBard \u00e8 un personaggio ricorrente ne \"Lo Hobbit\"; del suo aspetto si apprende esclusivamente che aveva un viso severo e i capelli neri. Pi\u00f9 volte il personaggio viene descritto come \u00abun uomo aspro ma veritiero\u00bb.\nDurante la prima descrizione del personaggio, Tolkien scrive che Bard era \u00abaccusato dai suoi amici di profetizzare alluvioni e pesci avvelenati, sebbene conoscessero il suo valore e il suo coraggio\u00bb. Portava con s\u00e9 sempre un arco di tasso e la sua freccia nera, proveniente dalla fornace del Re sotto la Montagna. Del suo carattere viene rimarcata una grande saggezza e totalizzante determinazione a lottare fino alla fine per difendere la Citt\u00e0 del Lago e combattere contro Smaug.\nCreazione e sviluppo.\nDurante la lavorazione de \"Lo Hobbit\", Tolkien non aveva progettato Bard, in quanto ad uccidere Smaug doveva essere Bilbo: mentre il drago dormiva, Bilbo lo avrebbe accoltellato nella sua tana (chiaro riferimento al romanzo \"Jack the Giant Killer\"). In un secondo momento, per\u00f2, Tolkien cambi\u00f2 idea e decise che la morte del drago sarebbe avvenuta alla Citt\u00e0 del Lago. La collocazione della morte del drago a Esgaroth ha permesso a Tolkien di realizzare Bard. Il personaggio compare per la prima volta nel capitolo 14, \"Acqua e fuoco\". Nella prima stesura di questo capitolo, Tolkien descrive Bard come una persona \"burbera\" (\"snapping\"), un aggettivo usato dall'autore prevalentemente per descrivere dei personaggi negativi, come Ted Sabbioso, il mugnaio hobbit che si unisce a Saruman, o l'orco Snaga. Successivamente, Tolkien sostitu\u00ec \"burbera\" con \"aspra\" (\"grim\"), un aggettivo meno negativo.\nAll'inizio, il personaggio sarebbe dovuto morire contro Smaug, ma Tolkien decise di salvarlo perch\u00e9 cap\u00ec che poteva avere un ruolo importante nel prosieguo della storia e, in particolare, poteva diventare uno dei contendenti al tesoro di Smaug, ostacolando quindi Thorin Scudodiquercia e la sua compagnia.\nEtimologia.\nIl nome di Bard deriva dagli abitanti di Dale. Nei racconti di Tolkien i nomi in lingua dalish sono resi con il norreno sottolineando cos\u00ec la somiglianza di questa lingua con l'Ovestron reso in inglese e con il Rohirric reso con l'anglosassone. Nel caso di Bard, il suo nome pu\u00f2 derivare dalla parola \"barba\" nella lingua tedesca. Altri studiosi affermano che il nome Bard pu\u00f2 derivare da due parole in lingua celtica, ovvero b\u00e1rd (\"guardiano\") e bard (\"poeta\").\nBiografia.\nCome buona parte della popolazione della Citt\u00e0 del Lago, Bard \u00e8 un discendente delle popolazioni che vivevano a Dale prima dell'arrivo di Smaug; lui in particolare \u00e8 un discendente di Girion, ultimo re di Dale. Come ricordo di questa discendenza nobile gli \u00e8 stata tramandata una freccia che non sbaglia mai il colpo .\nDurante gli avvenimenti descritti ne \"Lo Hobbit\" organizza una disperata resistenza contro il drago mentre questi attacca Esgaroth per aver dato rifugio ai tredici nani guidati da Thorin Scudodiquercia. Bard \u00e8 alla guida di un gruppo di arcieri, gli unici che riescono a resistere alla potenza del terribile drago. Smaug \u00e8, per\u00f2, troppo forte e la sua pelle lo protegge da tutte le frecce scagliate da Bard e dai suoi uomini. Quando la citt\u00e0 sembra sul punto di cadere per mano di Smaug, un tordo ad un tratto si avvicina a Bard e gli indica il punto debole del drago. Bard, che riesce a capire il linguaggio del tordo in quanto discendente dei re della Valle, scaglia cos\u00ec la freccia nel punto indicatogli:\nLa freccia entra nel vuoto del panciotto e il drago cade morto nel lago distruggendo ci\u00f2 che resta della citt\u00e0. Contrariamente al drago, Bard riesce a sopravvivere e viene acclamato da tutta la gente di Esgaroth. Dopo la difesa della Citt\u00e0 del Lago, Bard si reca ad Erebor per prendere la parte di tesoro del drago lui spettante come discendente di Girion, ma incontra la ferma resistenza di Thorin e del suo gruppo, che credeva morti per mano del drago. Bard fu, cos\u00ec, costretto ad attaccare la Montagna con l'aiuto degli elfi del Bosco Atro comandati da Thranduil. La lotta con i nani \u00e8, per\u00f2, fermata in tempo da Gandalf che avverte gli eserciti dell'arrivo degli orchi. Inizia, cos\u00ec, la battaglia dei Cinque Eserciti che vede i nani, gli elfi e gli uomini allearsi contro gli orchi. Alla fine, la battaglia viene vinta dai primi e Bard ricostruisce le citt\u00e0 di Dale ed Esgaroth, e lui ed i suoi discendenti tornano ad essere re del regno di Dale.\nAccoglienza.\nJohn D. Rateliff rivela che Bard ha delle similitudini con Wiglaf del poema anglosassone Beowulf. Come Wiglaf, anche Bard viene introdotto alla fine della storia, \u00e8 l'unico in grado di vincere il drago antagonista ed \u00e8 di stirpe reale. Tuttavia, il modo in cui Bard uccide Smaug non ha nessun equivalente n\u00e9 nella tradizione epica anglosassone e n\u00e9 in quella nordica. Rateliff dichiara che la morte di Smaug per mano di Bard sia ispirata alla mitologia greca, pi\u00f9 precisamente allo scontro tra Ladone, custode del giardino delle Esperidi, ed Ercole.\nRateliff nota che Bard ha delle similitudini con i personaggi Beren, H\u00farin e T\u00farin Turambar. Inoltre, Rateliff considera Bard come un precursore del personaggio di Aragorn, uno dei protagonisti de \"Il Signore degli Anelli\". Entrambi possiedono storia comune: riconquistano il regno dei propri antenati e diventano re alla fine delle loro rispettive storie. Come Aragorn, anche Bard si avvale di un'arma leggendaria, eredit\u00e0 di un passato regale. Verlyn Flieger e Douglas A. Anderson notano che, tra la creazione di Bard a quella di Aragorn, Tolkien sia migliorato come scrittore. Ci\u00f2 \u00e8 giustificato dal fatto che Bard viene introdotto per riempire un buco di narrazione, mentre Aragorn viene inserito nella storia per coerenza con la trama de \"Il Signore degli Anelli\". Bard, come Aragorn e Gandalf, \u00e8 un personaggio che tende a sostituirsi ai potenti corrotti. Ne \"Lo Hobbit\", ad esempio, Bard si sostituir\u00e0 all'indegno Governatore della Citt\u00e0 del Lago.\nFin dalla sua prima apparizione, Bard viene rappresentato come un personaggio che vede sempre il lato negativo delle cose. Tuttavia, come fa notare Sumner G. Hunnewell, del suo carattere \u00e8 ricalcata anche una grande generosit\u00e0.\nAdattamenti.\nBard \u00e8 apparso in molti adattamenti cinematografici e radiofonici dello \"Hobbitt\". Peter Williams ha doppiato Bard nell'adattamento radio della BBC \"The Hobbit\" (1968). Il personaggio compare inoltre nel film \"Lo Hobbit\", diretto e prodotto nel 1977 da Jules Bass e Arthur Rankin Jr., dove \u00e8 doppiato da John Stephenson.\nNella trilogia de \"Lo Hobbit\" diretta da Peter Jackson, il ruolo di Bard \u00e8 interpretato da Luke Evans, che appare nel secondo e terzo film della trilogia. Per interpretare il personaggio, Evans ha dovuto prendere lezioni di tiro con l'arco. Nei film Bard, oltre a Bain, ha anche due figlie (Tilda e Sigrid), assenti nel romanzo. La sua storia nel film \u00e8 molto romanzata, al punto che incarna una sorta di eroe proletario che sfida la volont\u00e0 del Governatore tiranno."}
{"id": "1376895", "revid": "287204", "url": "https://it.wikipedia.org/wiki?curid=1376895", "title": "Roberto Brivio", "text": "Biografia.\nNel 1959 si diplom\u00f2 all'Accademia dei Filodrammatici e cinque anni dopo, insieme a Nanni Svampa, Lino Patruno e Gianni Magni (l'ultimo ad entrare nel gruppo), diede vita al gruppo I Gufi, che in quegli anni contribu\u00ec a creare il cabaret musicale in Italia, utilizzando il dialetto milanese. Il ruolo di scrittore di testi originali, a sfondo noir, valse a Brivio il soprannome di \"cantamacabro\". Nel 1969 i Gufi si sciolsero anche se Brivio avrebbe voluto continuare la collaborazione. \nLa sua carriera televisiva da \"solista\" \u00e8 legata soprattutto ad Antenna 3 Lombardia, storica rete privata di Legnano, dove, nel 1980, fu il mattatore dello show \"Lo Squizzofrenico\", diretto da Beppe Recchia. Tre anni dopo si riun\u00ec con Svampa, Patruno e Magni nella trasmissione \"Meglio Gufi che mai\", sempre per la regia di Recchia. Nel 1986 condusse \"Il Parapiglio\", dove un angolo era riservato all'ex collega Gianni Magni, e, l'anno successivo, \"La Festa\", per la regia di Paola Combe. \nIn teatro lavor\u00f2 spesso con Liliana Feldmann, in spettacoli come \"Ciciarem un cicinin\" e \"El paneton de Pasqua e la colomba de Nadal\", entrambi scritti da Attilio Carosso e diretti da Carlo Silva. Interpret\u00f2 numerose operette come \"Ah! l'operetta\", su musiche di Gino Bettoni.\nRoberto Brivio fu anche proprietario e gestore di teatri e locali milanesi, tra i quali \"Il Refettorio\", dove ebbero la possibilit\u00e0 di muovere i primi passi artisti quali Marco Messeri, e il \"Teatro Ariberto\". Assieme alla moglie, Grazia Maria Raimondi, fu per molti anni la maschera di \"Milano Meneghino\". \nSi occup\u00f2 del progetto \"Teatralia: storia del teatro dai Greci ai giorni nostri\", in programmazione al Teatro La Scala della Vita. Organizzatore e docente al corso di dizione ed arte declamatoria, attivo dal mese di ottobre 2007 all'Universit\u00e0 IULM di Milano, fu inoltre direttore e insegnante all'Accademia d'Arte Drammatica \"Roberto Brivio\", una scuola di teatro dedicata alla parola e alla pratica.\nSi dedic\u00f2 anche alla pubblicazione di libri umoristici, in cui raccoglieva storie e canzoni in dialetto milanese, come \"I canti goliardici\" (Milano, Edizioni Williams, 1973) e \"Cabaret di merda\" (Edizioni del Cortile, 1978). \n\u00c8 morto il 22 gennaio 2021 a 82 anni presso l'Ospedale San Gerardo di Monza. \nEra fratello dell'annunciatrice televisiva e radiofonica della RAI Maria Brivio."}
{"id": "1376913", "revid": "599013", "url": "https://it.wikipedia.org/wiki?curid=1376913", "title": "Sascha R\u00f6sler", "text": "Carriera.\nInizia a giocare con il TSV Meckenbeuren. Nel 1998 si trasferisce nell'Ulm dove si mette in mostra aiutando la squadra a centrare due promozioni di fila che portano la squadra addirittura in Bundesliga. Nel primo anno colleziona 26 presenze e nessun gol e non riesce a salvare la squadra dall'immediata retrocessione.\nNel 2001 passa al Monaco 1860 da cui viene dopo tre mesi ceduto in prestito al Rot-Weiss Oberhausen (21 presenze, 5 gol). L'anno successivo cambia ancora squadra: approda infatti al Greuther Furth dove gioca per 74 volte segnando 29 reti.\nNel 2005 passa all'Alemannia Aachen ottenendo la promozione in Bundesliga. Anche nel massimo torneo tedesco viene schierato stabilmente nella formazione titolare segnando anche 5 reti.\nNell'estate 2007 il Borussia M\u00f6nchengladbach, appena retrocesso in Zweite Bundesliga, lo acquista per 500.000 euro e gli affida la maglia numero 10 lasciata dall'argentino Federico Ins\u00faa Gi\u00e0 nella prima giornata del campionato 2007-2008 R\u00f6sler va a segno salvando il Borussia dalla sconfitta contro il ."}
{"id": "1376915", "revid": "110157", "url": "https://it.wikipedia.org/wiki?curid=1376915", "title": "General SS", "text": "General SS (\"SS-generalen\") \u00e8 un romanzo di Sven Hassel, edito in Italia da Longanesi nel 1973 e tradotto da Giovanna Rosselli.\nTrama.\nHassel e i suoi compagni del battaglione di Disciplina, impegnati nell'assedio di Stalingrado, riescono a scampare al massacro e si ritrovano ad affrontare la sterminata pianura russa dominata dal \"generale inverno\". Si salveranno per merito di un generale delle SS che riorganizza i superstiti e gli sbandati di diverse unit\u00e0 scampate alla Battaglia di Stalingrado, riuscendo dopo molte peripezie a rientrare nelle linee tedesche, nel resoconto dell'unico episodio storico realmente accaduto dell'intero romanzo."}
{"id": "1376917", "revid": "729019", "url": "https://it.wikipedia.org/wiki?curid=1376917", "title": "SKYCITY Entertainment Group", "text": "SKYCITY Entertainment Group \u00e8 un'azienda Neozelandese attiva nel settore del gioco d'azzardo che opera in patria, in Australia e in tutta la zona chiamata Australasia.\nL'azienda \u00e8 quotata alla borsa australiana e neozelandese.\nStoria.\nL'azienda inizi\u00f2 le sue operazioni nel 1996, quando la compagnia fu costituita da diversi soci come proprietaria dello \"SKYCITY Auckland complex\". Nel 1998 ha cominciato una politica di espansione che ha portato la compagnia a possedere diverse strutture in tutta la zona di competenza, La compagnia ha ottenuto \u00e8 salita all'attenzione degli investitori internazionali dopo l'acquisto del resort \"MGM Grand Darwin\" dalla MGM Mirage, ribattezzato in seguito come \"SKYCITY Darwin\"."}
{"id": "1376919", "revid": "109745944", "url": "https://it.wikipedia.org/wiki?curid=1376919", "title": "Autobianchi Giardiniera", "text": "L'Autobianchi 500 Giardiniera era la versione costruita dall'Autobianchi della Nuova 500 Giardiniera, il cui assemblaggio venne trasferito alla casa di Desio a partire dal 1966.\nStoria.\nRispetto all'originaria versione Fiat, lanciata nel 1960 e corrispondente, in termini di allestimento, alla versione \"D\" della \"500\" berlina, non vi erano modifiche. Inizialmente la vettura conserv\u00f2 persino il marchio Fiat: infatti l'Autobianchi assemblava anche una parte della produzione delle \"500 D\" sulle linee della Bianchina (che derivava dalla piccola 500).\nNel 1968, dopo il lancio della serie \"F\" della \"500\", la \"Giardiniera\" assunse il marchio Autobianchi. Oltre alle specifiche della \"F\", escluse le modifiche alle portiere che, a differenza della berlina, rimarranno sempre con apertura \"a vento\" (cio\u00e8 incernierate dietro), la \"Giardiniera\" adott\u00f2 griglie di aspirazione dell'aria (quelle sui montanti posteriori) nere (anzich\u00e9 color acciaio) e lo specchietto retrovisore esterno. Venne cambiato anche il fregio frontale, che divenne pi\u00f9 grande, ma privo dei due baffi orizzontali che incorporavano il logo Fiat..I vetri laterali posteriori,poi,da scorrevoli,in due pezzi,divennero apribili a compasso,in un sol pezzo. Oltre alle porte \"a vento\" una caratteristica peculiare della \"Giardiniera\" era il portellone posteriore, che includeva anche una porzione di tetto, incernierato sul lato sinistro. Entrambe queste \"particolarit\u00e0\" verranno conservate fino al termine della produzione (1977).\nInizialmente la \"Giardiniera\" venne prodotta assieme alla sua derivata pi\u00f9 elegante, la Bianchina Panoramica, che usc\u00ec di listino nel 1969.. Accanto alla versione \"promiscua\" c'era la variante commerciale furgonata, caratterizzata dall'ampio vano di carico (ottenuto con l'abolizione del sedile posteriore), dall'eliminazione dei vetri posteriori (sostituiti con lamierati) e dell'assenza del tetto apribile di tela (presente fino a fine produzione sulla versione \"civile\").\nPer razionalizzare la produzione, nel 1972 l'allestimento divenne simile a quello della \"500 R\" berlina, lanciata in quell'anno. Nel 1975 la mitica berlina da cui derivava cessa di essere prodotta, ma la \"Giardiniera\" prosegue ancora grazie alla sua innegabile utilit\u00e0 e versatilit\u00e0; tuttavia, dato il progetto ormai vetusto, fu tolta dal mercato due anni pi\u00f9 tardi, nel 1977. Non fu sostituita da nessun altro modello, , che per\u00f2 vennero scartati perch\u00e9 le maestranze Fiat si stavano concentrando su un prodotto nuovo e moderno che poteva raccoglierne l'eredit\u00e0: la Fiat Panda, che vedr\u00e0 la luce nel 1980."}
{"id": "1376925", "revid": "834", "url": "https://it.wikipedia.org/wiki?curid=1376925", "title": "Enrico Dirovi", "text": ""}
{"id": "1376937", "revid": "1543377", "url": "https://it.wikipedia.org/wiki?curid=1376937", "title": "Persone uccise negli anni di piombo (1975)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1975."}
{"id": "1376938", "revid": "180559", "url": "https://it.wikipedia.org/wiki?curid=1376938", "title": "Campionato mondiale femminile di pallacanestro 1990", "text": "L'XI edizione del Campionato Mondiale di Pallacanestro Femminile FIBA \u00e8 stata disputata in Malaysia nel 1990."}
{"id": "1376941", "revid": "1305772", "url": "https://it.wikipedia.org/wiki?curid=1376941", "title": "Trofeo Costa del Sol", "text": "Il Trofeo M\u00e1laga Club de F\u00fatbol - Costa del Sol, denominato fino al 2008 Trofeo Internacional Costa del Sol e pi\u00f9 comunemente conosciuto come Trofeo Costa del Sol, \u00e8 un torneo amichevole di calcio, patrocinato dalla Real Federaci\u00f3n Espa\u00f1ola de F\u00fatbol. Deve il suo nome alla Costa del Sol, ovvero la fascia costiera della provincia di M\u00e1laga.\nLa manifestazione, organizzata originariamente dal Club Deportivo M\u00e1laga e in seguito dal M\u00e1laga Club de F\u00fatbol, si svolge generalmente nel mese di agosto allo Stadio La Rosaleda di Malaga. Nel corso degli anni ha visto la partecipazione di squadre sia europee che sudamericane.\nStoria.\nIl torneo venne disputato ininterrottamente dal 1961 al 1984 (ad eccezione degli anni 1981 e 1982, durante i quali non fu possibile lo svolgimento per via dei lavori di ristrutturazione dello stadio in vista del ), finch\u00e9 il Club Deportivo M\u00e1laga non fu travolto da una grave crisi economica e sportiva che costrinse ad annullare l'evento. Vent'anni dopo, nel 2004, il M\u00e1laga Club de F\u00fatbol (che nel frattempo prese il posto del Club Deportivo M\u00e1laga, fallito nel 1994) ripristin\u00f2 il torneo, anche se gi\u00e0 l'anno precedente ne aveva organizzato un'edizione non ufficiale, disputata a Marbella, che fu vinta dal Brescia.\nL'edizione del 2007 \u00e8 stata l'unica ad essere stata giocata d'inverno anzich\u00e9 d'estate: venne infatti posticipata al 16 gennaio 2008 a causa delle cattive condizioni del campo di gioco.\nNel 2009 il torneo \u00e8 stato nuovamente sospeso.\nDopo tre vittorie del M\u00e1laga nel 2010, 2011, 2012, e la sospensione nel 2013, il club italiano della Fiorentina vince il torneo nel 2014.Nel 2017 in una tiratissima finale la S.S.Lazio porta anch'essa a casa il trofeo vincendo per una rete a zero, facendo cos\u00ec vincere ad un'altra italiana il trofeo Costa Del Sol."}
{"id": "1376942", "revid": "767487", "url": "https://it.wikipedia.org/wiki?curid=1376942", "title": "Montrose (album)", "text": "Montrose \u00e8 il primo album dei Montrose, pubblicato nel 1973 per l'etichetta discografica Warner Bros. Records.\nIl disco.\nGli anni settanta diedero alla luce molti classici album hard rock/heavy metal, molti dei quali non vennero mai eguagliati, e bench\u00e9 non tutti ebbero un'influenza permanente, a dispetto dei rispettivi debutti di gruppi come Boston e Ted Nugent, il debutto dei Montrose si rivel\u00f2 ugualmente influente e importante fino ai giorni nostri. Realizzato nel 1973, ed ispirato chiaramente al suono del Led Zeppelin, il disco introdusse agli occhi del mondo il giovane Sammy Hagar, ma l'aggressione esplosiva della chitarra di Ronnie Montrose non lasci\u00f2 perplessit\u00e0 sul fatto che il suo nome venisse stampato sulla copertina. La solida sezione ritmica composta dal batterista Denny Carmassi ed il bassista Bill Church certamente non guastava, e inni come \"\"Rock the Nation\" e \"Good Rockin' Tonight\"\" (cover dell'artista blues/R&amp;B Roy Brown) avrebbero contribuito allo sviluppo dell'intera generazione di gruppi californiani dei fine anni 70, tra cui spiccano ovviamente i Van Halen. In realt\u00e0, tracce come \"\"Make It Last\" e \"I Don't Want It\" suonano abbastanza datate per gli standard attuali (non certo per le tematiche frivole), ma il tempo non pu\u00f2 cancellare l'euforia di \"Bad Motor Scooter\", l'arroganza adolescenziale di \"Rock Candy\", e il memorabile riff di \"Space Station #5.\"\". Proprio nel brano \"Bad Motor Scooter\" si pu\u00f2 notare uno dei primi casi di imitazione del rombo del motore di una motocicletta con una chitarra. Questa tecnica verr\u00e0 in seguito ripresa da decine di gruppi heavy metal degli anni '80 come i M\u00f6tley Cr\u00fce, i Mot\u00f6rhead e i Manowar.\nNel 1989 il giornale musicale Kerrang! inser\u00ec il debutto dei Montrose al quarto posto nella classifica dei \"100 migliori album heavy metal di tutti i tempi\"."}
{"id": "1376951", "revid": "1305772", "url": "https://it.wikipedia.org/wiki?curid=1376951", "title": "Senza via d'uscita", "text": ""}
{"id": "1376952", "revid": "1776051", "url": "https://it.wikipedia.org/wiki?curid=1376952", "title": "Paper Money", "text": "Paper Money \u00e8 il secondo album dei Montrose, uscito nel 1974 per l'Etichetta discografica Warner Bros. Records.\nIl disco.\nDal momento in cui i Montrose entrarono in studio per iniziare a lavorare sul loro secondo album, il loro declino cominci\u00f2 a materializzarsi. Bench\u00e9 i personaggi coinvolti furono gli stessi responsabili del debutto omonimo (incluso il produttore Ted Templeman e l'ingegnere del suono Donn Landee), le sessioni per \"Paper Money\" vennero in qualche modo influenzate negativamente dai rapporti in deterioramento tra il leader Ronnie Montrose ed il suo dotato cantante, Sammy Hagar. A breve Hagar dir\u00e0 ufficialmente addio ai Montrose (o meglio venne licenziato), che senza la sua presenza non saranno pi\u00f9 gli stessi."}
{"id": "1376953", "revid": "136053", "url": "https://it.wikipedia.org/wiki?curid=1376953", "title": "Abbazia di Monte Cassino", "text": ""}
{"id": "1376957", "revid": "2196166", "url": "https://it.wikipedia.org/wiki?curid=1376957", "title": "Monastero di San Benedetto (Bergamo)", "text": "Il monastero di San Benedetto \u00e8 un monastero benedettino femminile di clausura, situato all'incrocio tra Via Sant'Alessandro, e via Carlo Botta in quello che era l'antico Borgo Santo Stefano, oltre le mura venete, nella parte bassa di Bergamo, ma entro le quattrocentesche \"Muraine\". \nStoria.\nIl monastero trae origine dalla fusione di due comunit\u00e0 nel XIII secolo, delle monache benedettine di Santa Maria Novella di Stezzano gi\u00e0 in Bergamo nel XIII secolo e di Santa Maria in Valmarina provenienti dalla localit\u00e0 di Ramera detta di Valmarina, le due comunit\u00e0 erano state decimate da carestie e pestilenze, quella di Santa Maria contava solo due monache.\nIl 10 gennaio 1460 si decret\u00f2 l'unione dei due monasteri sotto il titolo di san Benedetto in Valmarina . Risultava presenta una piccola chiesa nel 1448 dedicata nel 1451 a San Benedetto.\nIl testo \"Effemeride di quanto di sagro profano sia successo in Bergamo\" di Donato Calvi testimonierebbe che nel 1503 l'effige della Madonna raffigurata nella piccola chiesa avrebbe copiosamente lacrimato, immagine che \u00e8 stata ritrovata nel restauro del 1980 . Questo port\u00f2 ad un aumento delle presenze nel monastero tanto che nel 1504 vi era la presenza di 28 suore.\nIl 1797 con l'avvento della Repubblica Cisalpina e la soppressione di tutti gli ordini religiosi, si vide la chiusura del monastero, vennero requisiti i beni e la pala dell'Assunta, opera di Giovan Battista Moroni e quella di Santo Stefano opera di Callisto Piazza vennero trasferite alla Pinacoteca di Brera. Il complesso venne ripristinato il 10 maggio 1827.\nIl degrado degli stabili port\u00f2 al restauro del 2011 con intervento di consolidamento delle strutture, eseguito dall'architetto Leonardo Angelini, riportando alla luce affreschi e pitture che si ritenevano perse .\nLa badessa nominata nel 2015 e confermata nel 2018, \u00e8 Madre Maria Cristina Picinali OSB.\nStoria della chiesa.\nNel 1448 venne edificata all'interno del complesso monastico una piccola chiesa, ma nel 1504 il monastero arriv\u00f2 a contare 28 monache, risult\u00f2 quindi insufficiente lo spazio della piccola chiesa quattrocentesca di cui non si ha nessuna descrizione, e per ottemperare a questa necessit\u00e0 di spazio inizi\u00f2 la costruzione della nuova chiesa. \nMa il nuovo fabbricato gi\u00e0 nel 1516, causa problemi di instabilit\u00e0 statica, ebbe bisogno di una prima ristrutturazione. \nSu progetto di Pietro Isabello il 6 maggio 1522 venne posta la prima pietra per quella che diventer\u00e0 la nuova chiesa, a saldo del suo lavoro le monache gli donarono nel 1537 un terreno, che il figlio Pietro torn\u00f2 a donare al monastero quale dote della sorella Maria per il suo ingresso nel monastero il 30 aprile 1544. \nLa nuova chiesa venne consacrata l'11 settembre del 1547 dal vescovo Vittore Soranzo.\nIl 27 settembre 1575 il cardinale Carlo Borromeo visit\u00f2 la chiesa e dispose che fosse costruito un tabernacolo in legno dorato, ma il progetto non fu tuttavia attuato.\nNel 1841 si decise di realizzare il nuovo altare maggiore in marmo su progetto dell'architetto Giacomo Bianconi. Nel 1907 e nel 1927 furono apportate delle migliorie alla chiesa e al patrimonio artistico. Nel 1950 fu ristrutturato il coro, successivamente modificato dall'architetto Abramo Bugini, e tra il 1997 e il 2002 da Mario Toffeti.\nLa chiesa ebbe bisogno di un nuovo restauro nel 2011, infiltrazioni d'acqua causarono la caduta di parti di laterizio e elementi ornamentali in cotto della facciata, sul lato di via Botta. Restauro che riport\u00f2 la parte frontale al suo aspetto originale .\nDescrizione.\nL'intero complesso comprende il monastero, il chiostro di San Benedetto e la chiesa.\nLa chiesa.\nLa facciata della chiesa \u00e8 tripartita da quattro lesene, nel centro il portale con architrave poggiante su stipiti in pietra, la bicromatura della facciata del bianco e del color cotto \u00e8 ritornata alla luce nel recente restauro.\nL'antico chiostro porta nell'interno della chiesa, a pianta centrale con triburio ottagonale e cupola interna, nella parete di fondo vi \u00e8 un affresco raffigurante Cristo che porta la croce, sopra una lapide del monaco benedettino Giovanni Antonio Lolmo, riportante la data del 10 agosto 1575, e altri affreschi, la parete prosegue con una serie di archi sorretti da colonne sormontato da un coro chiuso, dove le monache di clausura possono seguire le funzioni senza essere presenti nell'assemblea.\nIl presbiterio, con al centro l'altare, opera del 1841, \u00e8 cintato da una cancellata del Settecento dorata nel 1761 in stile neoclassico, dietro l'altare vi \u00e8 posta la pala dell\"'Assunzione\" mentre a fianco in cornici lignee le pitture di Giovanni Chizzoletti raffiguranti san Mauro che guarisce gli infermi e sant'Alessandro di Bergamo. In una delle due cappelle laterali vi si trova la pala di Gian Paolo Cavagna del 1621 raffigurante il miracolo dell'acqua, nell'altra una pala raffigurante san Carlo Borromeo di autore ignoto. Vi \u00e8 un'ulteriore dipinto sempre del Cavagna raffigurante la Madonna con bambino. \nIn una cappella laterale vi \u00e8 un quadro di Lucano da Imola raffigurante la Vergine in trono, e un dipinto di Carlo Salis.\nLa cupola, raffigurante scene della vita benedettina, \u00e8 stata affrescata da Giuseppe Antonio Orelli nel 1756. Nel convento \u00e8 presente anche una piccola cappella restaurata su progetto dell'Isabello dove erano presenti affreschi realizzati da Jacopino Scipioni dal 1510 al 1515.\nIl chiostrino.\nRealizzato da Pietro Isabello in et\u00e0 giovanile, \u00e8 il passaggio fisico tra l'esterno della struttura, quindi la vita pubblica della citt\u00e0 e il grande complesso del monastero, e ne rappresenta anche il passaggio spirituale. \nSi presenta a pianta rettangolare su 6 archi a tutto sesto disposti su tre lati sorretti da cinque colonne in arenaria con capitelli ionici e foglie angolari. Nelle dodici lunette vi sono gli affreschi di Cristoforo Baschenis il giovane. Nella parete a Nord-est vi \u00e8 l'entrata al monastero."}
{"id": "1376965", "revid": "124808", "url": "https://it.wikipedia.org/wiki?curid=1376965", "title": "Pelts - Istinto animale", "text": ""}
{"id": "1376966", "revid": "767487", "url": "https://it.wikipedia.org/wiki?curid=1376966", "title": "VOA (album)", "text": "VOA \u00e8 l'ottavo album di Sammy Hagar, uscito nel 1984. VOA \u00e8 una sigla che sta per \"Voice of America\".\nQuesto sar\u00e0 l'ultimo album di Hagar prima di passare ai Van Halen, anche se la produzione solista del cantante proseguir\u00e0 durante e dopo essersi unito al gruppo."}
{"id": "1376967", "revid": "88740", "url": "https://it.wikipedia.org/wiki?curid=1376967", "title": "Locadi", "text": "Locadi (\"Luc\u00e0ti\" in siciliano) \u00e8 una frazione di Pagliara, comune italiano della citt\u00e0 metropolitana di Messina, in Sicilia.\nFu comune fino al 1928 e incorporato a Furci Siculo. Tuttavia nel 1938 il suo territorio fu trasferito al comune di Pagliara, del quale dunque \u00e8 oggi frazione.\nL'origine del nome \u00e8 alquanto incerta e sembra derivare dal termine latino \"Locadium\". Secondo un'ipotesi il nome Locadi deriverebbe da \"Leocades\", che richiamerebbe un piccolo centro greco, come Locadi, sito su un precipizio. Il villaggio di \"Leocades\" esisteva almeno dal X secolo poich\u00e9 risulta citato dal geografo arabo Edrisi.\nQuesto antichissimo villaggio, nel 1134, per volere di re Ruggero II di Sicilia, venne conglobato nella Terra di Savoca. Emancipatosi da Savoca nel 1695, divenne comune autonomo. Era ricompreso, fino al 1861, nel Distretto di Castroreale e nel Circondario di Savoca. Si trova nella valle del torrente Pagliara, tra Pagliara e Mandanici. La natura accidentata del sito ha suggerito agli inizi del novecento lo spostamento dell'abitato in contrada Badia, mai realizzato.\nL'edificio pi\u00f9 notevole del paese, la \"Chiesa Matrice di San Giovanni\" \u00e8 andata distrutta negli anni settanta a seguito di un incendio. Rimane la \"Torre Sollima\" cinquecentesca.\nIl paese ha subito negli ultimi decenni una forte diminuzione della popolazione. I pochi abitanti sono prevalentemente dediti all'agricoltura e alle attivit\u00e0 di trasformazione dei prodotti."}
{"id": "1376968", "revid": "44638", "url": "https://it.wikipedia.org/wiki?curid=1376968", "title": "Cras Taranto", "text": ""}
{"id": "1376969", "revid": "78273", "url": "https://it.wikipedia.org/wiki?curid=1376969", "title": "Popolare Trentino Rovereto", "text": ""}
{"id": "1376971", "revid": "486946", "url": "https://it.wikipedia.org/wiki?curid=1376971", "title": "Italsoft Venezia", "text": ""}
{"id": "1376973", "revid": "486946", "url": "https://it.wikipedia.org/wiki?curid=1376973", "title": "De Gasperi Termini Imerese", "text": ""}
{"id": "1376976", "revid": "716642", "url": "https://it.wikipedia.org/wiki?curid=1376976", "title": "Zamalek Sporting Club", "text": "Lo Zamalek Sporting Club (ar. \u0646\u0627\u062f\u064a \u0627\u0644\u0632\u0645\u0627\u0644\u0643 \"N\u0101di az-Zam\u0101lik\"), noto anche come El-Zamalek, \u00e8 una societ\u00e0 polisportiva egiziana con sede a Giza, nell'area urbana della metropoli del Cairo, e nota principalmente per la sua sezione calcistica, che milita nella massima divisione del campionato nazionale dalla sua fondazione.\nFondato nel 1911 come \"Kasr El-Nil\" (dal nome della importante via del Cairo su cui fiss\u00f2 inizialmente la sua sede il club), il club prende nome dal quartiere di Zamalek, che sorge sull'isola di Gezira e nel quale si trovava la sede sociale prima di trasferirsi in quella attuale. I colori sociali sono il rosso e il bianco. La maglietta \u00e8 bianca con due strisce rosse orizzontali. La squadra disputa le partite interne allo stadio internazionale del Cairo (74 100 spettatori) e vive una forte rivalit\u00e0 con i concittadini dell'Al-Ahly, con cui disputa il derby del Cairo.\nTra i pi\u00f9 blasonati e prestigiosi club d'Africa, avendo vinto in patria 13 campionati e 26 coppe nazionali e in ambito internazionale cinque Champions League africane, tre Supercoppe d'Africa, una Coppa delle Coppe CAF, una Coppa della Confederazione CAF e due Coppe afro-asiatiche, per un totale di 10 trofei internazionali riconosciuti dalla CAF e FIFA, il secondo record d'Africa e il decimo a livello mondiale.\nStoria.\nIl club polisportivo nasce il 5 gennaio 1911, sotto l'occupazione britannica, con il nome di \"Kasr-El Nil\", dalla denominazione della importante via del Cairo su cui fissa inizialmente la propria sede. Il primo presidente \u00e8 il belga Marzbach. L'obiettivo del sodalizio \u00e8 promuovere la socializzazione di europei ed egiziani attraverso lo sport. Nel 1913 il sodalizio cambia nome in \"Moktalat\" e nel 1940 in \"F\u0101r\u016bq\" (in onore del sovrano d'Egitto F\u0101r\u016bq I. Dopo la rivoluzione egiziana del 1952 viene adottato il nome \"Zamalek\", dal nome del quartiere del Cairo.\nLa sezione calcistica vede la luce nel 1913 e vince nel 1921 la Coppa del Sultano Hussein, competizione nata nel 1917 per contrappore squadre egiziane a squadre militari inglesi: \u00e8 quella la prima vittoria egiziana nel torneo. Nel 1922 la squadra si aggiudica la prima edizione della Coppa d'Egitto battendo per 5-0 l'Al-Ittihad Al-Iskandary. Negli anni '30 la dirigenza del club decide per l'espulsione di tutti i membri stranieri. Dal 1957 al 1960 lo Zamalek vince ben quattro Coppe d'Egitto consecutive.\nNegli anni '60 il club vive un periodo di gloria con le sue stelle, il sudanese Omar El Noor e lo yemenita Ali Mohsen. Negli anni '80 conosce un altro periodo di successi con in campo il ghanese Emanuel Kwarshi, affiancato da Ibrahim Youssef, mentre nei primi anni '90 le vittorie della squadra sono nel segno del nigeriano Emmanuel Amunike. La squadra si aggiudica il campionato nel 1960, 1964, 1965, 1978, 1984, 1988, 1992 e 1993 e la CAF Champions League nel 1984, 1986, 1993 e 1996.\nNegli anni 2000, con i ritorni di Hossam Hassan e del fratello Ibrahim Hassan, la squadra torna a vincere, aggiudicandosi il campionato nel 2001, 2003 e 2004 e la quinta Coppa dei Campioni africana nel 2002. In questo periodo diviene il primo club a qualificarsi per il campionato mondiale per club FIFA, nell'edizione del 2001, che poi non si disputa. Nel febbraio 2003 diventa la prima compagine afro-asiatica a salire ai primi posti del ranking mondiale FIFA per squadre di club.\nIn seguito vive un decennio buio, prima di tornare a vincere il campionato nel 2015 e per la prima volta la Coppa della Confederazione CAF nel 2018-2019 e la Supercoppa africana nel 2020. Nel 2016 e nel 2019-2020 (contro i rivali concittadini dell'Al-Ahly) perse la finale della CAF Champions League. Nel 2021 torn\u00f2 a vincere il campionato dopo 5 anni di dominio degli storici rivali dell'.\nOrganico.\nRosa 2021-2022.\n\"Aggiornata al 2 settembre 2021\".\nCollegamenti esterni.\n "}
{"id": "1376990", "revid": "745179", "url": "https://it.wikipedia.org/wiki?curid=1376990", "title": "Epal", "text": ""}
{"id": "1376991", "revid": "161374", "url": "https://it.wikipedia.org/wiki?curid=1376991", "title": "El Zamalek", "text": ""}
{"id": "1376993", "revid": "339392", "url": "https://it.wikipedia.org/wiki?curid=1376993", "title": "Pelts", "text": ""}
{"id": "1376994", "revid": "125352409", "url": "https://it.wikipedia.org/wiki?curid=1376994", "title": "Luca Cassol", "text": "Biografia.\nCompagno di classe alle scuole medie del noto calciatore del Milan Paolo Maldini, come affermato in una puntata di \"Striscia la notizia\" del giugno 2009, Cassol ha a sua volta, per breve tempo, giocato a calcio: conclusi gli studi di ragioneria si trasfer\u00ec in Australia, dove milit\u00f2 per due anni in una squadra calcistica. Rientrato in Italia si avvicin\u00f2 al mondo dello spettacolo, divenendo conduttore radiofonico ed interpretando ruoli secondari in alcuni film, tra cui \"Il testimone dello sposo\" di Pupi Avati.\nL'esperienza a \"Striscia la notizia\".\nGi\u00e0 presente a \"Striscia\" dal 2002 col suo vero nome, dal 2003 impersona il supereroe \"sturaingiustizie\" di \"Striscia la notizia\" Capitan Ventosa. Ricopre tale ruolo fino al 2013, anno in cui lascia il ruolo al comico Marco Della Noce e successivamente a Fabrizio Fontana. Indossando una tutina gialla e uno sturalavandino in testa, ha realizzato servizi come inviato per il telegiornale satirico trasmesso da Canale 5, nei quali si \u00e8 occupato di casi di ingiustizie sociali e, insieme a due tecnici vestiti in modo simile a lui, i \"Ventosa Radio Team\", di malfunzionamenti di telecomandi ed apparecchi simili dovuti a disturbi elettrici o in radiofrequenza. Insieme all'inviato Moreno Morello ha condotto 20 puntate di \"Striscia la domenica\", versione festiva condotta dagli inviati del variet\u00e0 di Antonio Ricci.\nCome \"Capitan Ventosa\" \u00e8 anc\u00f3ra presente nelle puntate di Striscia la Notizia in onda dal 2021 e che hanno come conduttori il duo Greggio-Iacchetti.\nIl passaggio a \"Paperissima Sprint\".\nDal 23 ottobre 2016 \u00e8 al fianco di Juliana Moreira, il Gabibbo e le riconfermate veline Ludovica Frasca e Irene Cioni nel variet\u00e0 di grande successo programmato e curato da Antonio Ricci e trasmesso tutte le domeniche alle 20:35 su Canale 5 come Paperissima Sprint.\nAltre attivit\u00e0.\nDa dicembre 2014 \u00e8 tra i protagonisti di Shot Time insieme a Luca Peracino e Andrea Pisani. Da giugno 2017 \u00e8 conduttore radiofonico sull'emittente privata ticinese \"Radio Ticino\".\nCuriosit\u00e0.\nIn diversi rally \u00e8 stato al fianco di Piero Longhi come navigatore, in alcune occasioni alla vettura erano attaccati uno sturalavandino e il tipico mantello arancio."}
{"id": "1376995", "revid": "339392", "url": "https://it.wikipedia.org/wiki?curid=1376995", "title": "H.P. Lovecraft's Dreams in the Witch-House", "text": ""}
{"id": "1376997", "revid": "9316", "url": "https://it.wikipedia.org/wiki?curid=1376997", "title": "Don Vitaliano", "text": ""}
{"id": "1376998", "revid": "767487", "url": "https://it.wikipedia.org/wiki?curid=1376998", "title": "The Black Cat (film 1934)", "text": "The Black Cat \u00e8 un film horror del 1934 diretto da Edgar G. Ulmer, prodotto dalla Universal Studios, liberamente tratto da racconto di Edgar Allan Poe \"Il gatto nero\" (1843).\nTrama.\nUna giovane coppia in viaggio di nozze viene soggiogata dal potere medianico di un sinistro personaggio. Rinchiusi in una villa, i due sposi assistono alla lotta tra quest'uomo e un altro uomo misterioso, suo acerrimo nemico, fino a che la morte di uno dei due non giunger\u00e0 a liberarli.\nProduzione.\nIl film fu prodotto dall'Universal Pictures con un budget stimato di 95.745 dollari. Venne girato agli Universal Studios al 100 Universal City Plaza di Universal City.\nDistribuzione.\nDistribuito dall'Universal Pictures, il film fu presentato in prima il 3 maggio. Usc\u00ec nelle sale cinematografiche USA il 7 maggio 1934 presentato da Carl Laemmle. Ne vennero curate alcune riedizioni: nel 1938, 1953, 1986 e, in Francia, il 24 marzo 2004."}
{"id": "1377000", "revid": "745179", "url": "https://it.wikipedia.org/wiki?curid=1377000", "title": "Eur (pallet)", "text": ""}
{"id": "1377004", "revid": "339392", "url": "https://it.wikipedia.org/wiki?curid=1377004", "title": "Garcia Ramirez di Navarra", "text": ""}
{"id": "1377006", "revid": "767487", "url": "https://it.wikipedia.org/wiki?curid=1377006", "title": "Una vampata di violenza", "text": "Una vampata di violenza \u00e8 un film del 1966 diretto da Robert Enrico.\nLa pellicola ha per protagonisti Lino Ventura, Bourvil e Marie Dubois.\nTrama.\nFrancia, nell'ambiente dei boscaioli sulla catena montuosa dei Vosgi. Laurent, personaggio dal passato poco chiaro, vuole vendicarsi di un torto sub\u00ecto ad opera di un uomo al momento in prigione.\nQuando sa che egli fa parte di un gruppo di detenuti che a scopo rieducativo saranno inviati al lavoro presso il taglialegna Hector Valentin, si fa assumere da questi ed attende l'occasione per ucciderlo. Ma l'uomo che lui cerca non arriva e le cose vanno diversamente."}
{"id": "1377009", "revid": "287204", "url": "https://it.wikipedia.org/wiki?curid=1377009", "title": "Lo\u00efc Dachary", "text": "Biografia.\nSviluppatore del primo motore di ricerca francese, chiamato Ecila ed attivo tra il 1995 ed il 2001, Dachary \u00e8 cofondatore della FSF Europe e della FSF France, di cui \u00e8 attualmente presidente.\nInterviene a nome del Progetto GNU e dell'associazione francese April, di cui \u00e8 membro onorario, ed \u00e8 attivo a sostegno della libert\u00e0 e della cooperazione nella comunit\u00e0 del software libero."}
{"id": "1377011", "revid": "57872", "url": "https://it.wikipedia.org/wiki?curid=1377011", "title": "Chiesa della Nativit\u00e0 di Maria Vergine (Campo Ligure)", "text": "La chiesa della Nativit\u00e0 di Maria Vergine \u00e8 un luogo di culto cattolico situato nel comune di Campo Ligure, in via Giuseppe Saracco, nella citt\u00e0 metropolitana di Genova. La chiesa \u00e8 sede della parrocchia omonima della zona pastorale Ovadese-Genovese della diocesi di Acqui.\nStoria.\nLa parrocchiale, intitolata oggi alla Nativit\u00e0 di Maria Vergine ma originariamente alla Vergine Maria, \u00e8 ubicata presso il borgo storico di Campo Ligure ai piedi del colle roccioso ove alla sua sommit\u00e0 \u00e8 collocato il castello degli Spinola. Non si conoscono le date della probabile erezione e solo un documento del 1577 ne attesta la presenza e la visita di monsignor Gerolamo Ragazzoni; il vescovo ordin\u00f2 una completa ristrutturazione della chiesa e la completa tinteggiatura delle mura e volte interne.\nDurante l'assedio della Repubblica di Genova del 22 luglio 1600 il borgo fu dato alle fiamme e la chiesa sub\u00ec la parziale distruzione dell'archivio storico e del tetto in legno; grazie al sostegno della volta in pietra non si verific\u00f2 il crollo totale. L'antico edificio fu abbattuto nel 1754 a seguito del pericolo stato di stabilit\u00e0 segnalato tra l'altro gi\u00e0 nel 1752 in una visita del vescovo di Acqui Alessio Ignazio Maruchi.\nI lavori della nuova edificazione ebbero inizio il 5 maggio del 1758 secondo il progetto dell'architetto Carlo Muttone. Nonostante i lavori di riedificazione si completarono complessivamente nel 1762, la benedizione e l'intitolazione della chiesa fu celebrata il 14 settembre del 1803 da monsignor Giacinto della Torre vescovo della diocesi di Acqui.\nAncor prima della consacrazione fu eletta nel 1774 come sede dell'Insigne Collegiata, ma dopo molti anni di splendore, i canonici, uno dopo l'altro, vennero a mancare e la collegiata si estinse. Il 4 novembre 1990 monsignor Mario Oliveri venne consacrato vescovo di Albenga dal cardinale Giovanni Canestri nella collegiata. Nel 2003 in occasione del secondo centenario della consacrazione della chiesa, l'Ordinario Diocesano monsignor Pier Giorgio Micchiardi ha ridato vita all'Insigne collegiata di Campo Ligure che al momento \u00e8 formata da otto Canonici.\nDescrizione.\nL'interno \u00e8 ad unica navata, decorata nel suo interno negli anni ottanta del XIX secolo da Francesco De Lorenzi e dal figlio Achille De Lorenzi; presenta numerosi affreschi, opera di Luigi Gainotti e Carlo Orgero. Conserva al suo interno una pala d'altare, \"Martirio di santa Lucia\", di Bernardo Strozzi, databile al 1598; un'altra pala, \"Deposizione\", di Vittorio Amedeo Rapous, datata al 1761; un'altra pala, l\"'Annunciazione\", di anonimo risalente al XVII secolo.\nQuindi la statua lignea della \"Madonna del Rosario\", del XVII secolo, e quella della Patrona, \"Santa Maria Maddalena\", di Ignazio Bettoni, del 1877-1878. L'altare maggiore \u00e8 in marmi policromi di stile barocchetto ligure."}
{"id": "1377017", "revid": "44638", "url": "https://it.wikipedia.org/wiki?curid=1377017", "title": "Risto 3 Rovereto", "text": ""}
{"id": "1377019", "revid": "287204", "url": "https://it.wikipedia.org/wiki?curid=1377019", "title": "RAM scratchpad", "text": "RAM scratchpad, nota anche solamente come scatchpad o Local Store \u00e8 un termine informatico che identifica una memoria ad alta velocit\u00e0 utilizzata generalmente per memorizzare dati utilizzati dal microprocessore con frequenza elevata.\nPu\u00f2 essere considerata simile alla cache di un processore con la differenza che mentre la cache \u00e8 invisibile al programmatore la scatchpad \u00e8 indirizzata direttamente dal processore e quindi visibile al programmatore.\nLa scatchpad viene utilizzata per semplificare la gestione della coerenza delle cache nei sistemi multiprocessore. In un sistema multiprocessore la gestione della cache diventa un problema pressante dato che bisogna garantire che le cache non contengano dati vecchi, quindi ogni volta che un processore modifica un dato che risulta presente anche in una cache di un altro processore il blocco di dati nella cache del processore va invalidato, questo genera un elevato flusso di dati tra i processori che rallenta il sistema. La scatchpad invece \u00e8 una memoria direttamente indirizzabile quindi se un processore vuole accedere a dei dati in una scatchpad di un altro processore pu\u00f2 farlo direttamente senza dover invalidare la cache del processore proprietario della scatchpad. Questo semplifica la realizzazione hardware e riduce il numero di messaggio di sincronizzazione tra i processori. Le scatchpad si basano sul principio di localit\u00e0 come le cache e quindi se un processore copia nella sua scatchpad i dati che usa di frequente pu\u00f2 ridurre in maniera significativa gli accessi alla lenta memoria centrale senza dover utilizzare cache.\nLe scatchpad non sono utilizzate normalmente nei processori per personal computer dato che, per avere un reale vantaggio i programmi devono essere scritti tenendo conto della loro presenza mentre nei sistemi per computer si tende a preferire la compatibilit\u00e0 con il passato alle prestazioni. Invece i sistemi embedded essendo spesso basati su software scritti appositamente possono utilizzare le scatchpad senza problemi. Nei sistemi embedded le scartchpad vengono utilizzate anche per ridurre i consumi. Le memorie cache a parit\u00e0 di dimensione richiedono molta pi\u00f9 potenza delle scratchpad dato che necessitano di molte strutture aggiuntive per funzionare correttamente. Le scratchpad invece richiedono delle strutture di gestione molto semplici e quindi sono molto pi\u00f9 parche sotto il profilo energetico.\nEsempio di utilizzo.\nMolti DSP utilizzano la scatchpad. Molti processori per l'accelerazione tridimensionale (come quello della PlayStation 2) utilizzano un DSP per le trasformazioni vertex al posto delle moderne GPU che preferiscono utilizzare molte unit\u00e0 semplici con una loro cache.\nAlternative.\nDiverse architetture come i processori PowerPC invece di utilizzare scatchpad o di assegnare alla cache la possibilit\u00e0 di fungere anche da scatchpad preferiscono avere delle istruzioni di controllo della cache. Queste istruzioni sembrano mostrare benefici analoghi alle scatchpad con il vantaggio di essere compatibili con le normali cache.\nCache L2 contro memoria comune.\nPer quanti riguarda la comunicazione interprocesso in un sistema multicore si hanno benefici analoghi alla scatchpad utilizzando una cache di secondo livello comune come nei processori Core 2 Duo o nel processore Xenon utilizzato dalla console Xbox 360. La cache di secondo livello permette di condividere i dati tra i core del processore senza dover passare dalla lenta memoria centrale ma se il programma viene sviluppato per utilizzare la comunicazione DMA tra le memorie locali dei core una gestione a scatchpad tende ad essere pi\u00f9 efficiente."}
{"id": "1377024", "revid": "842", "url": "https://it.wikipedia.org/wiki?curid=1377024", "title": "Scratchpad", "text": ""}
{"id": "1377025", "revid": "2096950", "url": "https://it.wikipedia.org/wiki?curid=1377025", "title": "Debora Salvalaggio", "text": "Biografia e carriera.\nLa sua prima esperienza nel mondo dello spettacolo fu nel 2003, partecipando col titolo di \"Miss Eleganza Lazio\" al concorso \"Miss Italia\", ottenendo il secondo posto e il titolo di \"Miss Eleganza 2003\". Nell'estate 2004 partecipa al programma di Rai 1 \"Cinquant\u2019anni Fantastico Rai\" ed \u00e8 al fianco di Carlo Conti, sempre su Rai 1, nella conduzione del concorso di bellezza \"Miss Italia nel Mondo 2004\". Nel 2005 diventa valletta di Aldo Biscardi nel programma calcistico \"il processo di Biscardi\". Nel 2006 e nel 2007 partecipa al programma sportivo \"Pressing\" ed \u00e8 inviata speciale da Londra per la trasmissione di Rai 2 \"CD Live\".\nNell'autunno 2007 approda nella prima serata di Rai 2 come concorrente del reality show \"L'isola dei famosi\", venendo eliminata nel corso della seconda puntata con il 51% dei voti. In seguito viene scelta dalla rivista Max per realizzare il calendario sexy del 2008 (tiratura prevista e venduta: 350.000 copie) ed \u00e8 ingaggiata come valletta per il quiz di Rai 2 \"Pyramid\" affiancando Enrico Brignano. Nel 2008, insieme a Claudia Galanti, co-conduce e si cimenta nel ruolo di showgirl nel variet\u00e0 di Rai 2 \"Scorie\", condotto da Nicola Savino. Nel 2010 affianca, in veste di inviata, Emanuele Filiberto di Savoia nel programma di Rai 2 \"Ricchi di energia\".\nNell'inverno 2011 affianca il cantante Pupo nella conduzione del variet\u00e0 di Rai 1 \"I raccomandati\". Nell'estate 2011 \u00e8 inviata per la manifestazione sportiva \"Derby del cuore\", evento trasmesso su Rai 2 in prima serata. Nell'autunno 2011, insieme a Guendalina Tavassi e altri, esordisce come attrice recitando in \"Una notte da paura\", un film diretto da Claudio Fragasso. Nel maggio 2012, insieme a Elisa Silvestrin, \u00e8 inviata nella trasmissione di Rai 1 \"Mi gioco la nonna\" sotto la conduzione di Giancarlo Magalli. Dal luglio 2012 \u00e8 nel cast di \"Ricci e capricci\", una sitcom andata in onda su Italia 1 interpretata, tra gli altri, da Enzo Salvi e Raffaella Fico."}
{"id": "1377027", "revid": "533647", "url": "https://it.wikipedia.org/wiki?curid=1377027", "title": "Spadafora", "text": "Spadafora (\"Spatafora\" in siciliano) \u00e8 un comune italiano di abitanti della citt\u00e0 metropolitana di Messina in Sicilia.\nSi estende lungo la SS 113 tra Rometta Marea e Venetico Marina.\nStoria.\nIl paese prende il nome da un nobile casato che ne conquist\u00f2 il territorio nel 1459, ma le sue origini di centro abitato e di luogo di ferventi attivit\u00e0 agricole, commerciali e marinare risalgono a tempi molto pi\u00f9 antichi, ad insediamenti primitivi coincidenti con la nascita dell'agricoltura.\nLa vocazione primaria di Spadafora divenne, ben presto, quella marinara. Sembra che la sua spiaggia fosse molto frequentata dai Fenici, data la sua posizione strategica tra Capo Milazzo e le coste calabre.\nDurante il periodo degli insediamenti greci, alla popolazione indigena si unirono gli elleni, creando un grosso centro sicilioto non molto distante da Imera, importante centro di cultura e di commercio fondato dai greci.\nSotto i romani le vaste colture a grano scomparvero e la zona divenne quasi deserta. Pat\u00ec, con il resto dei paesi del litorale tirrenico, le incursioni barbariche; poi conobbe una lunga fase pacifica nell'epoca bizantina. Il periodo pi\u00f9 ricco per il territorio di Spadafora fu indubbiamente quello arabo. I fenici ed i greci avevano fatto di Spadafora un centro di cultura. Gli arabi lo portarono al massimo splendore e valorizzarono le campagne con la costruzione di acquedotti che trasportavano l'acqua dei torrenti nei campi coltivati.\nLa citt\u00e0 divenne anche un importante centro d'importazione delle mercanzie arabe.\nCon la dominazione normanna, Spadafora divenne il centro abitato di una baronia, elevata in seguito a principato sotto i principi Spadafora, che diedero anche il nome alla cittadina.\nCon la dominazione sveva, Spadafora mantenne le caratteristiche dell'epoca precedente; la sua decadenza inizi\u00f2 durante il periodo angioino.\nNella lotta contro i francesi diede il suo contributo mandando numerosi volontari alla difesa di Messina. Come il resto della Sicilia decadde nell'epoca aragonese e del vicereame.\nA causa del trasferimento del principe a Palermo, allora luogo di delizie della nobilt\u00e0 sicula, il suo vasto territorio fu affidato ai gabelloti, con conseguenze nefaste per l'agricoltura e per la vita sociale.\nDopo il terremoto di Messina del 1783, gruppi di valorosi spadaforesi, via mare, portarono aiuto al capoluogo.\nDa quanto si \u00e8 potuto rilevare dagli archivi comunali, nell'anno 1817 Spadafora, all'epoca frazione di San Martino, ottenne il trasferimento della sede municipale e il comune venne rinominato Spadafora San Martino. Il primo registro dello Stato civile del Comune risale, infatti, proprio al 1817.\nNel 1848 anche Spadafora contribu\u00ec al tentativo di liberazione dall'occupazione borbonica. Durante la notte del 28 gennaio una squadra a cavallo e bene armata di \"picciotti\", guidata dai maggiorenni del paese, fu inviata a Messina, dove si distinse in estenuanti giornate di battaglia fino allo sfortunato epilogo che vide la caduta di Messina, il 7 settembre 1848.\nTra i cittadini di Spadafora si distinsero il dott. Antonino Giunta ed il patriota Francesco Maniscalco.\nNel 1860, dopo lo sbarco di Garibaldi, giovani volontari spadaforesi si nascosero in un luogo tra Santa Lucia del Mela e San Filippo, aspettando l'esercito garibaldino, nel quale si arruolarono, partecipando alla grande battaglia di Milazzo il 20 luglio 1860, che apr\u00ec la via all'unit\u00e0 d'Italia.\nNel 1929 il comune di Spadafora San Martino venne riunito a quelli di Valdina e Venetico per costituire il nuovo comune di Spadafora; quando nel 1940 il comune di Venetico fu ricostituito, il territorio che fu di Valdina venne aggregato a Roccavaldina, riportando il comune (la cui denominazione rimase Spadafora) ai vecchi confini.\nMonumenti e luoghi d'interesse.\nArchitetture religiose.\nChiesa di San Giuseppe.\nCostruita intorno alla fine del '500, la chiesa di San Giuseppe era originariamente la cappella di famiglia dei Principi Spadafora. In anni successivi sub\u00ec modifiche ed ampliamenti nel corso delle quali furono costruite la volta e la sacrestia. La statua di San Giuseppe, scultura in legno, \u00e8 stata costruita da Antonio Zuccaro nel 1860 come si legge nell'iscrizione nella base del simulacro di San Giuseppe (vicino al piede sinistro). La statua dell'Immacolata \u00e8 anch'essa in legno, mentre le statue del Sacro Cuore di Ges\u00f9, di Sant'Antonio, di San Giovanni Battista e della Madonna del Rosario sono realizzate in cartapesta.\nChiesa del Sacro Cuore di Ges\u00f9.\nLa chiesa del Sacro Cuore di Ges\u00f9 deve il suo nome all'episodio di cui fu testimone Santa Maria Margherita Lacoque, cui apparve \nGes\u00f9 con il cuore in mano.\nL'apparizione \u00e8 rievocata dal pittore Bonanno di Messina nel 1945 su una tela posta sopra l'altare maggiore.\nLa chiesa \u00e8 stata realizzata tra il 1937 ed il 1939 dall'ing. Barbaro di Messina, su proprio progetto, in stile romanico.\nL'apertura al culto \u00e8 del 1940. \nOriginariamente fu costruito solo l'altare maggiore; solo successivamente furono realizzati l'altare di destra sormontato da un \ncrocifisso ligneo, opera di scultori di Ortisei, e quello di sinistra, dedicato alla Madonna di Lourdes, la cui statua \u00e8 opera \ndegli stessi scultori ed \u00e8 circondata da una grotta realizzata in cemento da un mastro muratore di Giarre nel 1947. \nRisale allo stesso periodo la realizzazione degli altari laterali, sormontati dalle icone di Sant'Antonio, della Madonna del \nCarmine, della Sacra Famiglia, di Santa Teresa del Bambino Ges\u00f9 e di Santa Rita.\nArchitetture militari.\nIl castello.\nAl centro della citt\u00e0 di Spadafora sorge l'omonimo castello, la cui struttura si fa risalire alla seconda met\u00e0 del sec. XV.\nIn origine, secondo alcuni, fu solo una torre di avvistamento, avamposto del castello di Venetico, posto in collina e dimora \ndel feudatario. La fortificazione \u00e8 chiamata anche Castello Samon\u00e0, in ricordo dei suoi ultimi proprietari, titolari anche dello stesso castello di Venetico, ridotto oramai a rudere. \nLa leggenda vuole che un passaggio sotterraneo segreto mettesse in comunicazione le due fortificazioni, permettendo il passaggio di \nsoldati e prigionieri. Carmelo e Caterina Samon\u00e0, a questo proposito, a seguito della distruzione del Castello di Venetico durante il terremoto del 1908, trasferirono quanto era rimasto intatto nel vicino castello di Spadafora, salvandolo da sciacalli e dalle intemperie.\nProbabilmente la torre fu ampliata o ricostruita intorno al '500 dall'architetto fiorentino Camillo Camilliani, divenendo quel castello di cui rimane oggi solo la parte centrale, che rappresenta il pi\u00f9 importante patrimonio artistico-culturale di Spadafora. Il castello venne restaurato una prima volta nel '600. \nI quattro imponenti speroni angolari a forma trapezoidale sono contornati, nella parte superiore, da caratteristiche merlature, nei cui interspazi venivano piazzate le bocche dell'artiglieria. \nNelle estremit\u00e0 angolari di ciascun sperone si ergono le casematte, a protezione dei soldati di guardia.\nLe feritoie sottostanti venivano usate come saetterie in occasioni di assalti al castello.\nIl fossato che lo circonda \u00e8 ancora oggi contornato da un robusto muro di cinta.\nIl Castello \u00e8 stato abitato dalla famiglia Samon\u00e0 fino alla fine degli anni Sessanta del Novecento. Dopo la perdita del Castello da parte dei suoi proprietari, l'antico maniero \u00e8 stato per anni vittima dell'incuria delle amministrazioni che si sono succedute. Il Castello, infine, \u00e8 stato recentemente restaurato a cura della Soprintendenza per i beni ambientali di Catania e successivamente dalla Soprintendenza di Messina, dopo l'acquisizione della Regione Siciliana. \nCon questi incauti restauri, l'antico splendore che sicuramente offriva ai propri visitatori l'interno del castello, \u00e8 andato perso.\nCultura.\nSan Giuseppe, patrono di Spadafora, si celebra con festeggiamenti la domenica successiva al terzo gioved\u00ec di luglio per 4 giorni, anticamente \nin coincidenza con la tradizionale fiera del bestiame, tradizione che oggi \u00e8 andata persa.\nDurante questo periodo, specialmente il sabato e la domenica, la citt\u00e0 viene invasa da venditori ambulanti, giostre e giochi, \nvisitatori e turisti provenienti da tutto il litorale tirrenico della provincia.\nFin dal primo giorno vengono organizzati giochi tradizionali, gare sportive, spettacoli, concerti, intrattenimenti sociali che \nhanno il loro culmine nel fantasmagorico ed esplosivo spettacolo dei giochi pirotecnici, la domenica notte, che conclude \nla festa del santo.\nDomenica pomeriggio la statua di S. Giuseppe ornata di fiori, accompagnata dalla banda musicale, viene letteralmente contesa per il \ntrasporto. Dopo aver fatto un lungo giro per le vie del paese di Spadafora, viene rivolta verso il mare e benedetta, dopo di che fa ritorno nella chiesa di San Giuseppe, di fronte al castello, mentre le campane suonano a festa.\nEconomia.\nUn tempo l'economia di Spadafora si basava principalmente sull'agricoltura dell'entroterra e sulla pesca lungo la costa, inoltre, una certa importanza economica era data dalla presenza di un caricatoio di merci del quale si servivano i paesi del vicino entroterra.\nIn epoca moderna, la costruzione dalla Strada Statale 113, richiamando gli abitanti dei centri collinari ha favorito lo sviluppo \nurbanistico di Spadafora e ha decretato la cessazione della sua funzione di caricatoio, anche le attivit\u00e0 legate alla pesca sono \ndiminuite d'importanza.\nOggi l'economia locale si basa principalmente sulle attivit\u00e0 commerciali e sul turismo estivo.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nIl comune di Spadafora fa parte delle seguenti organizzazioni sovracomunali: regione agraria n.9 (Colline litoranee di Milazzo).\nGeografia antropica.\nFrazioni.\nIl borgo di San Martino.\nNon lontano dal centro cittadino di Spadafora sorge il borgo di San Martino di cui, fino al 1817, Spadafora era frazione. Di \norigini antichissime, il feudo di San Martino constava di cinque casali, cos\u00ec come si evince da un registro dell'imperatore \nFederico II.\nVi sorge un'antica chiesa dedicata al santo che d\u00e0 il nome al borgo; una notevole opera d'arte \u00e8 costituita da un antico crocifisso \nligneo, risalente al XVII secolo; attualmente \u00e8 custodito da abitanti della frazione.\nL'attivit\u00e0 economica prevalente di San Martino \u00e8 quella agricola.\nIl 10 dicembre del 1990, nel corso di un'affollata cerimonia, \u00e8 stata inaugurata la nuova piazza Santa Colomba che domina il pendio \nsovrastante Spadafora; la piazza offre spazi di ricreazione e di distensione con al centro una fontana circolare circondata da \naiuole.\nGrangiara.\nLa frazione di Grangiara \u00e8 situata a 1500 metri dal centro di Spadafora.\nNel borgo sorge la Chiesa della Madonna del Carmine, che, costruita agli inizi dell'Ottocento, mantiene tutt'oggi le originarie \ncaratteristiche di semplicit\u00e0 ed essenzialit\u00e0. Da alcuni decenni \u00e8 passata sotto la giurisdizione della curia di Messina.\nLa statua della Madonna posta sopra l'altare maggiore \u00e8 stata realizzata verso il 1955; in seguito \u00e8 stata restaurata da artigiani \ndi Barcellona. La nicchia dove oggi \u00e8 collocata \u00e8 stata costruita artigianalmente dal mastro muratore C. Sindoni, nel 1958.\nLe risorse economiche prevalenti sono quelle agricole, con produzione di olio e vino molto pregiato. Una consistente voce per \nl'economia di questo borgo \u00e8 la produzione di agrumi, soprattutto limoni.\nInfrastrutture e trasporti.\nPosta lungo la Strada statale 113, fra il 1890 e il 1932 la localit\u00e0 era servita dalla tranvia Messina-Barcellona della SATS.\nSpadafora \u00e8 dotata di una stazione ferroviaria realizzata ex novo nel 2009 contestualmente alla modifica del tracciato della linea Palermo-Messina.\nSport.\nLa Spadaforese era una delle squadre pi\u00f9 vecchie della Sicilia, nata nel 1922, ha militato per molti anni nei massimi campionati regionali."}
{"id": "1377029", "revid": "767487", "url": "https://it.wikipedia.org/wiki?curid=1377029", "title": "Johann Samuel K\u00f6nig", "text": "Figlio di Samuel Heinrich K\u00f6nig, insegn\u00f2 matematica e fu membro nel 1740 dell'Accademia delle scienze francese di Parigi. \nDurante il suo incarico di docente all'Universit\u00e0 di Franeker fu insegnante di Anton Brugmans, noto fisico olandese.\nIn meccanica razionale Johann Samuel K\u00f6nig d\u00e0 il suo nome al primo teorema di K\u00f6nig e al secondo teorema di K\u00f6nig, due comode formule relative alla dinamica dei sistemi di punti materiali."}
{"id": "1377030", "revid": "767487", "url": "https://it.wikipedia.org/wiki?curid=1377030", "title": "Susanna... ed i suoi dolci vizi alla corte del re", "text": "Susanna... ed i suoi dolci vizi alla corte del re (\"Frau Wirtin hat auch einen Grafen\") \u00e8 un film del 1968 diretto da Franz Antel.\nTrama.\nSiamo nella Francia guidata da Napoleone. Un governatore insidia Susanna, una giovane attrice che cerca di sfuggirgli in tutti i modi. Facendo spogliare le altre attrici della compagnia la ragazza otterr\u00e0 udienza dall'imperatore e la destituzione del governatore.\nProduzione.\nIl film fu prodotto dall'Aico Film, Hungarofilm, Neue Delta e Terra-Filmkunst.\nDistribuzione.\nDistribuito dalla Constantin Film, usc\u00ec nelle sale cinematografiche della Germania Ovest il 26 novembre 1968. In Italia, fu proiettato il 13 dicembre 1968."}
{"id": "1377032", "revid": "466539", "url": "https://it.wikipedia.org/wiki?curid=1377032", "title": "Chrysler 300", "text": "La Chrysler 300 \"letter series\" \u00e8 un'autovettura di lusso ad alte prestazioni costruita in pochi esemplari dalla Chrysler tra il 1955 e il 1965 negli Stati Uniti. \nProfilo.\nIl nome \"letter series\" \u00e8 dovuto al fatto che ogni anno il modello era contraddistinto da una nuova lettera dell'alfabeto come suffisso (non usando la \"i\"), giungendo fino alla 300L del 1965, dopo di che il modello usc\u00ec di produzione.\nHurst 300.\nNel 1970, 5 anni dopo l'uscita di produzione della 300L, il preparatore americano Hurst produsse un proprio esemplare di 300. \nDi questa versione speciale ad alte prestazioni furono realizzati 501 esemplari. I modelli Hurst si contraddistinguono per la tipica livrea bianco/oro della carrozzeria. \nIl tettuccio del veicolo \u00e8 in fibra di vetro mentre gli interni erano in pelle beige satinato.\nLa vettura aveva un peso di 1900 kg e montava un propulsore V8 TNT da 345 CV che le permetteva di passare da 0 a 100 km/h in 7,1 secondi."}
{"id": "1377033", "revid": "76963", "url": "https://it.wikipedia.org/wiki?curid=1377033", "title": "Nellie Farren", "text": "Biografia.\nNata con il nome di battesimo di Ellen \u201cNellie\u201d Farren nel Lancashire, da una famiglia di attori teatrali, tra i quali spicca l'attore William Farren, suo nonno. Suo padre, Henry Farren, cos\u00ec come suo zio, William, erano entrambi attori teatrali. La tradizione di famiglia venne continuata dalla stessa Nellie, che spos\u00f2 l'attore Robert Soutar, e suo figlio, Robert Soutar, ebbe una breve carriera come attore teatrale, continuata da suo nipote, Robert Soutar Jr., anch'egli attore e manager teatrale.\nGli inizi della carriera.\nLa sua prima apparizione in un teatro londinese fu all'et\u00e0 di soli sette anni al Victoria Theatre, interpretando il ruolo del \"Genio dell'Anello\" nello spettacolo \"Dick Whittington\", tuttavia i suoi ruoli giovanili furono alquanto limitati, soprattutto per il fatto che la sua famiglia non voleva distoglierla dal completare una adeguata educazione scolastica. Il suo debutto da attrice adulta fu sempre al Victoria Theatre nel ruolo di \"Ninetta\" nello spettacolo \"The Woman in Red\" il 28 marzo 1864. Pi\u00f9 tardi, in quello stesso anno, si trasfer\u00ec sul palcoscenico dell'Olympic Theatre, dove recit\u00f2 per i successivi due anni, interpretando un gran numero di ruoli, tra i quali \u00e8 da ricordare lo spettacolo \"The Hidden Hand\" di Tom Taylor e \"My Wife's Bonnet\" di John Maddison Morton, ma si rese famosa soprattutto per gli allestimenti in stile burlesque \"Prince Camaralzaman\" e \"Faust and Marguerite\".\nGli anni al Gaiety Theatre.\nNellie Farren inizi\u00f2 la sua lunga collaborazione con il Gaiety Theatre, il cui direttore era John Hollingshead, nel dicembre del 1868 con lo spettacolo \"On the Cards\" e in seguito in un piccolo ruolo in \"Robert the Devil\" di William Schwenck Gilbert, uno spettacolo in stile \"burlesque\" dell'opera \"Robert le Diable\" di Giacomo Meyerbeer, il cui successo rese necessario continuarne la rappresentazione fino al maggio del 1869. Il successo di questo spettacolo fu seguito da un altrettanto fortunato allestimento con \"Columbus, or The Original Pitch in a Merry Key Columbus, or The Original Pitch in a Merry Key\" di Alfred Thompson, sempre del 1869. I successi della Farren al Gaiety continuarono ininterrottamente per i successivi 25 anni, sotto la guida prima di Hollingshead, poi di George Edwardes. In questi anni interpret\u00f2 decine di spettacoli, nella gran parte dei quali ebbe come partner sul palcoscenico l'attore Edward Terry, nonch\u00e9 Kate Vaughan e Fred Leslie. Il particolare ruolo di \"Primo Ragazzo\" (\"Principal Boy\") consent\u00ec alla Farren di mostrare le proprie gambe, suscitando nel pubblico del tempo un grosso scalpore, ma lo scandalo venne sempre obliato dall'enorme seguito di ammiratori dell'attrice, soprattutto tra i giovani, che riempivano perennemente il Gaiety, indossando, a mo' di segno di supporto alla loro attrice preferita, una sciarpa colorata.\nNel 1870 la Farren interpret\u00f2 diversi ruoli, tra i quali quello di Miss Hoyden in \"The Man of Quality\", di Tilly Slowboy in \"Dot\" (una parodia dello spettacolo del drammaturgo irlandese Dion Boucicault \"The Cricket on the Hearth\"), Miss Prue in \"Love for Love\", e \"Princess of Trebizonde\" basato sull'omonima operetta di Jacques Offenbach. Tuttavia il suo ruolo pi\u00f9 memorabile rimase quello in \"Ruy Blas and the Blas\u00e9 Rou\u00e9\" del 1889, un'operetta in stile \"burlesque\" ispirata dall'omonimo romanzo di Victor Hugo \"Ruy Blas\" con il quale la Farren, insieme a Fred Leslie, si recarono in tourn\u00e9e in Australia, raccogliendo un notevole successo di pubblico e di critica. Tra il 1888 ed il 1889, la Farren, Leslie e altri attori quali Letty Lind, Sylvia Grey e Marion Hood, portarono i fasti del Gaiety Theatre oltreoceano, negli Stati Uniti con lo spettacolo burlesque \"Monte Christo, Jr\" prima e \"Miss Esmeralda\" poi.\nTuttavia il grande talento della Farren le permise di riscuotere grandi successi anche al di l\u00e0 degli spettacoli \"burlesque\", fu cos\u00ec per commedie come \"The Hypocrite\", \"Love for Love\", \"Relapse\" e altri. Il 3 maggio 1886, il Gaiety Theatre ospit\u00f2 un grande spettacolo in onore del suo direttore d'orchestra, il compositore Meyer Lutz, nel quale la Farren diede una interpretazione memorabile nel burlesque dello stesso Lutz dal titolo \"Little Jack Sheppard\". In quello stesso anno il legame della Farren con il Gaiety Theatre si rafforz\u00f2 quando l'attrice aiut\u00f2 economicamente George Edwards per ottenere la propriet\u00e0 dello stabile, divenendone in seguito co-produttore.\nIl ritiro.\nDi ritorno dalla sua tourn\u00e9e australiana nel 1889, la Farren cadde vittima di una febbre reumatica che le caus\u00f2 gravi danni alla spina dorsale. A causa di questi postumi fortemente invalidanti per le sue interpretazioni, la Farren fu costretta ad abbandonare definitivamente la scena nel 1892.\nGeorge Edwardes organizz\u00f2 per l'attrice un grande spettacolo d'addio in suo onore, al noto teatro Drury Lane il 17 marzo 1898, al quale assistette una platea di circa 3.000 spettatori, tra i quali c'era il suo pi\u00f9 grande ammiratore, il Principe di Galles, e la cui durata fu di circa sei ore consecutive. Durante questo memorabile spettacolo venne rappresentata l'opera comica \"Trial by Jury\" di Arthur Sullivan e William Gilbert nel quale il giudice era interpretato dallo stesso Gilbert, mentre i giurati erano coristi ed attori del Gaiety Theatre, fra i qualie sono da ricordare l'attore Rutland Barrington, il cantante Courtice Pounds, l'attore Henry Lytton, l'attore Walter Passmore e l'attrice e cantante d'opera Florence Perry. Lo spettacolo prevedeva anche la prima assoluta dell'opera di J. M. Barrie, \"A Platonic Friendship\"."}
{"id": "1377035", "revid": "648716", "url": "https://it.wikipedia.org/wiki?curid=1377035", "title": "Christoph Keller", "text": "Spesso il suo nome \u00e8 latinizzato in Cellarius.\nBiografia.\nSecondo alcuni, l'anno della nascita sarebbe il 1638 e non il 1634.\nInsegn\u00f2 filosofia e lingue orientali a Wei\u00dfenfels, divenendo successivamente rettore dei collegi di Weimar, Zeitz, Mersebourg, e infine professore d'eloquenza e di storia a La Halle.A lui si deve la prima opera storiografica riguardante il Medioevo,la \"Historia medii aevi\" (1688). Il termine \"media aetas\" circolava gi\u00e0 dal XV-XVI secolo: lo si ritrova ad esempio in Giovanni Andrea Bussi (1469) o in Gioacchino da Watt (1518), ma sempre con limiti temporali non ben definiti, e privo di un preciso contenuto storico. Fu lui, quindi, ad organizzare la storia d'Europa in tre epoche.\nSi deve a lui un gran numero di edizioni di autori latini:"}
{"id": "1377036", "revid": "767487", "url": "https://it.wikipedia.org/wiki?curid=1377036", "title": "Militia (gruppo musicale)", "text": "I Militia sono una alternative rock band italiana formatasi a Perugia nel 1979.\nBiografia.\nSebbene il nome Militia circoli solo dalla fine del 1982, il gruppo in realt\u00e0 si \u00e8 costituito a Perugia nel 1979, dapprima con il nome \"Lo Noize\", poi con quello di \"Strange Militia\".\nInizialmente il suo stile \u00e8 vicino alla sensibilit\u00e0 della new wave e della scena post-punk britannica, pur avendo gi\u00e0 in organico apparecchiature elettroniche, che con il tempo andranno a caratterizzare sempre pi\u00f9 il marchio di fabbrica dei Militia.\nLe prime esperienze discografiche a livello underground vengono fatte con la Mask Productions di Savona e, successivamente, con l'intraprendente etichetta fiorentina Contempo Records che ne pubblica l'EP \"Folk II\".\nI Militia divengono protagonisti di fatto della emergente New Wave italiana al fianco di gruppi come Diaframma, Litfiba, CCCP Fedeli alla linea, Moda, Neon, Bu bu sex, ecc.: addirittura il settimanale \"Panorama\" dedica un servizio alla scena dark perugina (rappresentata da Militia, Aidons La Norvege, X-Offender, T.V. Voodoo e Axa Vanea) segnalandola come uno dei fenomeni di spicco a livello nazionale al pari di realt\u00e0 consolidate come quelle di citt\u00e0 come Firenze, Bologna e Pordenone.\nL'attivit\u00e0 live dei Militia ha coperto principalmente il periodo tra il 1982 ed il 1992 con prestigiose esibizioni all'estero (in Germania ed Olanda) e tappe d'obbligo nelle principali citt\u00e0 italiane: i pi\u00f9 rappresentativi Clubs della Penisola e numerosi tra Festival e rassegne organizzati lungo la penisola hanno ospitato il gruppo perugino in quegli anni.\nIn quel decennio intenso i Militia, infatti, si sono esibiti oltre cento volte ed hanno diviso il palco con molte bands esponenti di quella stessa scena New Wave (tra cui Take 4 Doses, Weimar Gesang, Violet Eves, Dirty Kids, No Fun, Savage circle ed i futuri La Crus), ma anche con artisti di altra estrazione musicale, sia italiani (Grazia Di Michele, Goran Kuzminac, Roberto Ciotti) che stranieri (Terje Ripdal, Inti-Illimani, Patrick Fitzgerald, Breathless, Francois R. Cambuzat, Artery, Mary Kelley, Subway to Sally).\nDalla fine degli anni '80 il gruppo avvia un rapporto di collaborazione e di vera sinergia con la storica etichetta del Valdarno Materiali Sonori dei fratelli Giampiero e Arlo Bigazzi e con essa continua fino ad oggi un proficuo e stimolante connubio.\nIl primo album dei Militia, intitolato \"Dunarobba\", vende oltre 2000 copie in tutto il mondo e raccoglie importanti consensi tra gli addetti ai lavori: la rivista britannica Audion, l'italiana Rockerilla e numerose tra fanzines ed emittenti radiofoniche indipendenti (Italia, Francia, Grecia, U.S.A.) lo segnalano tra i \u201cdischi dell'anno\u201d; autorevoli personaggi del mondo musicale come i The Residents e Richard Sinclair (dei Caravan) ne danno sinceri attestati di stima e di apprezzamento; un \"poll\" tra i lettori della rivista italiana \"Rockstar\" inserisce addirittura il gruppo tra i primi 10 in Italia (sopravanzati in classifica solo da nomi importanti come Litfiba, Stadio, CCCP Fedeli alla linea).\nDopo quell'esperienza il gruppo ha deciso di rallentare l'attivit\u00e0 discografica e concertistica, concentrandosi sulla ricerca nel campo dell'elettronica, ed ha anche creato un proprio studio di registrazione.\nAnni novanta: contaminazioni artistiche.\nI suoi componenti, nel corso degli anni '90, hanno potuto contribuire a vario titolo ad alcune produzioni dell'etichetta: il tributo a Frank Zappa, il progetto Marco Polo, che ha coinvolto tra gli altri David Sylvian e Roger Eno, l'album solista di Clare Ann Matz, un lavoro dei Doubling Riders e tutte le uscite della serie Drop (in alcuni casi anche in veste di \u201cremixers\u201d) di cui Fabrizio Croce, membro fondatore, \u00e8 stato tra i curatori.\nFin dalla met\u00e0 degli anni novanta il gruppo ha deciso di dedicarsi anche a progetti estranei all'ambito strettamente musicale, avvicinandosi inizialmente al solo teatro: \u00e8 di quel periodo, infatti, la collaborazione con il regista/attore Carlo Bruni (poi direttore artistico del Teatro Kismet di Bari) in alcuni progetti embrionali di teatro-musica; qualche anno pi\u00f9 tardi inizia invece una proficua collaborazione con il gruppo Teatro di Sacco guidato dall'attore/regista Roberto Biselli, insieme al quale i Militia hanno prodotto nel 2001 l'opera di teatro musicale La crociata dei bambini(presentata in anteprima alla Sagra Musicale Umbra e poi in diverse rassegne nazionali) e, successivamente, altri progetti di sonorizzazione del teatro.\n\u00c8 di quegli stessi anni anche l'infatuazione per la poesia: il gruppo inizia a frequentare il circolo dei poeti irlandesi residenti in Umbria e, in particolare, con l'autore MacDara Woods avvia uno speciale connubio che produrr\u00e0 una prima collaborazione in \"Elvengamello\" e, a seguire, la realizzazione del poema in musica \"Above Pesaro\" nel '99 e diverse apprezzate esibizioni dal vivo di musica e poesia.\nDa questo momento lo \"spoken word\" diviene il filo conduttore del lavoro dei Militia, tanto da dare vita anche ad una collana discografica dedicata a questo tipo di contaminazione espressiva, la \"Soundtracks for spoken word\" edita da Materiali Sonori.\nL'ultima parte degli anni '90 e la prima del nuovo decennio dunque sono state dedicate a progetti in qualche modo legati alla recitazione (poesia e teatro) e alle arti visive o dello spettacolo (cinema, video-arte e danza): in questi contesti il gruppo ha lavorato a numerose colonne sonore, in gran parte pubblicate, ed \u00e8 anche tornato a esibirsi all'interno di rappresentazioni multimediali.\nIl progetto originale di \"Elvengamello\", ideato e prodotto nel '97 (con la partecipazione, tra gli altri, del regista Pupi Avati, dell'attore Philippe Leroy, del produttore cinematografico Walter Saxer e del compositore Salvatore Sciarrino) \u00e8 il primo della serie.\nAd esso seguono in ordine cronologico la sonorizzazione del poema Above Pesaro di MacDara Woods, l'opera teatrale \"La crociata dei bambini\", ispirata al testo ottocentesco di Marcel Schwob, lo spettacolo video-musicale di 4:48, ispirato al testo teatrale di Sarah Kane (commissionato dal Festival Cartoombria e prodotto con la squadra di video-artisti Two things) e il lavoro teatrale di poesia-danza-immagini \"La ballata dell'esca dalle lunghe gambe\", ispirato all'omonimo poema di Dylan Thomas.\nDa menzionare anche un'unica esperienza fin qui con il cinema: nel '99 il regista Massimo Martella ha scelto un brano originale dei Militia da inserire nel film La prima volta.\nAnni duemila.\nDal 2003 il gruppo ha lavorato al ritorno ad un'opera discografica compiuta, la prima dopo \"Elvengamello\": si tratta di un progetto ispirato alla preghiera ed alla sacralit\u00e0 uscito nell'estate del 2008, cui hanno collaborato il compositore/d.j. Giapponese Nobukazu Takemura, l'attore/interprete della tradizione ebraica Enrico Fink, il pluristrumentista Roberto Laneri (gi\u00e0 fondatore dell'ensemble vocale Prima Materia e collaboratore di Peter Gabriel) e l'etno-musicologo Giancarlo Palombini.\nNel 2006, in occasione di una serata commemorativa dello storico locale Suburbia, quattordici anni dopo l'ultima apparizione \u201clive\u201d, i Militia sono tornati a suonare in concerto nel quartetto classico eseguendo solo repertorio degli anni '80.\nNel 2010 il gruppo \u00e8 stato invitato a Leipzig, nel Sud-Est della Germania per esibirsi al prestigioso Gothik Treffen Festival.\nFormazione.\nFin dalle origini il gruppo \u00e8 stato composto da Dario Bavicchi (chitarra, tastiere, elettronica, voci), Fabrizio Croce (ritmi, elettronica, voci) e Giovanni Romualdi (chitarre), e questa formazione \u00e8 rimasta tale fino ad oggi.\nNel corso degli anni nel ruolo di bassista si sono avvicendati Augusto Croce (poi passato negli Aidons la Norvege), Nicoletta Vinti, Claudio Castrini e Andrea Conversano: quest'ultimo \u00e8 rimasto stabilmente nella formazione fino al \u201896 contribuendo ai passaggi pi\u00f9 importanti nella storia del gruppo.\nPi\u00f9 tardi in questo ruolo si sono avvicendati per brevi periodi anche Arlo Bigazzi (fondatore della Materiali Sonori, che ha anche prodotto gli albums \"Dunarobba\" ed \"Elvengamello\") e Aroldo Toccaceli: in realt\u00e0, i tre membri originari hanno deciso negli ultimi anni di mantenere l'organico aperto e pronto a rimodellarsi secondo le necessit\u00e0 del progetto in cui erano coinvolti.\nCollaborazioni artistiche.\nTra gli artisti internazionali che hanno collaborato con loro ci sono il violinista Blaine Reininger dei californiani Tuxedomoon, il pluristrumentista tedesco Chris Karrer, gi\u00e0 fondatore dei leggendari Amon D\u00fc\u00fcl II (che dopo aver suonato in Dunarobba si \u00e8 esibito pi\u00f9 volte in concerto a fianco del gruppo), il team etno-elettronico inglese dei Trans-global underground, il compositore Newyorchese David Shea, l'ensemble di ricerca britannico O Yuki conjugate e, nel lavoro pi\u00f9 recente, il compositore/d.j. Nipponico Nobukazu Takemura.\nMolti sono anche gli artisti italiani che hanno preso parte ai lavori dei Militia: il trombettista Cristian Bittarelli merita una menzione a parte essendo da sempre un membro aggiunto del gruppo; inoltre, il percussionista Stefano Saletti (dei Novalia), il soprano Paola Chiurulla, le vocalists Sabrina Carletti ed Elena Okechukwu, il trombonista Antonio Coatti (gi\u00e0 impegnato nei progetti Ella guru e Shell vibes), il violoncellista Damiano Puliti (dell'Harmonia Ensemble), il team elettronico fiorentino dei Govinda, i deejays Ralf, Lovecalo', Simone Fabbroni ed il team Maffia Sound-system.\nCome gi\u00e0 accennato, infine, nel nuovo lavoro in studio hanno dato il loro contributo Roberto Laneri, Enrico Fink e Giancarlo Palombini."}
{"id": "1377037", "revid": "1226", "url": "https://it.wikipedia.org/wiki?curid=1377037", "title": "Cellarius", "text": ""}
{"id": "1377038", "revid": "1305772", "url": "https://it.wikipedia.org/wiki?curid=1377038", "title": "Faust", "text": ""}
{"id": "1377039", "revid": "767487", "url": "https://it.wikipedia.org/wiki?curid=1377039", "title": "Il paramedico", "text": "Il paramedico \u00e8 un film del 1982 diretto da Sergio Nasca.\nTrama.\nMario Miglio, un infermiere squattrinato e piuttosto ambizioso, vince per caso una Fiat Argenta. La nuova macchina l'aiuta a conquistare Vittoria, la bella e seducente moglie del banchiere massone Pinna, ma gli causa anche diversi guai, in quanto dei terroristi la rubano: per un equivoco, lo stesso Mario viene scambiato per uno di loro."}
{"id": "1377040", "revid": "37401", "url": "https://it.wikipedia.org/wiki?curid=1377040", "title": "Christoph Cellarius", "text": ""}
{"id": "1377043", "revid": "121109225", "url": "https://it.wikipedia.org/wiki?curid=1377043", "title": "Ionia (comune)", "text": "Ionia (fino al 22 settembre 1942 Giarre Riposto) \u00e8 stato un comune italiano esistito dal 1939 al 1945. Fu poi scorporato nei comuni di Giarre e di Riposto.\nStoria.\nIl comune di Ionia venne creato dal regime fascista nel 1939, unificando i comuni di Giarre e Riposto che si erano separati nel 1841. \nNel 1936 si era potuto realizzare solo in parte il piano regolatore del 1920 che prevedeva la zona industriale.\nDa quel momento le condizioni economiche di Riposto subirono un collasso: l'agricoltura, l'industria e il porto quasi sparirono.\nL'attivit\u00e0 politica ripostese, in questo periodo, ruotava attorno a Domenico Achille Arcidiacono, capitano di lungo corso, il quale proveniva da un'importante famiglia ripostese. Quando questi fu eletto sottosegretario alla Marina Mercantile nella XXIX Legislatura del Regno d'Italia, sembr\u00f2 che Riposto potesse rivivere condizioni migliori. In realt\u00e0 le ottime intenzioni di Arcidiacono rimasero solo tali, giacch\u00e9 le sue proposte di aiuti finanziari per Riposto non furono ascoltate. Egli dunque si fece promotore insieme al podest\u00e0 giarrese del tempo Giuseppe Vasta Parisi della fusione dei due Comuni Giarre e Riposto in uno solo, con il nome di Jonia. L'obiettivo era quello di creare un'unica citt\u00e0, considerato che i due centri erano contigui e si sviluppavano lungo un asse stradale urbano comune, la via Nuova, odierno Corso Italia.\nLa nuova citt\u00e0 occupava un'area di 40,38 km\u00b2, aveva una densit\u00e0 complessiva di 752 abitanti per km\u00b2 ed era formata dai seguenti centri: Jonia (Giarre) e Jonia Marina (Riposto), con una popolazione di 17.778 abitanti; Macchia, 2250 abitanti; San Giovanni Montebello, 1.161 abitanti; Torre Archirafi, 830 abitanti; Trepunti, 320 abitanti; Carruba, 271 abitanti.\nNel 1942 il comune di Giarre Riposto mut\u00f2 la propria denominazione in Ionia.\nA causa di polemiche sull'accentramento dei servizi pubblici a Giarre (ma in realt\u00e0 per le differenti origini e per la diversa estrazione sociale della popolazione dei due centri principali), i due centri, che mantenevano vocazioni economiche diverse, marittima per Riposto e agricola per Giarre, si separarono nuovamente nel 1945, alla fine della seconda guerra mondiale, soprattutto per le forti pressioni del centro ripostese.\nCuriosit\u00e0.\nA Ionia nacque il 23 marzo 1945 il cantautore Franco Battiato."}
{"id": "1377045", "revid": "486946", "url": "https://it.wikipedia.org/wiki?curid=1377045", "title": "Giarre Riposto", "text": ""}
{"id": "1377046", "revid": "287204", "url": "https://it.wikipedia.org/wiki?curid=1377046", "title": "Sabellariidae", "text": "Sabellariidae \u00e8 una famiglia di anellidi policheti."}
{"id": "1377047", "revid": "767487", "url": "https://it.wikipedia.org/wiki?curid=1377047", "title": "Zitto quando parli", "text": "Zitto quando parli (\"Tais Toi Quand Tu Parles\") \u00e8 un film del 1981 diretto da Philippe Clair.\nTrama.\nGiacomo \u00e8 un sognante, nel vero senso della parola e mentre sta godendo delle sue fantasie oniriche, fingendo di essere una spia a letto con una voluttuosa e intelligente bella co-spia, il sognatore viene scambiato per una vera spia e spedito in Tunisia dove deve svolgere una vera missione.\nI colpi di scena e le divertenti scenette no-sense di Maccione (seppur doppiato in italiano), si miscelano tra realt\u00e0 e sogno fino al finale.\nProduzione.\nParodia francese dei film di James Bond, girata tra Francia e Tunisia. In questo film Aldo Maccione recita in francese con la sua voce nella versione originale francese, mentre in quella doppiata in italiano ha la voce di Michele Gammino."}
{"id": "1377049", "revid": "729019", "url": "https://it.wikipedia.org/wiki?curid=1377049", "title": "Centinatura", "text": "La centinatura \u00e8 uno degli allestimenti pi\u00f9 comuni che si possono trovare per autocarri, rimorchi e semirimorchi.\n\u00c8 un sistema utile per coprire, proteggere e celare l'entit\u00e0 del carico trasportato e contemporaneamente un sistema molto flessibile. Il veicolo centinato \u00e8 infatti semplice da aprire su tutti e tre i lati per il carico e lo scarico della merce con mezzi meccanici (esempio con i carrelli elevatori), grazie all'utilizzo di una gabbia in pezzi smontabili composta da un telaio metallico con barre orizzontali rimovibili in metallo o legno, ricoperta da teli (spesso forniti di meccanismi per renderli scorrevoli), spessi e robusti realizzati in materiale plastico. La parte posteriore del mezzo pu\u00f2 presentare, in alternativa alla classica centina, delle porte a tutta altezza.\nMolti mezzi centinati hanno anche il tetto apribile grazie ad un meccanismo scorrevole, cosa che li rende adatti anche ai carichi dall'alto attraverso gru e carriponte.\nMolto spesso il telo stesso viene utilizzato per spazio pubblicitario o come spazio per apporvi il logo della ditta di trasporti proprietaria del mezzo."}
{"id": "1377055", "revid": "767487", "url": "https://it.wikipedia.org/wiki?curid=1377055", "title": "Samoa, regina della giungla", "text": "Samoa, regina della giungla \u00e8 un film del 1968 diretto da Guido Malatesta.\nTrama.\nA Hong Kong viene organizzata una spedizione per un'isola della Malesia alla ricerca di un giacimento di diamanti. \nLa comitiva \u00e8 composta da Clint, dal professor Dawson, dal dottor Schwarz, da Stark, Nancy, Moreau, Muller e Alain. Nell'isola, dopo che Muller, essendosi allontanato dall'accampamento, \u00e8 ucciso da una tigre, la spedizione giunge alle cascate ove viene assalita dai tagliatori di teste. Clint e gli altri si stanno gi\u00e0 preparando ad affrontare un altro attacco quando appare Samoa, una ragazza dai lunghi capelli neri e dalla bellezza folgorante, che li guida attraverso passaggi segreti, nel suo villaggio, dove in una grotta, la trib\u00f9 custodisce i diamanti. \nAlain e i compagni li rubano e quindi, guidati da Samoa, che si \u00e8 innamorata di Clint, fuggono, inseguiti dagli indigeni. Moreau, Stark e Schwarz tentano di impadronirsi dei diamanti, ma Clint dopo una furiosa lotta riesce a fermarli. Alain resta ucciso in un conflitto con i tagliatori di teste, Stark e Schwarz muoiono, Nancy e Dawson si allontanano, mentre Moreau insieme ai diamanti che aveva con s\u00e9, finisce inghiottito dalle sabbie mobili. Clint e Samoa, innamorati, essendo riusciti a tenere per s\u00e9 alcuni diamanti ritornano verso la civilt\u00e0."}
{"id": "1377058", "revid": "21880", "url": "https://it.wikipedia.org/wiki?curid=1377058", "title": "Sabellaria", "text": "Sabellaria \u00e8 un genere della famiglia Sabellariidae di anellidi policheti.\nLa larva ."}
{"id": "1377062", "revid": "767487", "url": "https://it.wikipedia.org/wiki?curid=1377062", "title": "Sabellaria alveolata", "text": "Sabellaria alveolata \u00e8 una specie di anellide polichete del genere \"Sabellaria\" della famiglia Sabellariidae. Gli esemplari appartenenti a questa specie (e in generale al genere \"Sabellaria\") vengono comunemente chiamati vermi nido d'ape per via della loro capacit\u00e0 di erigere biocostruzioni costituite da tubi formati da sabbia e bioclasti agglutinati da un muco organico e caratterizzate da un aspetto alveolare."}
{"id": "1377064", "revid": "767487", "url": "https://it.wikipedia.org/wiki?curid=1377064", "title": "Il figlio di Aquila Nera", "text": "Il figlio di Aquila Nera \u00e8 un film del 1968 diretto da Guido Malatesta con lo pseudonimo \"James Reed\".\nTrama.\nNonostante abbia la fama di essere frivolo il conte Aleksej guida un gruppo di ribelli e combatte le ingiustizie proprio come faceva il padre, il leggendario Aquila Nera.\nProduzione.\nLe riprese del film avvennero presso Ronciglione (Viterbo); gli interni presso gli stabilimenti Incir De Paolis di Roma.\nDistribuzione.\nIl film venne distribuito nelle sale cinematografiche italiane dalla Romana Film il 23 agosto 1968."}
{"id": "1377065", "revid": "125297669", "url": "https://it.wikipedia.org/wiki?curid=1377065", "title": "Prima Lega (Egitto)", "text": "La Prima Lega egiziana (in arabo \u0627\u0644\u062f\u0648\u0631\u064a \u0627\u0644\u0645\u0635\u0631\u064a \u0627\u0644\u0623\u0648\u0644, in inglese \"Egyptian Premier League\"), comprendente 18 squadre, \u00e8 la massima divisione del campionato egiziano di calcio, posta sotto l'egida della Federazione calcistica dell'Egitto.\nI due club pi\u00f9 titolati del Paese, entrambi del Cairo, sono l', vincitore di 42 campionati, e lo Zamalek, vincitore di 13 campionati. Tra le squadre che hanno vinto il campionato figurano anche l' (3 titoli), il , il , l' e l' (tutte vincitrici di un campionato). \nIl campionato egiziano occupa al 2020 il 30\u00ba posto del ranking mondiale dei campionati stilato annualmente dall'IFFHS e il 3\u00ba posto a livello continentale, pertanto \u00e8 reputato una delle leghe calcistiche pi\u00f9 competitive d'Africa.\nStoria.\nIl campionato egiziano nasce nel 1948 e nei decenni successivi sar\u00e0 caratterizzato da numerose interruzioni, dovute anche a conflitti quali la guerra dei sei giorni e la guerra del Kippur. \nIl campionato fu sospeso nel febbraio 2012 dopo i gravi incidenti avvenuti in occasione della partita nello stadio di Porto Said (strage di Porto Said), quando 73 tifosi della squadra dell'Al-Ahly del Cairo persero la vita in un attacco della tifoseria delle squadra rivale dell'Al-Masry. Il 24 dicembre 2013 il campionato ripart\u00ec con 22 squadre partecipanti divise in due gruppi, con play-off al termine della stagione e tutte le partite giocate a porte chiuse negli stadi delle forze armate, per problemi legati alla sicurezza.\nSponsor.\nDal 2005 al 2007 e dal 2011 al 2014 la massima serie \u00e8 stata nota internazionalmente con la dicitura in lingua inglese \"Vodafone Egyptian Premier League\", dal nome dello sponsor del torneo, la compagnia telefonica Vodafone. Dal 2007 al 2011 \u00e8 stata utilizzata la denominazione \"Etisalat Egyptian Premier League\", dal nome della compagnia di comunicazioni che ha firmato l'accordo di sponsorizzazione con la federazione calcistica egiziana, mentre dal 2014 il torneo \u00e8 noto internazionalmente come \"Prima Lega (Sponsored by Presentation Sports)\".\nSquadre autrici del double.\nLe seguenti squadre hanno centrato il \"double\", vale a dire la vittoria del campionato e della Coppa d'Egitto nella medesima stagione:\nClassifica dei marcatori di tutti i tempi.\n\"Aggiornata al 3 ottobre 2020\"."}
{"id": "1377068", "revid": "767487", "url": "https://it.wikipedia.org/wiki?curid=1377068", "title": "Il trionfo della casta Susanna", "text": "Il trionfo della casta Susanna \u00e8 un film del 1969 diretto da Franz Antel."}
{"id": "1377071", "revid": "184755", "url": "https://it.wikipedia.org/wiki?curid=1377071", "title": "Faust (film)", "text": ""}
{"id": "1377075", "revid": "339392", "url": "https://it.wikipedia.org/wiki?curid=1377075", "title": "Accento antiflesso", "text": ""}
{"id": "1377082", "revid": "17654", "url": "https://it.wikipedia.org/wiki?curid=1377082", "title": "Faust - Eine deutsche Volkssage", "text": ""}
{"id": "1377084", "revid": "78273", "url": "https://it.wikipedia.org/wiki?curid=1377084", "title": "Sociologi", "text": ""}
{"id": "1377087", "revid": "339392", "url": "https://it.wikipedia.org/wiki?curid=1377087", "title": "\u02c7", "text": ""}
{"id": "1377091", "revid": "287204", "url": "https://it.wikipedia.org/wiki?curid=1377091", "title": "Ren\u00e9 Charles Joseph Ernest Maire", "text": "Nel 1911 fu nominato professore di botanica all'Universit\u00e0 di Algeri; effettu\u00f2 numerosi viaggi in Africa settentrionale, in particolare in Marocco e nel Sahara dove cens\u00ec la flora autoctona che raccolse nei 16 volumi della sua opera magna, \"Flore de l'Afrique du Nord\", rimasta incompiuta e pubblicata postuma nel 1953."}
{"id": "1377093", "revid": "1543377", "url": "https://it.wikipedia.org/wiki?curid=1377093", "title": "Persone uccise negli anni di piombo (1976)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1976."}
{"id": "1377101", "revid": "177641", "url": "https://it.wikipedia.org/wiki?curid=1377101", "title": "La Sinfonia del Faust", "text": ""}
{"id": "1377107", "revid": "11503047", "url": "https://it.wikipedia.org/wiki?curid=1377107", "title": "Mercedes Benz", "text": ""}
{"id": "1377111", "revid": "327094", "url": "https://it.wikipedia.org/wiki?curid=1377111", "title": "Tolstaja Mogila", "text": "Il Tovsta Mogyla (in ucraino \u0422\u043e\u0432\u0441\u0442\u0430 \u041c\u043e\u0433\u0438\u043b\u0430, in russo \u0422\u043e\u043b\u0441\u0442\u0430\u044f \u041c\u043e\u0433\u0438\u043b\u0430, \"la grossa tomba\") era un kurgan, un tumulo funerario della fine del IV secolo a.C., situato nei pressi della citt\u00e0 di Pokrov, lungo il corso del fiume Dnepr, che conteneva le spoglie di un re, di una sua moglie e di un bambino, probabilmente un loro figlio.\nQuesti kurgan erano tipici dei cosiddetti Sciti Reali, l'aristocrazia dominante della societ\u00e0 scita.\nScavi.\nIl kurgan scavato nel 1971 dall'archeologo Mozolvskij \u00e8 inserito in un vasto parco archeologico che comprende venti kurgan risalenti alle et\u00e0 del ferro e del bronzo, vicino a Ord\u017eonikidze lungo il corso del Dnepr nel distretto di Dnepropetrovsk.\nLo splendore e la quantit\u00e0 degli oggetti d'oro contenuti, oltre alla presenza nell'area di altri kurgan altrettanto ricchi, come i Khomina Mogila e Stra\u0161naia Mogila, fanno ritenere che la regione fosse abitata dagli Sciti reali..\nLa fonte antica pi\u00f9 autorevole sui kurgan e sui riti funebri degli sciti reali \u00e8 data dall'opera le \"Storie\" di Erodoto, che l'archeologia ha confermato pienamente.\nKurgan.\nIl kurgan Tolstaja Mogila, che risale al IV secolo a.C., era una tomba reale costruita per esaltare la potenza del proprio ospite, un re, e della sua stirpe di cui costituiva, in definitiva, una espressione politica.\nIl kurgan ha una base circolare con un diametro di circa settanta metri e un'altezza di oltre otto metri; contiene, in posizione ipogea, una camera sepolcrale principale con adiacenti due fosse e una camera secondaria.\nLa struttura del kurgan e gli oggetti contenuti, prevalentemente aurei,\nLa camera principale costituiva la sepoltura del re mentre quella secondaria conteneva i corpi di una donna, forse una moglie, e di un bambino in tenera et\u00e0, probabilmente il figlio.\nLe due fosse adiacenti alla camera principale contenevano i cadaveri di tre soggetti di sesso maschile e di sette cavalli, oltre una serie di oggetti d'oro, che ornavano uno dei tre cadaveri e un cavallo e di alcune armi. Questo gruppo costituiva probabilmente una sorta di scorta reale.\nIn prossimit\u00e0 della sepoltura secondaria erano stati posti i cadaveri di un'ancella e di tre soggetti maschi, uccisi per strangolamento e per percussione, secondo il rituale scita.\nCorredo.\nIl ricchissimo corredo d'oro contenuto nel kurgan si caratterizza per l'eccezionale finezza della fattura; particolarmente significativi sono gli ornamenti aurei che ornavano il bambino, del tutto simili a quelli degli adulti, solamente pi\u00f9 piccoli.\nLa qualit\u00e0 e la quantit\u00e0 dei reperti, superstiti ai precedenti saccheggi, testimoniano l'elevato \"status\" del re. \nIl feretro della principessa, che era ornato da una collana, da bracciali e da anelli d'oro, era addobbato con un alto copricapo e una lunga tunica impreziositi da brattee e lamine d'oro. Tutte le dita erano inanellate e anche le calze avevano delle lamine d'oro. \nDalla ricostruzione della sepoltura della principessa e dagli ornamenti che coprivano il re e il bambino si possono intendere l'importanza dei reperti sotto l'aspetto storico-archeologico e, oltre la bellezza degli oggetti in s\u00e9, la grande perizia tecnico-artistica degli artigiani sciti.\nParticolarmente raffinato e tecnicamente eccellente il pettorale d'oro del re.\nAtti.\nBruno Genito (a cura di). \"The archaeology of the steppes: methods and strategies.\" Atti dall'International Symposium, Napoli 9-12 November 1992."}
{"id": "1377119", "revid": "25152", "url": "https://it.wikipedia.org/wiki?curid=1377119", "title": "Kurgan Tolstaja Mogila", "text": ""}
{"id": "1377122", "revid": "486946", "url": "https://it.wikipedia.org/wiki?curid=1377122", "title": "Immobiliare grande distribuzione", "text": ""}
{"id": "1377126", "revid": "697352", "url": "https://it.wikipedia.org/wiki?curid=1377126", "title": "Elixir (personaggio)", "text": "Elixir, il cui vero nome \u00e8 Joshua \"Josh\" Foley, \u00e8 un personaggio dei fumetti creato da Nunzio DeFilippis e Christina Weir (testi) pi\u00f9 Keron Grant (disegni), pubblicato dalla Marvel Comics. Apparso la prima volta sulle pagine di \"New Mutants\" (seconda serie) n. 5, Josh \u00e8 uno dei ventisette studenti dello Xavier Institute ad aver mantenuto i propri poteri dopo la decimazione.\nBiografia del personaggio.\nOrigini.\nLa prima apparizione di Josh risale ai tempi della sua affiliazione ai Reavers, milizia anti-mutante, guidati dal cyborg Donald Pierce. Dopo che Cerebra ne individu\u00f2 il tracciato mutante, Moonstar e Karma andarono in perlustrazione coadiuvati da Wither, Wallflower, Wind Dancer e Prodigy. Dopo l'inevitabile scontro con i Reavers, la giovane Laurie Collins si accasci\u00f2 a terra ferita mortalmente e, partecipe del dolore dei suoi compagni, Josh si accost\u00f2 al corpo della ragazza, manifestando per la prima volta i suoi poteri e guarendola. Inizialmente restio all'idea d'entrare allo Xavier Institute, si convinse di tale decisione non appena amici e genitori, scoperta la sua vera natura, gli voltarono le spalle abbandonandolo. Affidato alla tutela legale di Moonstar, Josh venne alloggiato in stanza con Prodigy, il quale non vedeva di buon occhio i suoi trascorsi con i Reavers, e fece subito amicizia con il bulletto Julian Keller. Dopo aver accidentalmente risvegliato Magma dal coma nel quale era stata indotta da Xavier, l'amicizia fra i due fin\u00ec e grazie all'affetto di David, Sofia, e soprattutto di Laurie, con cui aveva sviluppato uno speciale rapporto, accanton\u00f2 i propositi di abbandonare la scuola ed anzi, con il nome-in-codice di \"Elixir\", venne scelto da Moonstar per entrare a far parte dei nuovi Nuovi Mutanti, squadra nella quale confluirono pure i suoi amici.\nRelazioni.\nA distanza di pochi giorni dalla sua nomina, Josh incontr\u00f2 una depotenziata Rahne Sinclair e ne fu subito attratto, tanto che la sera stessa usc\u00ec di nascosto per incontrarsi con lei in un bar. Al termine dell'incontro i due si baciarono ed inconsciamente Josh cur\u00f2 la ragazza facendole riacquistare i poteri. Rahne si trasform\u00f2 in lupo e cedendo alla sua parte istintiva sventr\u00f2 il ragazzo per poi darsi alla fuga sotto l'effetto dei ferormoni emanati da Laurie. A causa dell'assenza di Angelo, unico altro guaritore, poca speranza rimaneva a Josh di salvarsi, almeno fino a quando Prodigy non elabor\u00f2 una teoria secondo la quale lo stesso Josh poteva rivolgere su s\u00e9 stesso i poteri di guarigione a patto per\u00f2 che fosse in stato cosciente. Bestia acconsent\u00ec ad attuare il piano del ragazzo, e mentre Surge lo svegli\u00f2 e Laurie lo tenne calmo con i propri ferormoni, Josh si apprest\u00f2 a guarirsi, ricevendo come risultato, oltre che il ripristino di tutte le sue funzioni biologiche, anche un'epidermide dorata. Guarigione questa, che port\u00f2 Bestia a riconsiderare le potenzialit\u00e0 di Josh e a ricollocarlo come livello omega sulla scala del potenziale mutante, poich\u00e9 oltre a guarire gli altri e se stesso con facilit\u00e0, poteva agire sulla materia organica a livello genetico per ristrutturarla o modificarla. Riconosciuta l'innocenza di Rahne nell'accaduto, le fu permesso di rimanere all'istituto ed i due avviarono una relazione segreta, terminata quando la giovane vide Josh uscire a cena con Laurie, cosa che scaten\u00f2 la gelosia di Wither portandolo a rivelare la tresca che lui e Rahne avevano condiviso. Con l'eccezione di Surge, il resto dei Nuovi Mutanti si rifiut\u00f2 di rivolgere anche solo la parola a Josh e per prevenire altri scarsi risultati nelle esercitazioni di gruppo, Wind Dancer propose di passare un po' di tempo nei boschi attorno alla scuola. Durante questa escursione Josh confid\u00f2 all'amico Icarus di sentirsi dispiaciuto di come gli eventi erano andati e che non era mai stata sua intenzione che tutto finisse in quel modo; la conversazione fra i due, ascoltata anche dal resto del gruppo, convinse gli altri della buona fede e del pentimento di Josh cosicch\u00e9 il gruppo si riconcili\u00f2 prima del ritorno a scuola.\nNel frattempo, Josh apparve nell'arco di storie intitolato \"Pericoloso\" su \"Astonishing X-Men\", dove lo si vide curare Colosso e Shadowcat dalla ferita procuratagli da \"Danger\", stanza del pericolo incarnata, prima di svenire per l'eccessivo uso dei suoi poteri.\nNew X-Men.\nDopo gli eventi di \"House of M\" e la decimazione, nei quali pi\u00f9 del 90% della popolazione mutante mondiale perse il \"Gene X\", all'interno dell'istituto rimasero solo ventisette allievi ancora in possesso dei propri poteri, e Josh fu uno di essi. Approvando la decisione di Emma Frost, Ciclope chiese a tutti coloro che erano stati depotenziati di lasciare l'istituto e fra questi la tutrice di Josh, Moonstar. Mentre gli studenti salivano a bordo del bus che li avrebbe ricondotti alle loro case, i Purificatori, che fino a quel momento avevano tramato nell'ombra diedero il via alle loro operazioni, facendolo esplodere. Accorso assieme agli altri, Josh sent\u00ec spegnarsi ogni vita coinvolta nell'attacco e poich\u00e9 i suoi poteri si dimostrarono inutili cominci\u00f2 sempre pi\u00f9 a dubitarne. Ancora sconvolti per l'attentato, i rimanenti studenti vennero convocati da Emma affinch\u00e9, tramite uno scontro tra loro, si determinasse chi sarebbe stato addestrato per entrare a far parte di quella che sarebbe stata l'ultima generazione di X-Men: Josh assieme a Satiro, Mercury, Rockslide, Surge, X-23 e Dust super\u00f2 indenne lo scontro con gli altri ed entr\u00f2 a far parte dei New X-Men. Durante una delle loro prime sessioni di addestramento fer\u00ec alla nuca Colosso, scatenando le ire di Emma che decise di metterlo temporaneamente fuori squadra e dando modo a Laurie di consolarlo con una delle loro chiacchierate nel parco della scuola. Sentendosi sempre pi\u00f9 inutile come guaritore e fuori posto in squadra, Josh sfog\u00f2, verbalmente, la propria rabbia sulla ragazza, che nel mentre della discussione venne uccisa da un proiettile alla nuca. Sconvolto per l'omicidio di Laurie avvenuto sotto i suoi occhi, Josh cadde in uno stato catatonico nel quale rimase fino a quando i Purificatori, guidati da William Stryker in persona, presero d'assalto l'istituto. Svegliatosi, raggiunse Stryker e tramite lo sviluppo offensivo del proprio potere lo uccise, anche se come conseguenza di questo suo gesto, l'epidermide mut\u00f2 da oro a nero e torn\u00f2 nuovamente in stato semi-comatoso.\nAlla ricerca di Magik.\nAl termine dello scontro con Nimrod, X-23 fu ferita cos\u00ec profondamente da non riuscire a curarsi tramite il proprio fattore rigenerante, costringendo Satiro a trasportarla velocemente allo Xavier Institute. Su insistenza di Julian, Elixir cur\u00f2 una Laura in fin di vita, riacquistando il colorito dorato e uscendo dallo stato catatonico, anche se una parte dell'aura oscura capace di dare la morte rimase nel suo corpo, spostandosi di zona in zona. Dal suo risveglio, Josh sembr\u00f2 possedere un nuovo e pi\u00f9 pacifista approccio alla vita che lo port\u00f2 a praticare spesso meditazioni zen, yoga e ad aborrire la violenza, oltre che a stimolare la sua voglia di conoscenza nel campo dell'anatomia umana, della fisiologia e della biologia. Chiesto aiuto a Bestia per quanto riguarda questi ultimi tre campi, si risolse ad utilizzare la telepatia delle Naiadi per trasferire tutta la coscienza di McCoy nella sua mente, giusto prima che i residenti dell'istituto venissero trasportati all'interno della dimensione demoniaca nota come \"Limbo\". Una volta al suo interno fu capace di ricreare il cuore di Prodigy dopo che il demone Belasco glielo aveva strappato dal corpo, e di richiamare la parte oscura del suo potere per uccidere quanti pi\u00f9 demoni possibile con un solo tocco, causando loro perdita di sangue dalle orecchie e poi l'esplosione della testa.\nDurante \"World War Hulk\", Elixir assieme agli altri New X-Men si scontra con il Gigante di Giada inibendo il suo fattore di guarigione e lasciandolo esposto agli attacchi della squadra. Ciononostante, Hulk si riprende e facilmente sconfigge i mutanti, salvati in ultimo dall'arrivo degli \"Astonishing X-Men\".\nMessiah Complex.\nPreoccupati per il suo strano comportamento, gli X-Men chiedono a Kitty di fare una chiacchierata con Elixir. Riportando le poche parole scambiate con Josh, a proposito di ci\u00f2 che i suoi poteri possono fare e fin dove pu\u00f2 spingersi, Kitty mostra agli altri tutta la propria preoccupazione temendo che gli X-Men stiano allevando un nuovo Magneto. Tempo dopo, fu proprio tramite Josh, attraverso il contatto con la sua aura oscura, che la veggente Blindfold si tolse la vita appena prima che l'intero istituto fosse preso di mira dagli Accoliti di Exodus. Tuttavia, assieme alla parte oscura, Blindfold tocc\u00f2 anche la parte dorata e fece s\u00ec che il suo corpo cadesse in uno stato di morte apparente pronto per essere risvegliato non appena il pericolo fosse scampato. Durante \"Messiah Complex\", Josh rifiuta di partire in missione con i New X-Men, affermando per\u00f2 che se qualcuno avesse avuto bisogno di guarire non si sarebbe rifiutato di farlo. Dopo l'inaspettato attacco delle Sentinelle di \"O*N*E\" ai danni dello Xavier Institute, Josh fu ricoverato all'interno del reparto medico in coma farmacologico.\nX-Force.\nRipresosi dalle ferite riportate durante il crollo dello Xavier Institute, Josh viene richiamato in azione da Angelo. Giunto in Colorado, il ragazzo cur\u00f2 Wolfsbane dall'overdose di eroina iniettatale dai Purificatori, dopodich\u00e9 fu vittima del suo stesso attacco ad Angelo, nel quale il mutante perse le ali. Ripresosi, si occup\u00f2 di sanare le ferite di Warren, tuttavia non riusc\u00ec a fargli ricrescere le ali, poich\u00e9 ancora affette dalle manipolazioni di Apocalisse, che di l\u00ec a qualche minuto lo avrebbero portato a trasformarsi nuovamente in Arcangelo, epidermide bluastra ed ali metalliche comprese.\nPoteri e abilit\u00e0.\nElixir \u00e8 un mutante di livello omega capace di controllare, manipolare, incrementare o sopprimere qualsiasi struttura biologica, incluso il suo stesso corpo (biocinesi). Josh generalmente opera toccando la struttura biologica sulla quale fare intervenire il proprio potere. Ancora inesperto nell'uso dei suoi poteri, i cui limiti sono tuttora sconosciuti, li utilizza principalmente in ambito curativo, come guaritore, nel quale si \u00e8 molto preparato con l'aiuto degli altri X-Men, tanto da riuscire a sanare da semplici fratture, a ferite mortali. Inoltre, Josh pu\u00f2 alterare le strutture genetiche, fino a far sviluppare mutazioni latenti o a ripristinare quelle perdute, come nel caso di Wolfsbane. Questa sua abilit\u00e0 non \u00e8 per\u00f2 pi\u00f9 stata mostrata dopo l\"'M-Day\", probabilmente oramai inutilizzabile a causa della completa cancellazione del \"Gene X\" dal genoma mutante a opera di Scarlet.\nElixir ha anche sviluppato una mutazione secondaria, sviluppando un'epidermide dorata, nel momento in cui riusc\u00ec a guarire se' stesso dopo lo sventramento subito ad opera di Wolfsbane; questa mutazione secondaria \u00e8 soggetta per\u00f2 ad una variazione di pigmentazione, da dorata a nera, ogni qualvolta utilizzi il proprio potere in maniera offensiva, causando la morte dei suoi avversari. Dopo aver assorbito tutte le conoscenze mediche di Bestia, tramite la telepatia delle Naiadi di Stepford, Josh ha sviluppato maggiormente il suo sapere in campo biologico, cosa che ha incrementato ancora di pi\u00f9 i suoi poteri e capacit\u00e0, rendendogli possibile ricreare organi dal nulla, come nel caso in cui salv\u00f2 Prodigy, ricreandogli velocemente il cuore, che gli era stato appena strappato dal petto da Belasco, durante una missione all'interno del \"Limbo\". In un'altra occasione ha fatto sviluppare nel cervello di Svanitore un tumore, cos\u00ec da poterlo ricattare e costringerlo ad obbedirgli, promettendogli per\u00f2 di guarirlo al termine della loro missione.\nAltre versioni.\nHouse of M.\nIn questo universo alternativo, Josh viene presentato come un agente del junior team al servizio dello \"S.H.I.E.L.D.\" Di indole estremamente cinica, utilizza i propri poteri, in coppia con Wither, per torturare i prigionieri allo scopo di ottenere informazioni. In questo universo, Elixir mostra pieno controllo delle sue capacit\u00e0, sia curative che degenerative.\nAltri media.\nMusica.\nRiferimenti ad Elixir e alla sua relazione con Wallflower si trovano nel testo della canzone \"Nrrrd Grrrl\" di \"MC Chris\"."}
{"id": "1377129", "revid": "2117439", "url": "https://it.wikipedia.org/wiki?curid=1377129", "title": "Genio guastatori", "text": "Il Genio guastatori \u00e8 una specialit\u00e0 dell'Arma del genio dell'Esercito Italiano, che supporta le truppe combattenti, composta da \"guastatori\", militari specializzati nell\u2019attacco e nella difesa di opere fortificate, ma anche nel distruggere mezzi corazzati, piazzare e disinnescare ordigni.\nStoria.\nLa specialit\u00e0 guastatori sorse anche in Italia, a partire dal luglio 1940, quando elementi del genio artieri vennero inviati alla Scuola Guastatori creata a Civitavecchia, zona Campo dell'Oro, creata dal colonnello Piero Steiner e ispirata dai \u201cGenieri d\u2019assalto\u201d tedeschi per esser addestrati al particolare compito di avvicinarsi alle opere fortificate nemiche, e collocare cariche esplosive nei punti pi\u00f9 vulnerabili (feritoie, porte, botole), attendere l'esplosione a pochi metri di distanza e quindi, con l'appoggio di armi d'assalto (fucili d'assalto, mitragliatrici, lanciafiamme, mortai e bombe a mano), irrompere attraverso la breccia aperta. Condizioni necessarie per la riuscita dell'assalto erano: sorpresa, temerariet\u00e0, pianificazione, sincronizzazione e rapidit\u00e0 d'azione.\nI reparti guastatori del Regio Esercito furono ordinati in compagnie che successivamente vennero riunite in battaglioni. Elemento fondamentale era il plotone organizzato su due gruppi distruzione (ciascuno dotato di armamento individuale, bombe a mano, candelotti fumogeni, cariche allungate per aprire varchi e cariche speciali per la distruzione di feritoie e per il danneggiamento di cupole corazzate) e due gruppi sostegno (dotati di mitragliatrici e mortai da 45\u00a0mm.) Detto plotone era ritenuto capace di attaccare con successo un'opera dotata di 3-4 postazioni attive.\nPer le divisioni paracadutisti e alpine furono costituiti, rispettivamente, battaglioni e compagnie guastatori speciali.\nCostituisce uno degli sviluppi pi\u00f9 giovani dell'Arma del Genio, e famoso grazie alle gesta del XXXI battaglione guastatori a Tobruk e a El Alamein in Africa settentrionale durante la Seconda guerra mondiale, comandato dal maggiore Paolo Caccia Dominioni, del 32\u00ba Battaglione Guastatori d'Africa e dell'VIII Battaglione guastatori paracadutisti.\nErano chiamati anche \"pionieri d'arresto\" i cui compiti erano quelli della \"posa e della difesa attiva dei campi minati a protezione dell'avanzata nemica\". Nel 1942 furono costituiti i XXX e XXXI Battaglioni guastatori del Genio alpino.\nNel dopoguerra l'Esercito italiano nel 1948 ha l\u2019idea della creazione di una nuova specialit\u00e0, i pionieri d'arresto e ne vengono creati cinque battaglioni. Nel 1972 il Genio Pionieri d\u2019arresto viene trasformato in \"guastatori d'arresto\". Con la ristrutturazione dell'esercito del 1975 resta un solo reparto: il XXXI Battaglione Guastatori d\u2019Arresto, ridenominato 3\u00ba Battaglione Guastatori \"Verbano\".\nI Guastatori hanno la loro insegna dagli anni settanta, costituita dalla mostrina in formato ridotto dell'Arma poggiata su sfondo bianco e rosso tagliato in diagonale, con il rosso nella met\u00e0 bassa e interna della mostreggiatura; nella parte alta campeggia la granata nera con 5 lingue di fiamma rosse sormontate da un gladio.\nNel 1986 ha luogo un nuovo riordinamento dell\u2019Arma del Genio e si ha una moltiplicazione dei reparti guastatori.\nSi \u00e8 quindi giunti alla recente introduzione nelle Brigate dell'Esercito di unit\u00e0 dell'Arma del Genio a livello di reggimento, in luogo delle preesistenti Compagnie Genio Guastatori.\nAlla specialit\u00e0 guastatori, si aggiungono ulteriori specializzazioni come i guastatori alpini e i guastatori paracadutisti.\nOrdine di battaglia guastatori italiani.\nQuesti gli Ordini di battaglia (OdB) dei guastatori italiani.\nRegno d'Italia post 8 settembre 1943.\nSciolti il 24 settembre 1944."}
{"id": "1377130", "revid": "1271241", "url": "https://it.wikipedia.org/wiki?curid=1377130", "title": "Toyota GT-One", "text": "La Toyota GT-One (conosciuta anche come TS020) \u00e8 una vettura da competizione inizialmente sviluppata per le regole Gran Turismo, ma successivamente adattata a sport-prototipo da competizione LM GTP, \u00e8 stata costruita dalla Toyota per gareggiare nella celebre 24 Ore di Le Mans negli anni 1998 e 1999.\nStoria.\nConcepita per rientrare nella categoria FIA \"Gran Turismo\" di classe uno, \"GT1\", pur essendo in possesso di tutti i requisiti per l'omologazione in tale categoria, sostanzialmente la vettura ha ben poco da spartire con una vera Gran Turismo, \u00e8 in realt\u00e0 un vero e proprio sport-prototipo; il regolamento FIA Gran Turismo 1998 giudicato troppo vago e permissivo si presta a nuovi progetti sempre pi\u00f9 arditi e sofisticati, in poco tempo si passa da vetture quasi di serie a veri e propri prototipi che rievocano il defunto Gruppo C.\nIl regolamento prevedeva l'eleggibilit\u00e0 a vettura GT solo se l'auto disponeva di un vano bagagli, e la Toyota riesce a convincere i commissari tecnici dell'ACO che il serbatoio dove normalmente \u00e8 stipata la benzina per la corsa, nella versione stradale sarebbe in teoria sufficiente ad ospitare un vano porta bagagli. La Toyota GT-One viene quindi costruita a Colonia, presso la struttura della \"Toyota Team Europe\", \"TTE\", un solo esemplare stradale viene prodotto e mai venduto, verr\u00e0 messo subito in un museo Toyota.\nTecnica.\nMotore.\nIl propulsore scelto per spingere la vettura non \u00e8 altro che il V8 di 3,6 litri biturbo che gi\u00e0 equipaggiava gli sport-prototipi Toyota di Gruppo C. Il monoblocco e le testate sono realizzate in lega di alluminio, \u00e8 dotato di 4 valvole per cilindro ed \u00e8 sovralimentato mediante due turbocompressori Garrett che per regolamento hanno una pressione massima limitata, mentre sui collettori d'aspirazione sono posizionate delle flange che limitano la quantit\u00e0 d'aria assimilabile per la combustione interna questo per contenere la potenza massima, che si attesta ufficialmente sui 600 CV anche se molti addetti ai lavori parlano di 700\u00a0CV, sviluppati ad un regime di 6.000 giri al minuto.\nTelaio.\nProgettata dall'ingegnere Andr\u00e9 De Cortanze, gi\u00e0 progettista a suo tempo della Peugeot 905, la GT-One ha una struttura composta da un telaio monoscocca in fibra di carbonio con inserimenti di alluminio a nido d'ape, al quale \u00e8 unito il gruppo motore-cambio che svolge una funzione portante, la carrozzeria \u00e8 in fibra di carbonio. La trasmissione \u00e8 costituita da un cambio sequenziale a 6 rapporti con comandi al volante e la trazione \u00e8 posteriore. Le sospensioni sono di tipo indipendenti, hanno uno schema a triangoli sovrapposti con puntoni diagonali (push rod) sia all'avantreno e che al retrotreno con barre antirollio regolabili, lo sterzo a cremagliera \u00e8 servoassistito elettricamente, monta pneumatici Michelin su cerchi \"Speedline\" in magnesio forgiato da 18\" di diametro. L'impianto frenante fornito dalla \"AP Racing\" \u00e8 composto da 4 freni a disco carbo ceramici del diametro di 380\u00a0mm all'anteriore e di 355\u00a0mm al posteriore con pinze freno a 6 pompanti. Il serbatoio del carburante ha una capacit\u00e0 massima di 90 litri e il corpo vettura ha un peso totale di circa 900\u00a0kg.\nAerodinamica.\nRispetto alle contemporanee vetture GT, la GT-One introdusse raffinate soluzioni aerodinamiche di nuova concezione. Le ruote anteriori sono scoperte anche nella parte interna, per ridurre la sezione frontale; nonostante il regolamento imponga un fondo vettura piatto nella zona compresa tra l'asse anteriore e quello posteriore, sotto il musetto \u00e8 stato ricavato un diffusore che coadiuvato dagli estrattori posti lungo le fiancate espellono l'aria all'avantreno generando buona parte dell'effetto suolo; per finire una coda molto bassa e affusolata dotata di diffusore sottostante \u00e8 sovrastata da un alettone largo 2.000\u00a0mm, con questa veste aerodinamica ad una velocit\u00e0 di 320\u00a0km/h il corpo vettura sviluppa una deportanza di circa 1.600\u00a0kg (3.520 libbre), con una resistenza all'avanzamento di 480\u00a0kg.\nRisultati sportivi.\nAnno 1998.\nLa Toyota si presenta alla 24 Ore di Le Mans 1998 con grandi ambizioni, schierando ben tre GT-One.\nAl team giapponese, sfugge per un soffio la pole position, che va alla Mercedes-Benz CLK-LM di Bernd Schneider. In gara per\u00f2 la situazione \u00e8 favorevole alla Toyota che diventano le favorite. \nI piloti Toyota imprimono alla corsa un ritmo molto sostenuto, mentre le Mercedes e le BMW escono di scena dopo poche ore dalla partenza per futili inconvenienti tecnici, ma anche le auto giapponesi non sono indenni da problemi: la numero 28 perde 8 giri per sistemare inconvenienti all'impianto frenante; la numero 29, in testa, accusa noie meccaniche al cambio e deve fermarsi per sostituire il cambio scivolando nelle retrovie. Ancora la numero 28 esce di pista nella notte si ritira. A meno di un'ora e mezza alla fine, la GT-One di Thierry Boutsen, che guida la corsa con 45 secondi di vantaggio sulla Porsche, si ferma improvvisamente alla curva Arnage per la rottura del cambio, ritirandosi. L'unica Toyota rimasta in gara, condotta da piloti giapponesi, si classifica nona a 25 giri dalla vincitrice, la Porsche 911 GT1-98.\nAnno 1999.\nNel 1999 la FIA ha modificato i regolamenti del campionato Gran Turismo, estromettendo le GT1 come la Toyota che, godendo di regolamenti poco vincolanti, sono di fatto dei prototipi da cui far derivare delle versioni stradali.\nPertanto l'ACO, per consentire la partecipazione alla gara a queste vetture, crea per le vetture pi\u00f9 prestazionali come la Toyota GT-One (ritenute troppo estremizzate e avanzate) la classe LM GTP, \"Le Mans Gran Turismo Prototipo\" (prototipi con il tetto). Mentre la Mercedes-Benz realizza una nuova vettura, la CLR, Panoz e Nissan realizzano invece delle LMP (prototipi aperti), alla Toyota decidono di evolvere la propria vettura che \u00e8 gi\u00e0 praticamente un prototipo.\nLa 24 Ore di Le Mans 1999 passa alla storia come una delle pi\u00f9 contese, per la presenza ufficiale di numerose Case automobilistiche Le Toyota sono al top, in prova toccano i 351\u00a0km/h e partono in pole position abbassando i tempi di oltre 6 secondi rispetto all'anno precedente ed in gara imprimono subito un ritmo molto alto. Sono per\u00f2 spesso soggette a forature: in una di queste la GT-One guidata da Martin Brundle esce di pista e sbatte contro le protezioni di gomme alla prima chicane del rettilineo dell'Hunaudi\u00e8res venendo praticamente distrutta. Thierry Boutsen con l'altra Toyota esce di pista e si insabbia a seguito di un incidente con una Porsche che stava doppiando.\nLa terza GT-One, condotta da un equipaggio tutto giapponese, nelle ultime frazioni di gara d\u00e0 vita ad un infuocato testa a testa per la vittoria finale con la BMW V12 LMR guidata da Pierluigi Martini. Mentre alla guida si trova Ukyo Katayama, in rimonta sulla vettura bavarese, per ridurre il margine di distacco, ai box Toyota si decide di ridurre la frequenza dei cambi gomme. Questo fa s\u00ec che gli pneumatici usurati e surriscaldati, ormai poco efficienti, vadano in crisi causando una spaventosa foratura ad oltre 300\u00a0km/h. La vettura \u00e8 costretta ad una imprevista sosta di riparazione e deve accontentarsi della seconda piazza assoluta, mentre \u00e8 la prima della sua categoria, la LM GTP, in quanto la BMW appartiene alla Categoria LMP.\nAl ritorno in fabbrica a Colonia, la GT-One viene sottoposta a dei controlli da parte dei tecnici della squadra grazie ai quali si scopre la causa delle ripetute forature, dovute alla particolare conformazione aerodinamica della coda e del diffusore posteriore che creavano un particolare effetto di risucchio per il quale i detriti raccolti lungo la pista venivano convogliati dai flussi d'aria sugli pneumatici posteriori causandone la foratura.\nL'ultima corsa disputata fu la \"1.000 km di Fuji\" nel novembre 1999, dove parteciparono diversi prototipi gi\u00e0 impiegati in precedenza a Le Mans. La vettura arriv\u00f2 seconda ad un giro di distacco dalla \"Nissan R391\".\nSi conclude cos\u00ec la carriera a Le Mans della Toyota GT-One. Dal 2000 sar\u00e0 invece impiegata in test, in vista del passaggio in Formula Uno, sulla vettura verr\u00e0 infatti installato il nuovo motore V10 che debutter\u00e0 poi nel 2002 sulla vettura di F1."}
{"id": "1377136", "revid": "1833487", "url": "https://it.wikipedia.org/wiki?curid=1377136", "title": "Pers (Majano)", "text": "Pers (\"Pers\" in friulano), piccolo abitato dove sorgeva l'omonimo castello, costituisce frazione del comune di Majano, in provincia di Udine, in Friuli."}
{"id": "1377141", "revid": "226458", "url": "https://it.wikipedia.org/wiki?curid=1377141", "title": "Edo Parpaglioni", "text": "Ha a lungo lavorato a \"Paese Sera\" (esperienza cui ha dedicato il libro \"C'era una volta \u00abPaese Sera\u00bb. L'avventura di un giornale diverso\" ISBN 9788835944621), per diventare poi nel 1987 caporedattore notturno de \"La Repubblica\".\nNel 2001 \u00e8 andato in pensione, impegnandosi nell'attivit\u00e0 del sindacato e nella scrittura del libro \"Sotto l'ombra d'un bel fior\" (ISBN 9788835959618), pubblicato nel 2007. Pochi mesi dopo l'uscita del libro \u00e8 morto a Roma al policlinico Gemelli."}
{"id": "1377143", "revid": "767487", "url": "https://it.wikipedia.org/wiki?curid=1377143", "title": "The Stones in the Park", "text": "The Stones in the Park \u00e8 un film concerto del gruppo rock britannico The Rolling Stones pubblicato nel 1969.\nIl concerto.\nL'esibizione si riferisce al concerto gratuito tenutosi il 5 luglio 1969 a Hyde Park, Londra, che oltre ad ospitare i Rolling Stones come gruppo principale, vide anche la presenza di Family, King Crimson, Roy Harper, e Alexis Korner che si esibirono davanti a un pubblico di circa 500,000 persone. La porzione del concerto relativa agli Stones venne filmata dalla Granada Television.\nIl festival fu un capitolo importante nella carriera degli Stones. Non si erano pi\u00f9 esibiti in pubblico sin dall'inizio del 1967, a causa dei vari problemi legali che li avevano tenuti occupati (su tutti gli arresti per droga di Mick Jagger, Keith Richards, e Brian Jones). Jagger pensava che la vera forza della band risiedesse nelle sue esibizioni live, piuttosto che nel lavoro in studio, e convinse gli altri a tornare sul palco. Tuttavia, il progressivo straniamento di Brian Jones dalla band ed il suo calante contributo musicale (apparve solo in due tracce dell'album \"Let It Bleed\" allora in lavorazione) cre\u00f2 varie problematiche. Nel giugno 1969, Jagger, Richards, e compagni decisero di estromettere dal gruppo Jones a causa del suo cattivo stato psicologico e fisico.\nMick Taylor si un\u00ec alla band come suo sostituto dietro raccomandazione di John Mayall, e la Blackhill Enterprises, che aveva in precedenza organizzato con successo diversi concerti a Hyde Park, fu contattata per organizzare l\u00ec un festival musicale gratuito. Quando venne chiesto a Jagger perch\u00e9 il concerto sarebbe stato gratis, egli rispose facendo notare che tanto anche dai precedenti tour degli anni passati la band non aveva guadagnato poi cos\u00ec tanto.\nL'esibizione sarebbe stata il debutto ufficiale dal vivo di Taylor con il gruppo, ed era stata intesa come l'occasione per la sua presentazione al pubblico, ma Brian Jones mor\u00ec improvvisamente il 3 luglio, due giorni prima del festival, e gli Stones decisero di trasformare il tutto in un concerto commemorativo in suo onore. In apertura d'esibizione, Jagger lesse uno stralcio del poema di Percy Bysshe Shelley sulla morte di John Keats, \"Adone\", dedicandolo al compagno scomparso.\nIl video.\nDopo una serie di apparizioni su videocassetta per etichette minori o su bootleg, \"The Stones In The Park\" fu pubblicato su DVD-Video nel marzo del 2001 rimasterizzato, ma con audio mono. Nel 2006 fu pubblicata una versione limitata con audio Dolby Digital 5.1 e con interessanti contenuti extra tra i quali alcuni brani inediti non presenti nella edizione originale del film.\nAccoglienza.\nRecensendo in retrospettiva il DVD del concerto degli Stones, generalmente la critica si espresse dicendo \"che non si trattava del miglior film sulla band e della loro miglior performance dal vivo, ma che catturava il gruppo in un momento significativo della propria storia\"."}
{"id": "1377148", "revid": "25152", "url": "https://it.wikipedia.org/wiki?curid=1377148", "title": "Tolstaya Mogila", "text": ""}
{"id": "1377149", "revid": "834", "url": "https://it.wikipedia.org/wiki?curid=1377149", "title": "J. B. Bury", "text": ""}
{"id": "1377151", "revid": "149587", "url": "https://it.wikipedia.org/wiki?curid=1377151", "title": "Margherita di Borgogna, regina di Sicilia", "text": ""}
{"id": "1377155", "revid": "1251388", "url": "https://it.wikipedia.org/wiki?curid=1377155", "title": "Edinburgh of the Seven Seas", "text": "Edinburgh of the Seven Seas (letteralmente \"Edimburgo dei Sette Mari\") \u00e8 il principale insediamento dell'isola di Tristan da Cunha, uno dei territori d'oltremare del Regno Unito che si trova nell'Oceano Atlantico meridionale, dipendente sotto il profilo amministrativo dall'isola di Sant'Elena.\nEdinburgh \u00e8 l'unico centro abitato dell'arcipelago, e comprende un piccolo porto, la residenza dell'Amministratore e l'ufficio postale. \nOrigine del nome.\nL'insediamento ha preso questo nome in onore del principe Alfredo di Sassonia-Coburgo-Gotha, duca di Edimburgo, che nel 1867 visit\u00f2 l'isola. Gli abitanti per\u00f2 si riferiscono ad essa con il nome di \"The Settlement\" (in italiano \"l'insediamento, il paese\").\nGeografia.\nEdinburgh of the Seven Seas \u00e8 considerato uno dei pi\u00f9 remoti ed isolati insediamenti umani del mondo, dato che si trova a pi\u00f9 di 2.415\u00a0km dall'abitato pi\u00f9 vicino, ossia l'isola di sant'Elena: per questo motivo \u00e8 anche citato nel Guinness dei primati.\nStoria.\nIl primo insediamento a Tristan fu fondato nel 1815 dopo l'annessione da parte del Regno Unito. Sull'isola venne mantenuta una guarnigione militare che doveva vigilare contro eventuali tentativi francesi di soccorrere Napoleone, prigioniero a Sant'Elena. La guarnigione rimase fino al termine della seconda guerra mondiale.\nNel 1961 \u00e8 stata danneggiata da un'eruzione vulcanica, che costrinse l'intera popolazione ad abbandonare l'isola e a trasferirsi a Southampton, in Inghilterra.\nDopo il ritorno degli isolani, nel 1963, il paese \u00e8 stato ricostruito. All'inizio del ventunesimo secolo gli abitanti sono 271 e sono cittadini inglesi, anche se di origine diversa, comprese due famiglie italiane giunte nel 1892 come ultimi residenti abituali."}
{"id": "1377157", "revid": "228587", "url": "https://it.wikipedia.org/wiki?curid=1377157", "title": "Taste of Chaos", "text": "Taste of Chaos (noto anche come The Rockstar Taste of Chaos Tour) \u00e8 un tour che inizi\u00f2 nell'inverno del 2004, capitanato da Kevin Lyman, creatore del pieno di successo Warped Tour. Il tour del Taste of Chaos fu designato per non trovare nelle band il solito formato punk, emo e metal che usualmente proponeva il Warped Tour.&lt;br&gt;\nLe band proposte nel 2007 sono: Thirty Seconds to Mars, The Used, Rise Against, Senses Fail, Saosin, Chiodos, Aiden ed Evaline; che gireranno Europa, Australia e Asia. Mentre nell'unica tappa italiana, all'Estragon di Bologna, saranno presenti solo i The Used, i Rise Against e gli Aiden."}
{"id": "1377168", "revid": "80598", "url": "https://it.wikipedia.org/wiki?curid=1377168", "title": "Fred Buscaglione &amp; i suoi Asternovas (secondo album del 1956)", "text": "Fred Buscaglione &amp; i suoi Asternovas \u00e8 il secondo album inciso da Fred Buscaglione.\nIl disco.\nSecondo album di Buscaglione, ebbe meno successo rispetto al precedente, sempre pubblicato dalla Cetra. Anche qui, tutte le canzoni in questo LP verranno quell'anno stampate anche su 78 e 45 giri, i brani che ebbero pi\u00f9 successo furono la famosissima \"Teresa non sparare\", \"Le rififi\" e \"Io piaccio\",\nSpiccano anche alcune canzoni in chiave americana Jazz, intitolate proprio in inglese interpretate davvero molto bene dal cantante."}
{"id": "1377171", "revid": "46931", "url": "https://it.wikipedia.org/wiki?curid=1377171", "title": "Teoria neutrale dell'evoluzione molecolare", "text": ""}
{"id": "1377172", "revid": "6923", "url": "https://it.wikipedia.org/wiki?curid=1377172", "title": "Daihatsu Applause", "text": "La Daihatsu Applause \u00e8 un'automobile prodotta dalla casa giapponese Daihatsu dal 1989 al 2000.\nPresentata al Salone di Ginevra 1989, la Applause sostituiva nella gamma Daihatsu la Charmant. Si faceva notare per il suo design inusuale e, per l'epoca, molto moderno: se in apparenza sembrava una berlina a quattro porte, in realt\u00e0 era una cinque porte, con tanto di portellone posteriore (simile in questo alla SEAT Toledo, di qualche anno successiva).\nEra disponibile con un motore di 1.6 litri quattro cilindri a benzina, nelle versioni a carburatore (solo per il Giappone) da 97 CV, e a iniezione elettronica con 120 CV. Si poteva avere con un cambio manuale a 5 rapporti oppure con un automatico a 3 marce (in seguito rimpiazzato da un 4 marce). La trazione era anteriore; successivamente sar\u00e0 disponibile anche una versione a quattro ruote motrici.\nNei primi anni di commercializzazione la Applause conquist\u00f2 una pessima fama, dovuta in particolare a delle perdite di benzina, le quali potevano causare incidenti pericolosi. I problemi vennero risolti sul modello 1990, chiamato (per sottolineare il miglioramento) \"Applause Theta\".\nNel 1992 la Applause sub\u00ec un leggero restyling al frontale e al posteriore; dalla denominazione ufficiale venne eliminato il \"Theta\". Per quanto riguarda la meccanica nessun cambiamento, se non l'eliminazione della versione a carburatore. Due anni dopo vennero eliminate dalla gamma le versioni 4x4.\nPer il Salone di Francoforte 1997 la Applause venne sottoposta a un nuovo restyling, pi\u00f9 marcato di quello di cinque anni prima, al fine di aumentarne le vendite (che, peraltro, non erano mai state altissime). Questa mossa non ebbe gli effetti desiderati: nel 2000 la produzione della Applause cess\u00f2; nel paese del Sol Levante il suo posto venne preso dalla Altis, versione con marchio Daihatsu della Toyota Camry, mentre per l'estero non fu previsto nessun modello che la sostituisse."}
{"id": "1377174", "revid": "1543377", "url": "https://it.wikipedia.org/wiki?curid=1377174", "title": "Quarnerolo", "text": "Il Quarnerolo, detto anche Quarnarolo (in croato: Kvarneri\u0107, ossia \"piccolo Quarnaro\"), \u00e8 il tratto di mare Adriatico, appartenente alla Croazia, che separa le isole quarnerine di Cherso, Lussino, San Pietro dei Nembi e Asinello da quelle di Veglia, San Gregorio, Arbe e Pago.\nGeografia.\nIl Quarnerolo, che ha un andamento nord-sud, si trova tra il Quarnaro (a ovest) e il canale della Morlacca (a est); a nord, il canale di Veglia, detto anche canale di Mezzo (\"Srednja Vrata\"), lo mette in comunicazione con il golfo di Fiume. \nNella sua parte occidentale si apre il canale di Lussino (\"Lo\u0161injski kanal\"), detto anche canale di Punta Croce, che si restringe fino alla Cavanella d'Ossero o Cavanella (\"Kavuada\"), stretto passaggio artificiale di fronte a Ossero, creato gi\u00e0 in epoca preromana, che divide Cherso da Lussino, permettendo il passaggio di imbarcazioni dal Quarnerolo al Quarnero.\nA settentrione, tra l'isola di Plauno e Cherso, si trova il canale della Corsia (\"kanal Kru\u0161ija\") mentre a est alcuni canali mettono in comunicazione il Quarnerolo con il canale della Morlacca:\nNella parte sud-est, il Quarnerolo termina con il canale di Maon (\"Maunski kanal\"), tra Pago e Maon, e con quello di Puschina (\"Pohlipski kanal\"), che divide Scherda e Maon da Ulbo e da Magresina. Ambedue portano al mare di Puntadura (\"Virsko more\").\nA sud, si trova il canale di Ulbo (\"Olipski kanal\") che divide Ulbo da Selve; mentre il canale del Quarnerolo/Quarnarolo (\"Kvarneri\u010dka vrata\") immette nel canale di Selve (\"Silbanski kanal\").\nNelle acque interne del Quarnerolo si trovano le seguenti isole:"}
{"id": "1377177", "revid": "79968", "url": "https://it.wikipedia.org/wiki?curid=1377177", "title": "Pablo Ruiz Picasso", "text": ""}
{"id": "1377178", "revid": "729019", "url": "https://it.wikipedia.org/wiki?curid=1377178", "title": "Sensualismo", "text": "In filosofia si definisce sensualismo la teoria che considera l'appagamento provocato dai sensi come il fine dell'umano agire, differenziandosi quindi dal sensismo (pur venendo usato a volte come suo sinonimo), inteso invece come la teoria filosofica che fa derivare ogni facolt\u00e0 e conoscenza dalle sensazioni.\nNelle arti il sensualismo viene invece inteso come la propensione a porre in risalto gli aspetti sensuali dell'opera stessa, tipica ad esempio di esponenti del decadentismo come Gabriele D'Annunzio."}
{"id": "1377187", "revid": "2114817", "url": "https://it.wikipedia.org/wiki?curid=1377187", "title": "Emanuele Catarinicchia", "text": "Biografia.\nDopo gli studi minori, entra nel Seminario arcivescovile di Monreale. \u00c8 ordinato sacerdote il 2 aprile 1949.\nInsegna nel Seminario di Monreale, fa parte di vari organismi della diocesi di Monreale, \u00e8 parroco della Parrocchia del Carmine in Monreale e successivamente diviene Arciprete-Decano della Chiesa Madre di Corleone.\nMinistero episcopale.\nVescovo di Cefal\u00f9.\nL'11 novembre 1978 papa Giovanni Paolo II lo nomina vescovo di Cefal\u00f9; succede a Salvatore Cassisa, nominato arcivescovo metropolita di Monreale. Il 17 dicembre successivo riceve l'ordinazione episcopale, a Corleone, dal cardinale Sebastiano Baggio, coconsacranti gli arcivescovi Corrado Mingo e Salvatore Cassisa.\nVescovo di Mazara del Vallo.\nIl 7 dicembre 1987 viene trasferito nella diocesi di Mazara del Vallo, dove rester\u00e0 per quindici anni fino al 15 novembre 2002, quando diviene vescovo emerito. Gli succede mons. Calogero La Piana.\nAppena trasferito a Mazara del Vallo Emmanuele Catarinicchia, avvia un'intensa opera pastorale. Primo fra tutti i pensieri \u00e8 riapertura del Seminario Vescovile, sito in piazza della Repubblica, di fronte al Palazzo Vescovile. Nel 1989, la struttura chiusa a seguito del terremoto del 1968 che colp\u00ec la valle del Belice, riapre le porte ad una decina di adolescenti, che frequentano le scuole superiori della citt\u00e0, ma allo stesso tempo vivono nel seminario. Dal 1989 al 2002, Mons. Catarinicchia ordiner\u00e0 circa 30 presbiteri.\nPromuove il XV sinodo della Chiesa mazarese, indetto il 1\u00ba dicembre 1990 e celebrato nel 1995, con le costituzioni sinodali che entrano in vigore il 1\u00ba gennaio 1996.\nNel 1993 Giovanni Paolo II indice un anno giubilare straordinario per la diocesi in occasione dei 900 anni della sua istituzione. L'8 maggio il Papa visita Mazara del Vallo.\nStemma.\nD'azzurro con in punta monte caricato da leone d'oro impugnante una fiamma che si erge sino ad una cometa d'argento.\nGenealogia episcopale.\nLa genealogia episcopale \u00e8:"}
{"id": "1377188", "revid": "287204", "url": "https://it.wikipedia.org/wiki?curid=1377188", "title": "Boga\u021bi", "text": "Boga\u021bi \u00e8 un comune della Romania di 4.681 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 8 villaggi: B\u00eerloi, Boga\u021bi, Bojoci, Chite\u0219ti, Dumbrava, Gl\u00eembocel-Deal, Gl\u00eembocelu, Suseni."}
{"id": "1377192", "revid": "287204", "url": "https://it.wikipedia.org/wiki?curid=1377192", "title": "Bogati", "text": ""}
{"id": "1377201", "revid": "406204", "url": "https://it.wikipedia.org/wiki?curid=1377201", "title": "Morm\u00f2", "text": "La Morm\u00f2 () \u00e8 una divinit\u00e0 minore dell'antica Grecia.\nNella superstizione greca Morm\u00f2 era uno spettro femminile che si cibava del sangue dei bambini in fasce e che provocava disordine in case e botteghe; per questo motivo era generalmente nominata come spauracchio per i fanciulli.\nFonti.\nLa principale fonte relativa a Morm\u00f2 \u00e8 Aristofane e due sue commedie: Gli Acarnesi (582 sgg.) e La Pace (474 sgg.), ma sono anche presenti fonti minori, come gli scholia a Teocrito."}
{"id": "1377204", "revid": "287204", "url": "https://it.wikipedia.org/wiki?curid=1377204", "title": "Boteni", "text": "Boteni \u00e8 un comune della Romania di 2.603 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 4 villaggi: B\u0103l\u0103bani, Boteni, Lunc\u0103, Muscel."}
{"id": "1377206", "revid": "767487", "url": "https://it.wikipedia.org/wiki?curid=1377206", "title": "Top Sensation", "text": "Top Sensation \u00e8 un film del 1969 diretto da Ottavio Alessi con colonna sonora di Sante Maria Romitelli.\nTrama.\nLa ricca Mudy cerca di svegliare il figlio Tony da una cronica timidezza verso le donne e viene aiutata nell'impresa da Paula e da Ulla. Con loro c'\u00e8 anche Aldo che spera di ottenere come ricompensa una concessione petrolifera. Quando lo yacht di Mudy attracca ad un'isola abitata solo da un pastore di capre e sua moglie Beba, Tony viene attratto da lei, ma pian piano emergono i suoi disturbi mentali. Dopo numerose scene lesbo e vari approcci erotici con il pastore, tutto finisce in tragedia.\nDistribuzione.\nDel film circolano in Italia versioni tagliate nelle scene erotiche."}
{"id": "1377208", "revid": "287204", "url": "https://it.wikipedia.org/wiki?curid=1377208", "title": "Bo\u021be\u0219ti (Arge\u0219)", "text": "Bo\u021be\u0219ti \u00e8 un comune della Romania di 1.218 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di due villaggi: Bo\u021be\u0219ti e Mo\u0219teni Greci."}
{"id": "1377210", "revid": "76069", "url": "https://it.wikipedia.org/wiki?curid=1377210", "title": "Botesti", "text": "Il toponimo Botesti, nelle due diverse grafie Bote\u0219ti e Bo\u0163e\u015fti, pu\u00f2 riferirsi a diverse localit\u00e0 della Romania:"}
{"id": "1377216", "revid": "287204", "url": "https://it.wikipedia.org/wiki?curid=1377216", "title": "Bradu", "text": "Bradu \u00e8 un comune della Romania di 6.294 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 3 villaggi: Bradu de Jos, Bradu de Sus e Geamana."}
{"id": "1377217", "revid": "1564499", "url": "https://it.wikipedia.org/wiki?curid=1377217", "title": "Vergand\u00e0", "text": "Vergand\u00e0 \u00e8 un'espressione in dialetto monferrino che si pu\u00f2 tradurre in italiano con il termine di \"viminata\". \nSi tratta di un'opera ecologica di consolidamento del terreno adottata dai contadini per ampliare l'aia della loro cascina ubicata in collina. \nSi tratta di piantare una serie di pali di acacia (o \"gasia\" in lingua piemontese) a valle del cortile, ad una distanza di circa 50\u00a0cm tra loro e quindi appoggiarvi contro una parete di fascine di rami di salice. Lo spazio vuoto cos\u00ec creato viene riempito fino al livello del cortile con terreno sabbioso-argilloso."}
{"id": "1377223", "revid": "1099637", "url": "https://it.wikipedia.org/wiki?curid=1377223", "title": "Reyer Venezia Mestre (femminile)", "text": "La sezione femminile della societ\u00e0 Reyer Venezia Mestre \u00e8 la principale squadra di pallacanestro femminile di Venezia.\nDopo alcune partecipazioni alla massima divisione tra gli anni trenta e cinquanta, coronati da uno scudetto, \u00e8 stata rifondata nel 1998 e ha partecipato per undici stagioni consecutive alla Serie A1, vincendo anche una Coppa Italia. Nel 2011 ha rinunciato all'iscrizione ed \u00e8 ripartita dalla Serie B.\nStoria.\nLa prima societ\u00e0.\nLa Reyer Venezia femminile \u00e8 stata vicecampione d'Italia nel 1942-43, dopo aver perso la finale contro la Canottieri Milano. Durante il campionato successivo, nel 1945-46, ha conquistato il titolo d'Alta Italia battendo in finale il Bernocchi Legnano e la Cestistica Bolognese; la fase finale (contro la vincente della Delegazione Centro-Sud) non venne disputata per difficolt\u00e0 organizzative. La LegA Basket Femminile riconosce alla Reyer la vittoria dello scudetto 1946.\nLa Reyer \u00e8 stata poi alcuni anni fuori dal giro della massima serie. Nel 1950-51 vi \u00e8 rientrata, conquistando il quarto posto finale. Nel 1951-52 addirittura giunge terza, ma rinuncia all'iscrizione per la stagione successiva.\nDopo la rifondazione.\nLa Reyer Venezia rientra nella massima serie solo nel 2001-02, quando si salva ai play-out contro Treviglio. Nel 2002-03 deve ancora giocarsi la salvezza ai play-out, senza problemi. Migliora la situazione nel 2003-04, quando si ferma alle semifinali dei play-off per lo scudetto contro Parma. Anche nel 2004-05 l'Umana si qualifica per i play-off, in virt\u00f9 del sesto posto finale.\nNel 2005-06 si classifica al nono posto e per due punti non pu\u00f2 disputare i play-off. La stagione 2006-07 \u00e8 la migliore della Reyer degli ultimi anni: si classifica al terzo posto al termine della stagione regolare e ai play-off esce solo in semifinale, eliminata dal Phard Napoli, laureatosi in seguito campione d'Italia, con due sconfitte di strettissima misura.\nIl 16 marzo 2008 la Reyer si aggiudica la Coppa Italia battendo 61-59 la Cras Taranto al Palacampagnola di Schio. MVP Aleksandra Vujovi\u0107 con 27 punti nello scontro con Napoli e 16 punti contro Taranto.\nNella stagione 2008-09, la societ\u00e0 veneziana si classifica al terzo posto e affronta ai quarti di finale dei play-off la Bracco Geas Sesto San Giovanni, battuto per 2-0, e in semifinale il Famila Schio campionesse d'Italia in carica, che cede per 2-1. In finale, la Reyer affronta il Taranto Cras Basket: vince gara-1, ma perde le tre successive ed \u00e8 Taranto a vincere lo scudetto.\nLa rinuncia e la ripartenza dalla B.\nNell'estate 2011, la dirigenza comunica la rinuncia all'iscrizione alla massima serie a causa della \u00ab\"mancata concretizzazione di una serie di promesse\"\u00bb. La Reyer riparte quindi dalla Serie B con una squadra composta dalle Under-19 vicecampionesse d'Italia 2010-2011. La societ\u00e0 iscritta in B si chiama Serenissima ed \u00e8 allenata da Andrea Liberalotto. La formazione veneta vince la Coppa Italia di Serie B contro Santa Marinella ed \u00e8 infine promossa in Serie A2 dopo la finale play-off contro Lavagna.\nNel 2012-13 il quintetto lagunare ha vinto il Girone Nord con due turni di anticipo ed \u00e8 stato promosso in A1 dopo il successo su Udine. In seguito ha conquistato anche la Coppa Italia di categoria sconfiggendo la vincitrice del Girone Sud, Ragusa. La societ\u00e0 centra inoltre il record di sette partecipazioni a finali giovanili d'Eccellenza su sette, tra squadre maschili e femminili. Il 19 maggio 2019 vince al Palasport Zauli la O.ME.P.S. Givova Battipaglia di Ielasi, con il punteggio di 48-72, aggiudicandosi la \"Coppa Italiana Under 20 Femminile \u2013 Trofeo Givova\".\nRoster 2021-2022.\n\"Aggiornato al 1\u00aa ottobre 2021.\""}
{"id": "1377227", "revid": "465169", "url": "https://it.wikipedia.org/wiki?curid=1377227", "title": "Ijma'", "text": "L'Ijm\u0101\u02bf () \u00e8 il \"consenso [dei dotti]\", considerato dal diritto islamico la terza fonte del diritto, dopo gli indiscussi Corano e Sunna e prima del \"qiy\u0101s\", o \"analogia giuridica\", concetto alquanto discusso.\nPer consenso s'intende in termini generali quello della Umma islamica ma, in pratica, quello dei primi grandi giuristi (Ab\u016b \u1e24an\u012bfa, M\u0101lik b. Anas, Mu\u1e25ammad al-Sh\u0101fi\u02bf\u012b e A\u1e25mad b. \u1e24anbal), fondatori e guide (\"Im\u0101m\" ) delle scuole giuridiche (\"madhhab\" ) che da loro prendono il nome e che fino ad oggi sono sopravvissute. \nSe dunque in ambito islamico ci si trovasse di fronte a un silenzio del testo coranico e, in subordine, del \"corpus\" tradizionistico che compone la Sunna, a garantire legittimit\u00e0 a una data fattispecie giuridica provveder\u00e0 il consenso, chiaro e ininterrotto, dei dotti (\"\u02bfulam\u0101\u02be\" ) giurisperiti musulmani.\nIl puntello giuridico per affermare la legittimit\u00e0 dell\"'ijm\u0101\u02bf\" risiede in un \"\u1e25ad\u012bth\" del Profeta Maometto che avrebbe dichiarato una volta: \u00abLa mia Comunit\u00e0 non si trover\u00e0 mai d'accordo su un errore\u00bb.\nCi\u00f2 nondimeno il Kharigismo, i mutaziliti e gli sciiti non ammettono l\"'ijm\u0101\u02bf\"."}
{"id": "1377228", "revid": "287204", "url": "https://it.wikipedia.org/wiki?curid=1377228", "title": "Br\u0103dule\u021b", "text": "Br\u0103dule\u021b, in passato \"Br\u0103tieni\", \u00e8 un comune della Romania di 1.918 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 9 villaggi: Alunisu, Br\u0103detu, Br\u0103dule\u021b, Cosaci, Galesu, Piatra, Sl\u0103mne\u0219ti, Uleni, Ungureni."}
{"id": "1377229", "revid": "287204", "url": "https://it.wikipedia.org/wiki?curid=1377229", "title": "Bradulet", "text": ""}
{"id": "1377231", "revid": "729019", "url": "https://it.wikipedia.org/wiki?curid=1377231", "title": "Linea 2 (metropolitana di Citt\u00e0 del Messico)", "text": "La linea 2 \u00e8 la seconda linea della rete della Metropolitana di Citt\u00e0 del Messico, e il colore che la identifica \u00e8 l'azzurro. Percorre la citt\u00e0 da ovest a est, per met\u00e0 del suo percorso e da nord a sud nella seconda met\u00e0, cambiando direzione nel centro della citt\u00e0.\nLa linea due ha origine nella stazione \"Cuatro Caminos\" sul confine tra il Distretto Federale e lo Stato del Messico e termina nella stazione Tasque\u00f1a nel sud della citt\u00e0.\nLa linea ha una lunghezza totale di 23.431\u00a0km e conta 24 stazioni.\nLa linea si incrocia con la Linea 7 nella stazione Tacuba, con la Linea 3 nella stazione Hidalgo, la Linea 8 nella stazione Bellas Artes, la Linea 1 nella stazione Pino Su\u00e1rez e le linee 8 e 9 nella stazione Chabacano.\nNella stazione Tasque\u00f1a si connette con la linea del Treno Leggero.\nLa linea 2 conta 45 treni NM-02 nuovi fabbricati tra il 2004 e il 2006, la linea \u00e8 costruita in superficie da Tasque\u00f1a a San Antonio Abad e da Pino Su\u00e1rez a Panteones, sotterranea. Cuatro Caminos \u00e8 il capolinea sotterraneo.\nIn questa linea circol\u00f2 un treno NM-02 decorato con paesaggi e immagini della citt\u00e0 che venne chiamato \"Treno della Citt\u00e0\".\nVenne inaugurata il 1\u00ba agosto del 1970 da Pino Su\u00e1rez a Tasque\u00f1a (funzion\u00f2 parzialmente durante il campionato mondiale di calcio dello stesso anno); il 14 settembre 1970 da Pino Su\u00e1rez a Tacuba e il 22 agosto 1984 da Tacuba a Cuatro Caminos.\nIn questa linea \u00e8 avvenuto il pi\u00f9 grave incidente della storia del sistema di trasporto di Citt\u00e0 del Messico, quando il 20 ottobre 1975 un incidente tra due treni nella stazione Viaducto caus\u00f2 pi\u00f9 di 20 morti e alcuni feriti."}
{"id": "1377232", "revid": "1318658", "url": "https://it.wikipedia.org/wiki?curid=1377232", "title": "Stinger (disambigua)", "text": "Il termine stinger pu\u00f2 riferirsi a pi\u00f9 voci."}
{"id": "1377240", "revid": "697352", "url": "https://it.wikipedia.org/wiki?curid=1377240", "title": "Tesoro (disambigua)", "text": ""}
{"id": "1377242", "revid": "345405", "url": "https://it.wikipedia.org/wiki?curid=1377242", "title": "Bughea", "text": ""}
{"id": "1377246", "revid": "117844611", "url": "https://it.wikipedia.org/wiki?curid=1377246", "title": "Elizabeth the Queen", "text": "Elizabeth the Queen \u00e8 un film televisivo del 1968 diretto da George Schaefer e tratto dall'opera teatrale \"Elizabeth the Queen\" di Maxwell Anderson.\nTrama.\nIl film racconta della tormentata storia d'amore tra la regina Elisabetta I d'Inghilterra e Robert Devereaux, Conte di Essex."}
{"id": "1377250", "revid": "110157", "url": "https://it.wikipedia.org/wiki?curid=1377250", "title": "Budeasa", "text": "Budeasa \u00e8 un comune della Romania di 3.931 abitanti, ubicato nel distretto di Arge\u0219, nella regione storica della Muntenia.\nIL comune \u00e8 formato dall'unione di 6 villaggi: Budeasa Mare, Budeasa Mic\u0103, Calote\u0219ti, G\u0103l\u0103\u0219e\u0219ti, Rogojina e Valea M\u0103rului."}
{"id": "1377259", "revid": "1776051", "url": "https://it.wikipedia.org/wiki?curid=1377259", "title": "Bughea de Jos (Arge\u0219)", "text": "Bughea de Jos \u00e8 un comune della Romania di 2.985 abitanti, ubicato nel distretto di Arge\u0219, nella regione storica della Muntenia."}
{"id": "1377261", "revid": "1543377", "url": "https://it.wikipedia.org/wiki?curid=1377261", "title": "Geografia della Libia", "text": "Con una superficie di 1.775.500 chilometri quadrati la Libia \u00e8 il quarto paese dell'Africa per superficie ed il diciassettesimo del mondo.\nLa Libia occupa la parte centrale del nordafrica, affacciandosi sul Mar Mediterraneo intorno al Golfo della Sirte, tra il 10\u00ba ed il 25\u00ba meridiano Est. Confina a nord-ovest con la Tunisia, a ovest con l'Algeria, a sud con il Niger e il Ciad, a sud-est col Sudan, a est con l'Egitto.\nI confini della Libia sono frutto di trattati e convenzioni stipulati nel tempo da vari stati fra cui l'Italia, la Francia, la Gran Bretagna e l'Egitto e seguono principalmente riferimenti artificiali quali paralleli e meridiani e quasi mai riferimenti naturali quali fiumi e/o montagne.\nDati generali.\nArea:\n\"Totale:\"\n1.759.540\u00a0km\u00b2\n\"Terre:\"\n1.759.540\u00a0km\u00b2\n\"Acque:\"\n0\u00a0km\u00b2\nConfini di terra:\n\"Totale:\"\n4.384\u00a0km\n\"Paesi confinanti:\"\nAlgeria 982\u00a0km, Ciad 1,055\u00a0km, Egitto 1,150\u00a0km, Niger 354\u00a0km, Sudan 383\u00a0km, Tunisia 459\u00a0km\nLinea costiera:\n1.770\u00a0km\nPunti estremi:\n\"Punto pi\u00f9 basso:\"\nSabkhat Ghuzayyil -47\u00a0m. s.l.m. \n\"Punto pi\u00f9 alto:\"\nBikku Bitti 2.267\u00a0m. s.l.m.\nMorfologia.\nLa Libia \u00e8 composta da tre regioni geografiche e storiche:\nCirenaica.\nLa Cirenaica (in arabo \u0628\u0631\u0642\u0647 Barqa, berbero: Berqa) \u00e8 una regione storico-geografica della Libia orientale. In senso stretto corrisponde alla penisola che sporge nel Mar Mediterraneo tra il Golfo della Sirte e il Golfo di Bomba (detta anche Cirenaica storica), mentre la zona a oriente del Golfo di Bomba \u00e8 storicamente conosciuto come Marmarica.\nTripolitania.\nLa Tripolitana (in arabo \u0637\u0631\u0627\u0628\u0644\u0633 \u1e6car\u0101bulus, berbero: \u1e6crables) \u00e8 una regione storica e geografica della Libia occidentale. In senso stretto corrisponde all'area concentrata attorno alla citt\u00e0 costiera di Tripoli. Estensivamente per Tripolitania si intende un'area di circa 350.000\u00a0km\u00b2 che occupa la fascia costiera occidentale del territorio libico. \u00c8 delimitata a nord dal Mediterraneo, a nord-ovest dalla Tunisia, a sud-ovest dall'Algeria, a sud dalla regione del Fezzan, e ad est dalla Cirenaica.\nFezzan.\nIl Fezzan (in arabo \u0641\u0632\u0627\u0646 Fizz\u0101n, berbero: Fezzan, in turco: Fizan, in latino: Phasania) \u00e8 una regione della Libia nel mezzo del deserto del Sahara. Il Fezzan ha una superficie di circa 550.000\u00a0km\u00b2 e confina a nord con la Tripolitania, ad ovest con l'Algeria, a sud col Niger e il Ciad e ad est con la Cirenaica. La maggior parte del territorio \u00e8 costituita da un deserto di sabbia, ciottoli o rocce. Al suo interno vi sono delle oasi abitate perlopi\u00f9 da berberi (\"imazighen\"). La Libia ha cercato di sviluppare questa regione con l'aiuto della rendita petrolifera: vi \u00e8 per\u00f2 un grave pericolo di salinizzazione del suolo in seguito ad irrigazione artificiale. La sua popolazione \u00e8 di circa 500.000 persone, di cui 1/3 appartengono ai Tuareg od ai Tebu.\nCoste.\nLa costa della Tripolitania, dal confine tunisino al capo Misurata, \u00e8 in prevalenza piatta, cos\u00ec come quella, brulla e sabbiosa, della Sirtica fino a Bengasi (qui esiste tuttavia qualche ancoraggio). Tra Bengasi e il confine con l'Egitto, con l'avvicinarsi al mare dell'altopiano, prevalgono rive a picco con profonde insenature. A est la costa procede bassa, uniforme, orlata da dune, fino al golfo di Tobruk, l'insenatura pi\u00f9 ampia e profonda di tutta la costa libica. Oltre Tobruk torna ad essere alta e rocciosa, spesso a picco sul mare.\nIl rilievo, salvo alcuni membri pi\u00f9 meridionali (massiccio di Auenat, al confine con il Sudan 1.934 metri), si mantiene quasi sempre al di sotto dei 1.000 metri; ma mentre in Tripolitania esiste una pianura costiera detta Gefara abbastanza estesa e un rilievo che continua fino al Fezzan, in Cirenaica il rilievo si trova in vicinanza del mare. Nel retroterra, fino al Tibesti, non si superano i 250 metri; prevalgono aspetti desertici e le oasi costituiscono le uniche zone dove sia possibile la vita.\nGeografia fisica.\nFiumi e laghi.\nLa Libia, regione arida e semi-arida, \u00e8 quasi priva di corsi d'acqua permanenti; i numerosi \"uidian\" (Uadi) recano acqua per brevissimo tempo nel periodo delle piogge: sono perenni in Tripolitania il Ki'am e il Ramla, in Cirenaica il Derna, la cui conoide terminale costituisce l'oasi di Derna. Nell'interno l'acqua compare solo in occasione di acquazzoni eccezionali, ma esiste una falda acquifera che, poco profonda in vicinanza del mare (appena 3 metri nell'oasi di Tripoli e 30-35 metri nella Gefara), diventa sempre pi\u00f9 profonda nell'interno.\nCondizioni pi\u00f9 favorevoli presenta la Cirenaica, che ha nell'altopiano una complessa rete di acque sotterranee che sgorgano poi all'aperto in sorgenti carsiche. Nelle aree dove \u00e8 presente una depressione (ovvero un abbassamento del terreno sotto il livello del mare) (Giarabub, Cufra, solchi del Fezzan) esistono laghi di piccole dimensioni per lo pi\u00f9 salati.\nClima.\nIl clima della Libia accentua i suoi caratteri desertici a mano a mano che dalle regioni costiere (dove si risentono i benefici influssi del Mediterraneo) ci si spinge verso l'interno. La piovosit\u00e0 presenta valori bassi con notevolissime variazioni da un anno all'altro.\nLa costa ha temperature medie di 27\u00a0\u00b0C in luglio e 14\u00a0\u00b0C in gennaio e precipitazioni annue di 300\u2013400\u00a0mm, concentrate nel semestre invernale.\nVerso l'interno l'escursione diurna e annua, attenuata sulla costa dal mare, tende ad aumentare e la piovosit\u00e0 diminuisce (anche se resta un po' pi\u00f9 abbondante sull'altopiano).\nSeguono aspetti predesertici, con temperature sempre pi\u00f9 elevate, forti squilibri giornalieri e piogge sempre pi\u00f9 scarse. Violento spira il vento caldo e secco del sud che esercita un effetto deleterio sulla vegetazione sempre costante e giornaliera."}
{"id": "1377267", "revid": "47767", "url": "https://it.wikipedia.org/wiki?curid=1377267", "title": "Osvalda", "text": ""}
{"id": "1377270", "revid": "1718925", "url": "https://it.wikipedia.org/wiki?curid=1377270", "title": "Bughea de Sus (Arge\u0219)", "text": "Bughea de Sus \u00e8 un comune della Romania di 3.219 abitanti, ubicato nel distretto di Arge\u0219, nella regione storica della Muntenia.\nIl comune \u00e8 conosciuto per le sue acque termali, particolarmente indicate per la cura delle patologie reumatiche e gastrointestinali.\nUn'altra attrattiva del comune \u00e8 la riserva geologica e paleontologica \"Pe\u0219tera Albe\u0219ti\", nella quale si trovano zone granitiche (granito di Albe\u0219ti) e calcaree (calcare di Albe\u0219ti); quest'ultima zona \u00e8 formata da calcare nummolitico ricco di fossili."}
{"id": "1377290", "revid": "2221702", "url": "https://it.wikipedia.org/wiki?curid=1377290", "title": "Daniela Hamaui", "text": "Biografia.\nLaureata in Lettere (con specializzazione in pedagogia) all'Universit\u00e0 Statale di Milano nel 1978, Daniela Hamaui ha poi studiato all'Istituto per formazione al giornalismo di Milano.\nHa quindi iniziato a scrivere per \"la Repubblica\", \"Corriere della Sera\" e per le pagine culturali de \"Il Sole 24 ORE\". Nel 1995 \u00e8 diventata direttrice del mensile \"CentoCose\", edito da Arnoldo Mondadori Editore.\nNel 1996 \u00e8 stata chiamata al Gruppo Editoriale L'Espresso per partecipare alla progettazione del supplemento femminile \"D - la Repubblica delle donne\", di cui \u00e8 stata direttrice dalla sua prima uscita, nel maggio 1996, fino al febbraio 2002, quando \u00e8 passata a dirigere \"l'Espresso\". La sua direzione si \u00e8 caratterizzata per l'eliminazione del nudo femminile in copertina, per una grande attenzione alla componente fotografica e iconografica, e per le numerose inchieste su temi come la salute, l'immigrazione, i privilegi dei politici, gli sprechi della pubblica amministrazione, gli scandali del calcio ed il traffico di organi.\nIl 15 luglio 2010 \u00e8 stato annunciato che la giornalista ricoprir\u00e0 il ruolo di direttore editoriale dei periodici de \"la Repubblica\". Al suo posto, come direttore de \"l'Espresso\", \u00e8 stato nominato Bruno Manfellotto.\nDal primo di settembre 2012 al novembre 2015 \u00e8 stata di nuovo direttrice di D di Repubblica.\nDal maggio 2017 al novembre 2018 ha diretto il settimanale \"Vanity Fair\"."}
{"id": "1377294", "revid": "1149807", "url": "https://it.wikipedia.org/wiki?curid=1377294", "title": "Mega Mix", "text": ""}
{"id": "1377304", "revid": "122097976", "url": "https://it.wikipedia.org/wiki?curid=1377304", "title": "Monte Alpi", "text": "Il monte Alpi, con le sue due cime gemelle \"Pizzo Falcone\" (1.900\u00a0m) e \"S. Croce\" (1.893\u00a0m), \u00e8 annoverabile tra i rilievi pi\u00f9 alti dell'Appennino lucano e ne costituisce una delle aree pi\u00f9 interessanti ed intatte dal punto di vista ambientale e naturalistico.\nEstrema propagine settentrionale del Parco nazionale del Pollino, l'Alpi \u00e8 posto a guardia dell'alta valle del fiume Sinni, a sud del monte Raparo (1.761\u00a0m), ad est del massiccio del Sirino (2.005\u00a0m) e a nord, nord-est rispetto al gruppo dei monti La Spina-Zaccana (1.652\u00a0m e 1.580\u00a0m).\nDescrizione.\nMolto simile ai complessi montuosi della placca abruzzese-campana, il monte Alpi \u00e8 paragonabile ad una grossa zolla di calcare cretacico, dalla caratteristica forma cuneiforme, che emerge in modo brusco dai terreni che lo circondano, di formazione pi\u00f9 recente.\nDa ognuna delle sue vette si possono osservare, simultaneamente, a nord l'alta val d'Agri, ad est il sistema dei calanchi argillosi digradanti verso il mar Ionio, ad ovest il Sirino, la costa tirrenica e le vette pi\u00f9 alte del Cilento; a sud, infine, i monti Zaccana e la Spina oltre che l'imponente acrocoro del Pollino, e in condizioni ideali anche la Sila.\nNella zona sono tuttora operanti diverse cave per l'estrazione di materiale destinato all'edilizia e la lavorazione dell'originale \"pietra grigia di Latronico\", utilizzata come marmo ornamentale.\nSulle sue ripide pareti \u00e8 possibile affrontare diverse vie alpinistiche di varia difficolt\u00e0, di roccia e, nel versante Nord, di misto.\nAlle pendici del massiccio sorgono borghi piccoli e pittoreschi, tra cui Latronico e Castelsaraceno.\nNon esiste nessun elemento che dimostri che il suo nome sia legato con la catena alpina del Nord Italia, ma sembra che il suo nome derivi dalla parola locale \u201cArpo\u201d, poi trasformata nelle varie trascrizioni delle carte geografiche ufficiali in Alpi. L\u2019arpo \u00e8 un falcetto usato dalle popolazioni locali per il taglio delle erbe o del frumento quando si raccoglieva ancora a mano, associato al monte per la forma che assume visto dall\u2019alto congiungendo le tre cime principali che lo compongono. Va per\u00f2 considerato che il toponimo \"Alpe\" non \u00e8 tipico solo della catena alpina, ma anche dell'appennino significativamente dell'appennino tosco emiliano [alpe di succiso] [alpe tre potenze] da interpretarsi nel senso di territorio comune, compascolo; in tal senso appare rimarchevole il fatto che il luogo era considerato di libera raccolta del legname.\nEsso \u00e8 rappresentato nel simbolo dello stemma araldico del Comune di Latronico il quale \u00e8 composto da tre cime sormontate da tre stelle.\nAmbiente.\nFlora e fauna.\nLa flora \u00e8 largamente caratterizzata dalla presenza della pianta simbolo del Parco nazionale del Pollino, il Pino loricato.\nDove le rocce lasciano spazio a morbide ondulazioni argillose, si possono osservare degli esemplari di agrifoglio nella variante insolita di portamento arboreo.\nTra le altre specie floristiche si annovera la presenza di tassi colossali ultracentenari.\nLa fauna del massiccio \u00e8 in gran parte assimilabile a quella della restante parte del Parco nazionale del Pollino. A titolo esemplificativo, si possono citare, tra i mammiferi: il lupo, il cinghiale, il tasso, l'istrice, il gatto selvatico e lo scoiattolo nella sua variante meridionale, di colore scuro; tra gli uccelli, numerose sono le specie tipiche degli ambienti di montagna tra cui spiccano diverse specie di rapaci diurni e notturni.\nFossili.\n\u00c8 stata accertata nel corso degli anni la presenza di fossili come un esemplare di \"Istiophoridae\" del genere \"makaira\" (noto agli appassionati di pesca come \"marlin\") lungo 235\u00a0cm, alto 95\u00a0cm e dal rostro di 30\u00a0cm, risalente a circa 30 milioni di anni fa. \u00c8 ubicato a circa 970\u00a0m s.l.m. sopra la contrada \"Iannazzo\" e sotto la cava di pietra."}
{"id": "1377306", "revid": "73843", "url": "https://it.wikipedia.org/wiki?curid=1377306", "title": "Praha Hlavn\u00ed N\u00e1dra\u017e\u00ed", "text": ""}
{"id": "1377307", "revid": "287204", "url": "https://it.wikipedia.org/wiki?curid=1377307", "title": "Praha Hlavni Nadrazi", "text": ""}
{"id": "1377322", "revid": "486946", "url": "https://it.wikipedia.org/wiki?curid=1377322", "title": "Bombay Chhatrapati Shivaji", "text": ""}
{"id": "1377326", "revid": "767487", "url": "https://it.wikipedia.org/wiki?curid=1377326", "title": "Sequenza di Farey", "text": "In matematica, la sequenza di Farey formula_1 \u00e8 una sequenza, per ogni numero naturale positivo formula_2, definita come l'insieme ordinato secondo l'ordine crescente di tutti i numeri razionali irriducibili (cio\u00e8 tali che numeratore e denominatore siano coprimi) espressi sotto forma di frazione con numeratore e denominatore compresi tra zero e formula_2. Ad esempio\nPer i numeratori, sequenza A006842 dell'OEIS, sequenza A006843 per i denominatori.\nPropriet\u00e0.\nDove formula_27 \u00e8 la funzione phi di Eulero."}
{"id": "1377327", "revid": "599013", "url": "https://it.wikipedia.org/wiki?curid=1377327", "title": "Oligodendroglioma", "text": "L'oligodendroglioma \u00e8 un tumore cerebrale poco comune della glia, che origina dagli oligodendrociti. Colpisce maggiormente gli adulti tra i 40 e i 45 anni di et\u00e0 e si manifesta preferibilmente nella corteccia e nella materia bianca degli emisferi cerebrali.\nStoria.\nLa prima descrizione di un oligodendroglioma \u00e8 stata pubblicata da P. Bailey e H. Cushing nel 1926, \nseguita dal classico lavoro del 1929 di P. Bailey e P.C. Bucy sugli \"oligodendrogliomi del cervello\".\nEpidemiologia.\nGli oligodendrogliomi costituiscono circa il 2,5% di tutti i tumori cerebrali primari (cio\u00e8 non metastatici) ed il 5-6% di tutti i gliomi.\nL'incidenza \u00e8 compresa tra 0,27 e 0,35 nuovi casi all'anno su 100.000 abitanti.\nTale incidenza appare significativamente aumentata rispetto al passato, ma ci\u00f2 pu\u00f2 essere dovuto essenzialmente all'uso, in anni recenti, di criteri diagnostici meno rigidi, adottati allo scopo di non escludere alcuni pazienti dai benefici della chemioterapia. \nLa maggior parte degli oligodendrogliomi si presenta negli adulti, con un picco d'incidenza tra i 40 e 45 anni d'et\u00e0.\nL'oligodendroglioma \u00e8 raro nei bambini, costituendo solo il 2% di tutti i tumori cerebrali di pazienti di et\u00e0 inferiore a 14 anni. \nI maschi sembrano leggermente pi\u00f9 colpiti delle femmine, con un rapporto M/F pari a 1,1:1, come riportato in uno studio relativo ad una serie di 1559 pazienti.\nQuesta neoplasia sorge di preferenza nella corteccia e nella materia bianca degli emisferi cerebrali. Il lobo frontale \u00e8 coinvolto nel 50-65% dei casi seguito, con frequenze decrescenti, dai lobi temporale, parietale e occipitale.\nComune \u00e8 il coinvolgimento di pi\u00f9 di un lobo, come pure la propagazione bilaterale del tumore. La letteratura riporta casi di oligodendroglioma nella fossa posteriore,\nnei gangli basali,\nnel tronco encefalico,\nnel midollo spinale,\ncome pure vengono riferiti casi di oligodendroglioma primario leptomeningeo \ne di gliomatosis cerebri oligodendrogliale.\nEziologia.\nSono noti nella letteratura ben documentati casi di oligodendroglioma indotto in pazienti ricorsi alla radioterapia per altre patologie,\nma si tratta di un numero di casi assolutamente non significativo dal punto di vista statistico.\nNonostante l'oligodendroglioma e l'astrocitoma siano tra i pi\u00f9 comuni tumori del sistema nervoso centrale ad essere indotti nei ratti tramite agenti carcinogenici chimici quali l'etilnitrosurea e il metilnitrosurea, non appare convincente un ruolo di tali sostanze nella eziologia dei gliomi umani.\nAlcuni studi hanno riportato la presenza in oligodendrogliomi di sequenze geniche virali (SV40, BK, JC),\nma questa situazione non \u00e8 stata confermata;\nperci\u00f2, allo stato attuale della conoscenza, una eziologia virale di questa neoplasia \u00e8 perlomeno dubbia.\nAnatomia patologica.\nGli oligodendrogliomi si presentano come masse a limiti sfumati nell'ambito del parenchima cerebrale. Possono essere di colore giallastro, grigio o rosato. Le calcificazioni intratumorali sono un reperto frequente e caratteristico.\nAll'esame microscopico il tumore presenta cellularit\u00e0 moderata, con elementi tipici con nucleo piccolo ed un alone di citoplasma chiaro attorno, poco colorabile con l'ematossilina-eosina; questo aspetto \u00e8 definito \"a uovo fritto\" ed \u00e8 quasi esclusivo di queste cellule (si tratta in realt\u00e0 di un artefatto, dovuto alla ritardata fissazione del colorante). Frequenti anche all'analisi microscopica sono le microcalcificazioni o corpi psammomatosi. Frequente \u00e8 la disposizione delle cellule negli spazi perineuronali, perivascolari e subpiali.\nGrado istologico.\nPer il grado istologico il pi\u00f9 comune sistema di classificazione \u00e8 quello dell'organizzazione mondiale della sanit\u00e0 (\"WHO classification\"). \nDiversamente dai tumori astrocitari, l'oligodendroglioma viene distinto solitamente in soli due gradi:\nSfortunatamente il sistema classificativo risente dell'estrema variabilit\u00e0 operatore-dipendente.\nClinica.\nIl pi\u00f9 frequente sintomo di presentazione \u00e8 la crisi epilettica; essendo il lobo frontale quello pi\u00f9 spesso coinvolto, un cambiamento di personalit\u00e0 non \u00e8 raro. La cefalea e i segni/sintomi dell'ipertensione endocranica sono anche molto frequenti. Deficit neurologici focali, infine, possono presentarsi a seconda della sede di insorgenza.\nDiagnostica per immagini.\nIl sospetto di oligodendroglioma si pu\u00f2 avere solo tramite le neuroimmagini. Alla TC questo tumore mostra, in percentuali molto variabili a seconda delle casistiche, calcificazioni intratumorali, visibili come iperdensit\u00e0 localizzate; questo reperto \u00e8 tipico dell'oligodendroglioma, anche se la sua assenza non esclude affatto la diagnosi. La presa di contrasto \u00e8 bassa quando il tumore \u00e8 di grado II; nell'oligoastrocitoma anaplastico possono esserci prese di contrasto pi\u00f9 marcate.\nAlla RM l'oligodendroglioma si manifesta come una massa localizzata nel parenchima cerebrale; l'oligodendroglioma \u00e8 solitamente ipointenso alle sequenze T1, mentre \u00e8 iperintenso nelle immagini T2 e FLAIR. La presa di contrasto \u00e8 simile a quella della TC; tuttavia, la regola iperintensit\u00e0 dopo contrasto = tumore maligno non sempre \u00e8 rispettata e al contrario sono frequenti le eccezioni.\nTrattamento.\nLa resezione chirurgica \u00e8 il solo modo per confermare il sospetto diagnostico; essa inoltre consente una significativa citoriduzione, offrendo maggiori prospettive sull'efficacia dei trattamenti adiuvanti. La sola chirurgia, tuttavia, \u00e8 assolutamente insufficiente, a causa della presenza di cellule infiltranti ai margini del tumore. \nLa radioterapia e la chemioterapia sono attualmente utilizzate nella maggior parte dei protocolli internazionali. La radioterapia conformazionale viene eseguita a circa un mese dall'intervento con dosi frazionate per una dose totale di 60 Gy.\nLa chemioterapia viene somministrata o in contemporanea alla radioterapia (terapia concomitante) o successivamente.\nPrognosi.\nLa sopravvivenza del paziente affetto da oligodendroglioma dipende da vari fattori, fra cui: et\u00e0 del paziente, localizzazione della lesione, grading, dimensioni della massa al momento della diagnosi. I pazienti mostrano una sopravvivenza media del 75% e del 46% rispettivamente a 5 e a 10 anni di distanza. Ulteriore fattore prognostico \u00e8 la presenza delle delezioni cromosomiche 1p e 19q; se presenti, il tumore mostra una maggiore risposta ai trattamenti chemioterapici, che si traduce in un allungamento della sopravvivenza per il paziente. Si ritiene che su tali porzioni cromosomiche siano localizzati vari geni implicati nella farmaco-resistenza."}
{"id": "1377362", "revid": "1924342", "url": "https://it.wikipedia.org/wiki?curid=1377362", "title": "Family Jewels", "text": "Family Jewels \u00e8 un doppio DVD del gruppo hard rock australiano AC/DC, pubblicato nel 2005, comprendente 40 brani live e videoclip delle maggiori hit del gruppo. Il primo DVD comprende la Bon Scott era, mentre il secondo racchiude brani cantati ed interpretati da Brian Johnson.\nTracce.\nTutti i pezzi sono scritti da Bon Scott, Angus Young e Malcolm Young eccetto dove indicato.\nDisco 2.\nTutti i pezzi sono scritti da Brian Johnson, Angus Young e Malcolm Young eccetto ove indicato."}
{"id": "1377380", "revid": "1851848", "url": "https://it.wikipedia.org/wiki?curid=1377380", "title": "Fulvio Zuccheri", "text": "Biografia.\nEra sposato con Monica con la quale aveva avuto due figlie, Giulia e Nicoletta.\n\u00c8 deceduto improvvisamente all'et\u00e0 di 49 anni a Cesena, dove abitava, l'8 ottobre 2007 a causa un malore. Si trovava sul campo di calcio dove s'era recato per disputare una partita a scopo benefico, l'\"All Stars Bianconere\", tra vecchie glorie della squadra locale.\nCaratteristiche tecniche.\nNel corso della sua carriera \u00e8 stato adoperato principalmente nel ruolo di terzino e mediano. In realt\u00e0 \u00e8 stato giocatore versatile, capace di operare in tutte le fasce del campo.\nCarriera.\nGiocatore.\nClub.\nInizi\u00f2 a giocare nelle giovanili della S.P. Aiello. Le sue qualit\u00e0 lo portarono ben presto ad entrare nelle giovanili dell'Udinese, esordendo a 17 anni in Serie C.\nSi trasfer\u00ec in seguito all'Atalanta e poi al , in Serie A, nella stagione 1976-1977 giocando in prima squadra nel campionato 1977-1978 e rimanendovi fino al 1979.\nGiunse poi al Bologna militando per tre stagioni in Serie A, con 65 presenze ufficiali e due reti al suo attivo.\nHa continuato in seguito la carriera in varie formazioni di Serie B quali , Cremonese, Pistoiese, e di Serie C quali Pozzuoli, Sassuolo e .\nNazionale.\n\u00c8 sceso in campo in alcune occasioni con la maglia della Nazionale militare.\nAllenatore.\nTerminata l'attivit\u00e0 agonistica si \u00e8 dedicato a quella di allenatore nel settore giovanile, in particolare a , raggiungendo significativi traguardi quale il secondo posto a livello nazionale nella categoria Giovanissimi nel campionato 1998-1999.\nHa allenato, in seguito, il Real Cesenatico e il Gambettola."}
{"id": "1377383", "revid": "767487", "url": "https://it.wikipedia.org/wiki?curid=1377383", "title": "How About You", "text": "How About You \u00e8 il terzo singolo estratto dall'album \"14 Shades of Grey\".\nCanzone.\nQuesto singolo degli Staind \u00e8 indirizzato alle persone che hanno lavorato con loro, e che lavorano al fianco di ogni artista, nel campo del business musicale. Si vuole denunciare il comportamento che assumono nel momento in cui pensano di potersi sedere dietro ad una scrivania e dare ordini alle band su come fare il proprio lavoro. Nonostante questa traccia non sia stata accompagnata da un videoclip ufficiale, ha trovato un appoggio concreto nella modern rock radio americana. A differenza degli altri tre singoli dell'album, questo non \u00e8 stato incluso nella raccolta ."}
{"id": "1377386", "revid": "770634", "url": "https://it.wikipedia.org/wiki?curid=1377386", "title": "Distretto di Idukki", "text": "Il distretto di Idukki \u00e8 uno dei distretti collinari dello stato indiano del Kerala; il suo capoluogo \u00e8 Painavu ma gli uffici distrettuali sono in realt\u00e0 situati ad alcuni chilometri di distanza in piena foresta, in una localit\u00e0 nota col nome di Kuyilimala.\nGeografia fisica.\nIl distretto di Idukki ha un'area di 5.105,22\u00a0km\u00b2, ed \u00e8 il secondo distretto del Kerala per estensione. Montagne e foreste coprono circa il 97% del suo territorio; i distretti confinanti sono Pathanamthitta a sud, Kottayam al sud-est, Ernakulam a nord-est e Thrissur a nord. I confinanti distretti di \"Coimbature\", \"Dindigul\" e \"Theni\" appartengono invece al Tamil Nadu.\nL'Anamudi, coi suoi 2695 metri s.l.m., \u00e8 la vetta pi\u00f9 alta dell'India del sud, seconda solo alle cime dell'Himalaya; ben 13 altre vette nel distretto superano i 2000 metri di altezza. Il \"Periyar\", \"Thodupuzhayar\" e \"Thalayar\" sono i fiumi pi\u00f9 importanti del distretto.\nStoria.\nLe alte e fertili catene montuose dell'Idukki attirarono nell'Ottocento un discreto numero di coltivatori scozzesi, i quali edificarono nei pressi di Munnar alcuni \"bungalow\", famosi tuttora per la loro bellezza architettonica; tra questi, il pi\u00f9 notevole \u00e8 la \"Ladbroke House\". Circa un secolo fa, Munnar era collegata alle regioni interne del Tamil Nadu attraverso una ferrovia; successivamente, le forti piogge torrenziali del 1924 distrussero gran parte di questa linea, che non fu pi\u00f9 ricostruita. La fabbrica di t\u00e8 conserva ancora una ruota di una delle locomotive.\nLa diga di Idukki \u00e8 la pi\u00f9 grande diga ad arco dell'India, costruita per l\"'Idukki Hydro Electric Power Project\" nel 1969, con la cooperazione del governo canadese. Qui vi ha sede una centrale idroelettrica, che produce corrente elettrica per circa il 50% dello stato del Kerala.\nIl distretto fu istituito il 26 gennaio 1977, dal \"taluk\" di Thodupuzha, in precedenza appartenente al distretto di Ernakulam.\nPopolazione.\nIdukki nel 2001 aveva una popolazione di 1.129.221 abitanti. La lingua pi\u00f9 diffusa \u00e8 il Malayalam, cui seguono piccolissime minoranze di Tamil; l'Inglese \u00e8 poco diffuso, sebbene gran parte della popolazione sia in grado di capirlo.\nAree protette.\nIl distretto possiede un gran numero di aree protette: tra queste vi sono la \"Periyar Tiger Reserve\", a sud, il \"Kurinjimala Sanctuary\" ad est, il \"Wildlife Sanctuary\" a nord-est, il \"Eravikulam National Park\" e il \"Anamudi Shola National Park\" a nord, il \"Pampadum Shola National Park\" a sud e il \"Thattekkad Bird Sanctuary\" ad ovest. Questi parchi e riserve sono state create con lo scopo specifico di salvaguardare dei particolari endemismi vegetali e animali, pi\u00f9 altre specie in via di estinzione, come la Tigre, la Scoiattolo gigante e l'Elefante indiano..\nIdukki \u00e8 conosciuta nel settore del turismo nazionale per essere una tranquilla e rilassante localit\u00e0 di montagna, dove \u00e8 possibile prendere parte ad escursioni nelle sue grandi foreste. Nella parte pi\u00f9 occidentale del distretto, la giungla lascia invece il posto alle coltivazioni del t\u00e8."}
{"id": "1377388", "revid": "187", "url": "https://it.wikipedia.org/wiki?curid=1377388", "title": "Frentano", "text": ""}
{"id": "1377391", "revid": "1086846", "url": "https://it.wikipedia.org/wiki?curid=1377391", "title": "Societ\u00e0 Sportiva Lazio 1977-1978", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1977-1978.\nStagione.\nIn questa stagione la Lazio non ripete il brillante torneo di quella appena passata, con 26 punti, uno solo in pi\u00f9 sulla quota salvezza, ottiene di mantenere la massima serie. Eppure i biancocelesti non erano partiti male, alla quarta giornata ai primi di ottobre, hanno rifilato un (3-0) alla Juventus, che ha illuso i tifosi, dopo sei giornate con 7 punti si era a due lunghezze dal Milan capolista, ma poi il seguito del torneo ha riservato poche soddisfazioni. La salvezza certa \u00e8 arrivata alla penultima giornata, con la vittoria (0-2) a tavolino sul Milan, per un petardo che ha intontito Pietro Ghedin, sul campo si era comunque vinto.\nIn campionato parte meglio il Milan, poi da Natale in poi dominio Juventus che rivince lo scudetto, molto bene il neopromosso Lanerossi Vicenza di Paolo Rossi, secondo classificato, terzo il Torino. Miglior marcatore stagionale laziale \u00e8 stato Bruno Giordano autore di 18 reti, delle quali 12 in campionato, 3 in Coppa Italia e 3 in Coppa UEFA.\nNella Coppa Italia i biancocelesti disputano, prima del campionato, il secondo girone di qualificazione, che a sorpresa promuove al girone finale una squadra cadetta, il Monza di Alfredo Magni.\nNella Coppa UEFA la Lazio supera nel doppio confronto del primo turno i portoghesi del Boavista, ma vengono eliminati nei sedicesimi di finale della manifestazione, dai francesi del Lens, galeotta una pesante sconfitta (6-0) dopo i tempi supplementari nella partita di ritorno.\nOrganigramma societario.\nArea direttiva\nArea tecnica"}
{"id": "1377412", "revid": "706090", "url": "https://it.wikipedia.org/wiki?curid=1377412", "title": "Episodi di Oz (seconda stagione)", "text": "La seconda stagione della serie televisiva Oz, composta da otto episodi, \u00e8 stata trasmessa sul canale statunitense HBO dall'11 luglio al 31 agosto 1998.\nIn Italia, la stagione \u00e8 andata in onda in prima visione su TELE+ Bianco dal 17 aprile al 5 giugno 2000. \u00c8 stata trasmessa in chiaro dal 1\u00ba marzo al 12 aprile 2006 su Italia 1.\nE cos\u00ec sia.\nTrama.\nA seguito della rivolta che ha portato all'uccisione di 6 detenuti e 2 guardie e causato vari feriti, tra i quali Tim McManus, tutti i detenuti del Paradiso vengono trasferiti momentaneamente nel braccio della \"Gen. Pop.\", ovvero quello dei detenuti senza privilegi, mentre i capi delle fazioni (Said, O'Reily, Adebisi e Alvarez) direttamente in isolamento. Devlin istituisce una commissione che indaghi sulle cause e sui responsabili che l'hanno causata. Devlin assume Alvah Case, professore di una facolt\u00e0 di legge, a capo della commissione. Case sospetta sin da subito che Scott Ross, una delle vittime, sia stato ucciso deliberatamente da qualcuno che voleva metterlo a tacere e ha approfittato dei disordini per farlo. Tramite vari indizi e confessioni riesce via via a ricostruire la vicenda: Scott Ross si impossess\u00f2 della pistola di Kareem Said e fece fuoco su Tim McManus, ferendolo al petto non mortalmente. A quel punto Diane Whittlesey uccise Ross, sparandogli 3 colpi con la pistola di un collega. In questo modo si pot\u00e9 liberare dell'ingombrante presenza dell'uomo, che l'aveva coinvolta in un traffico clandestino di sigarette, con il ricatto di poterla denunciare, e il conseguente pericolo di poter perdere il posto. Nonostante si sappia ormai la verit\u00e0, il direttore Leo Glynn convince Case a non esporla, per non rovinare una donna in difficili situazioni economiche e familiari. Il caso viene pubblicamente archiviato e i responsabili della rivolta restano ignoti. I capi delle varie bande possono uscire dall'isolamento.\nAntiche trib\u00f9.\nTrama.\n10 mesi dopo le rivolte, Emerald City riapre e McManus ha in serbo alcune nuove regole per una convivenza dei detenuti migliore. La pi\u00f9 importante \u00e8 quella riguardante l'istruzione per i non diplomati, ora obbligatoria. Peter Schibetta, figlio di Nino e nuovo capo dei Siciliani, vuole scoprire chi ha ucciso suo padre; O'Reily decide di proteggere se stesso dando la colpa ad Adebisi. Schibetta sa di avere un credito nei confronti del direttore Glynn, per una favore extracarcerario che gli ha reso, facendo leva su questo convince il direttore a farsi assegnare il lavoro in cucina, quello che una volta era di Nino. Schillinger vuole a tutti i costi Beecher morto: avendo visto Diane sparare a Ross le commissiona l'omicidio in cambio di soldi e del suo silenzio, ma la donna stavolta non cede ai ricatti e registra di nascosto le sue parole, facendolo accusare di cospirazione d'omicidio e annullando di fatto la scarcerazione, che avrebbe ottenuto di li a 3 mesi. La figlia di Glynn viene violentata da una gang di origine latinoamericana e il direttore sfoga la propria rabbia punendo Alvarez (colpevole di aver fatto una battuta durante un suo discorso), per poi ravvedersi. O'Reily apprende, con rifiuto, di avere il cancro al seno.\nI grandi del millennio.\nTrama.\nAlvarez sa chi ha stuprato la figlia del direttore, ma rifiuta di collaborare. Un nuovo detenuto, Agamemnon Busmalis, decide di scavare di notte nella sua cella, per evadere. Kenny Wangler impara a leggere, ma Adebisi lo costringe a non prendere pi\u00f9 parte alle lezioni. William Giles, l'uomo che nel 1958 assistette all'omicidio del marito di Sorella Peter Marie, comincia ad invocare la suora ripetutamente. Said, che ha cominciato a leggere i codici di legge, prende a cuore il caso di Augustus Hill, giudicato colpevole da un giudice corrotto. Ryan O'Reily viene visitato da suo fratello Cyril, affetto da turbe psichiche, prima di essere portato in ospedale per essere sottoposto a un intervento di nodulectomia per rimuovere il carcinoma. Schillinger decide che \u00e8 arrivato il momento per gli Ariani di farsi rispettare di nuovo, come prima azione fa uccidere Alexander Vogel, un pluriomicida, appendendolo a testa in gi\u00f9 e incidendogli la parola \"ebreo\" sul torace. Shirley Bellinger, che ha ucciso la figlia di 4 anni, \u00e8 la prima donna dopo pi\u00f9 di un secolo e mezzo, ad essere condannata a morte nello Stato.\nFidati di me.\nTrama.\nGli Ariani tornano a colpire duramente, stavolta costringendo uno dei detenuti, Richard Hanlon, a prendersi la colpa dell'omicidio di Vogel. Intanto il giudice respinge l'istanza per l'annullamento del processo di Hill. McManus decide di far pubblicare le poesie di Arnold \"Poeta\" Jackson, rendendolo quasi una celebrit\u00e0 in televisione. O'Reily comincia a seguire la chemioterapia post operazione e sente di provare dei sentimenti per la Dottoressa Nathan. Schibetta prova a chiedere ad Alvarez se pu\u00f2 uccidere Adebisi per lui. Adebisi invece vuole stringere un patto con lui, in entrambi i casi Alvarez rifiuta. Beecher ha un nuovo compagno di cella, un certo Chris Keller, che vuole la sua amicizia. Beecher accetta, non sapendo che l'uomo agisce sotto traccia per Schillinger.\nAffari di famiglia.\nTrama.\nDopo la cerimonia dei diplomandi il corso di studi obbligatorio viene sospeso per decisione del governatore Devlin, che la ritiene una spesa superflua. Poeta viene rilasciato con la condizionale. McManus scopre la verit\u00e0 sull'omicidio di Ross ed ha un duro confronto con Diane. Glynn incontra suo fratello Mark, che tempo addietro ha commesso un omicidio col bene placito degli Schibetta, e lo convince a consegnarsi per non essere pi\u00f9 in debito con Schibetta. Busmalis e Rebadow continuano a scavare il buco in cella. Beecher riceve da McManus la terribile notizia del suicidio di sua moglie. Sorella Peter Marie capisce che le parole apparentemente senza nesso di Giles portano a un indizio che ha a che fare con l'omicidio di suo marito. O'Reily vuol dare una prova d'amore alla dottoressa Nathan, convince cos\u00ec il fratello Cyril a uccidere il marito della donna.\nCompagni di letto.\nTrama.\nSaid, in qualit\u00e0 di difensore di Schillinger, interroga Whittlesey e McManus. I due, in accordo, mentono sull'omicidio di Ross. A questo punto Said, non potendo dimostrare concretamente l'innocenza di Schillinger, abbandona la sua difesa. Vernon rischia quasi certamente 10 anni di carcere in pi\u00f9 per cospirazione finalizzata all'omicidio di Beecher. Shirley Bellinger riceve lettere d'amore dalla cucina: a inviargliele \u00e8 Adebisi. Schibetta, ancora in infermeria per avvelenamento, prova a riconquistare la fiducia della famiglia tentando di uccidere Adebisi, ma viene brutalmente picchiato e violentato dallo stesso, e perde definitivamente la leadership del clan. Anche Alvarez perde il ruolo di capo in favore del nuovo arrivato, Raoul \"El Cid\" Hernandez, che lo considera troppo bianco per essere un vero latino, allontanandolo. Un altro detenuto appena arrivato, Jiggy Walker, afferma di essere lo spacciatore di crack di fiducia del governatore Devlin, ma a un confronto diretto col politico, le accuse si rivelano essere infondate. Sorella Peter Marie scopre la verit\u00e0 su Giles: ha ucciso l'assassino di suo marito. Cyril O'Reily viene arrestato e condannato all'ergastolo per l'omicidio del marito della Nathan. Beecher confessa il suo amore per Keller, in seguito affogher\u00e0 i dispiaceri della sua situazione nell'alcol, che lo stesso Keller aveva portato in cella.\nNella vecchia fattoria....\nTrama.\nBeecher continua a bere per non soffrire. Cyril viene violentato dagli ariani e Ryan minaccia Schillinger nel tentativo di allontanarlo. McManus vuole la confessione di Ryan come mandante dell'omicidio del marito della Nathan in cambio dello spostamento di Cyril dal braccio dove c'\u00e8 Schillinger. Robert Sippel, un prete molestatore, viene rilasciato dopo 10 anni, tra la rabbia degli altri detenuti. Adebisi viene respinto dalla Bellinger per il colore della pelle. Il nuovo capo dei siciliani, Antonio Nappa, decide di colpire Adebisi organizzando, tramite Burrano, un test antidroga a sorpresa che lo vede chiaramente positivo. Un altro detenuto di origine africana, Kipkeme Jara, ammonisce Adebisi dal comportamento dissennato che sta tenendo. Simon comincia a vederlo come un capo spirituale, avendo persino delle allucinazioni. Rebadow apprende che suo nipote ha la leucemia e il suo ultimo desiderio \u00e8 quello di andare a Disney World, i detenuti organizzano una raccolta fondi arrivando alla somma necessaria. Hernandez da a Alvarez la possibilit\u00e0 di guadagnarsi la fiducia chiedendo al ragazzo di accecare una delle nuove guardie, Eugene Rivera, che una volta apparteneva a una gang rivale a quella di Hernandez. McManus decide di pulirsi la coscienza trasferendo Diane fuori da Em City. Poeta viene condannato nuovamente per omicidio e fa il suo ritorno a Oz.\nFuga da Oz.\nTrama.\nMark Mack, uno degli ariani, scopre il tunnel scavato da Busmalis e Rebadow e convince il nuovo capo l'A.C. Karl Metzger, segretamente in combutta con gli ariani, a farsi trasferire insieme a un compagno, proprio nella cella dei due anziani. Di notte i due tentano la fuga ma il tunnel collassa sopra di loro, uccidendoli. Hill tenta di escogitare un bizzarro piano di fuga: lavorando nell'obitorio, vorrebbe sbarazzarsi di uno dei cadaveri e prendere il posto nella cassa mortuaria. Sippel, schedato come molestatore, vive una dura realt\u00e0 fuori di prigione, e chiede a Padre Ray Mukada di poter tornare in prigione momentaneamente in attesa di trovare sistemazione. L'uomo, dopo aver visto il bambino che 10 anni prima aveva molestato, viene trasferito tra i normali, dove la ferocia di Schillinger non tarda a farsi sentire: in un'imboscata in palestra l'uomo viene letteralmente crocifisso, sotto gli occhi compiaciuti di Metzger. Alvarez acceca Rivera e viene spedito in isolamento a tempo indeterminato. O'Reily, l'unico ad avere lo stesso tipo di sangue di Rivera, che necessita disperatamente di una trasfusione, accetta a condizione che il fratello Cyril venga trasferito a Em City, confessando anche di essere il mandante dell'omicidio del marito della Nathan. Keller, rilasciato dalla buca, decide che \u00e8 il momento di agire: insieme a Schillinger e Metzger attirano Beecher in palestra; i tre rompono gambe e braccia del pover'uomo. Wangler, su ordine di Nappa, uccide Jara, facendo sembrare Adebisi responsabile. Come conseguenza, Adebisi viene spedito nel reparto psichiatrico, nella cella vicino quella di Schibetta. Devlin concede la grazia a Said, scatenando la gelosia dei suoi seguaci. In un atto di orgoglio senza precedenti, il musulmano rifiuta la grazia, umiliando il governatore in diretta tv, e tornando in prigione da eroe. Intanto Hill mette in atto il suo piano."}
{"id": "1377413", "revid": "287204", "url": "https://it.wikipedia.org/wiki?curid=1377413", "title": "Societ\u00e0 Sportiva Lazio 1978-1979", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1978-1979.\nStagione.\nTranquilla stagione della Lazio che si piazza a mezza classifica, in ottava posizione con 29 punti ottenuti, con due soddisfazioni, quella di vincere con Bruno Giordano la classifica dei marcatori con 19 reti e la conferma sul campo di alcuni giovani di valore.\nNella Coppa Italia la squadra biancoazzurra vince prima del campionato il secondo girone di qualificazione, poi in primavera nei Quarti di Finale ha ceduto al Palermo nel doppio confronto ai calci di rigore.\nOrganigramma societario.\nArea direttiva\nArea tecnica\nArea sanitaria"}
{"id": "1377422", "revid": "339392", "url": "https://it.wikipedia.org/wiki?curid=1377422", "title": "Riviera ligure di Levante", "text": ""}
{"id": "1377426", "revid": "339392", "url": "https://it.wikipedia.org/wiki?curid=1377426", "title": "Riviera Ligure di levante", "text": ""}
{"id": "1377427", "revid": "11507194", "url": "https://it.wikipedia.org/wiki?curid=1377427", "title": "Ed Edd n Eddy", "text": ""}
{"id": "1377429", "revid": "1305772", "url": "https://it.wikipedia.org/wiki?curid=1377429", "title": "Helena", "text": ""}
{"id": "1377433", "revid": "119952644", "url": "https://it.wikipedia.org/wiki?curid=1377433", "title": "Episodi di Oz (terza stagione)", "text": "La terza stagione della serie televisiva Oz, composta da otto episodi, \u00e8 stata trasmessa sul canale statunitense HBO dal 14 luglio al 1\u00ba settembre 1999.\nIn Italia, la stagione \u00e8 andata in onda in prima visione su TELE+ Bianco dal 5 luglio al 23 agosto 2001. \u00c8 stata trasmessa in chiaro dal 19 gennaio al 1\u00ba marzo 2007 su Italia 1.\nTutta la verit\u00e0, nient'altro che la verit\u00e0.\nTrama.\nIl governatore Devlin stringe un accordo con la Weigart, una corporazione farmaceutica, per privatizzare il sistema sanitario carcerario e tagliare le spese. Come conseguenza Alvarez, sempre in isolamento, non pu\u00f2 pi\u00f9 avere i suoi antidepressivi. Inoltre le guardie non gli danno quasi mai da mangiare ne da bere, per rappresaglia a quello che fece a Rivera, costringendolo a bere la sua stessa urina. Wangler accoglie nel suo gruppo Malcolm Coyle ma su richiesta di Nappa mette alla prova la sua fedelt\u00e0. Adebisi \u00e8 dimesso dal reparto psichiatrico pulito e sembra non volere tornare a drogarsi. Clayton Hughes, figlio di un AC collega di Glynn ucciso anni prima, \u00e8 tra i nuovi assunti, anch'egli come agente di custodia. Tra i nuovi c'\u00e8 anche Claire Howell, che seduce McManus alla prima occasione. O'Reily, tramite Jaz Hoyt, cerca di seminare zizzania tra i bikers e gli ariani per vendicarsi di Schillinger, ma il suo piano di far entrare un'arma in OZ da usare contro Vern fallisce miseramente. Said ha un colloquio con la sorella di Scott Ross, durante il quale sembra mostrare dei sentimenti verso la donna. McManus, dopo un brutto episodio che ha visto Metzger quasi strangolare Busmalis, per vendicarsi del tunnel crollato sulla testa di Mack e compagno di cella, mette in evidenza a Glynn che Metzger ha un passato controverso in gruppi di matrice nazista ed \u00e8 inadatto al ruolo di supervisore che ricopre, ma il direttore, senza prove concrete, ha le mani legate. Beecher esce dall'infermeria dopo ben tre mesi, Keller vuole dimostrare il suo sincero pentimento e confessa la sua responsabilit\u00e0 dell'aggressione a McManus, nominando anche Metzger e Schillinger. Intanto all'ennesimo sopruso della guardia ariana, Beecher esplode e uccide Metzger tagliandogli la gola con le unghie che si era fatto crescere durante il ricovero.\nNapoleone Buona Parte.\nTrama.\nMcManus sostituisce Metzger come supervisore delle guardie con l'amico Sean Murphy. Inoltre prende corpo l'idea di organizzare un torneo di boxe tra i detenuti. Malcolm Coyle confessa a Augustus qualcosa di terribile: \u00e8 lui l'autore della strage familiare di cui parlano i giornali che non \u00e8 stato mai preso dalle autorit\u00e0. Hill sparge la voce, si fa raccontare pi\u00f9 dettagliatamente la dinamica degli omicidi dallo stesso Coyle, che viene portato in isolamento in attesa che un'accusa venga formalizzata. Said non vuole che la sua fede venga messa in discussione, perci\u00f2 brucia una foto personale che Tricia Ross gli aveva regalato. Intanto McManus ha un violento diverbio con la nuova guarda Claire Howell, con la quale ha un flirt, che \u00e8 gelosa del rapporto stretto che l'uomo sembra ancora avere con Diane. Hughes convince Glynn a farsi trasferire tra i detenuti ma nel primo giorno di lavoro viene subito aggredito. Il figlio di Schillinger viene arrestato per possesso di droga. Keller torna a Em City ma viene subito pugnalato alla schiena e viene portato in infermeria. Adebisi convince McManus a poterlo far lavorare nel reparto malati di AIDS; in realt\u00e0 il suo vero piano \u00e8 attuare una vendetta contro Nappa: preleva del sangue da uno dei malati e punge con la siringa il braccio di Nappa, senza che questi si insospettisca di ci\u00f2 che gli \u00e8 appena stato fatto. Il Dr. Garvey, capo della Weigart, da alla Nathan due settimane di preavviso pre-licenziamento. Padre Mukada prova a confortare Alvarez, che continua a dare segni di squilibrio sempre pi\u00f9 evidenti e viene fatto digiunare di proposito dalle guardie in cerca di vendetta per quello che ha fatto a Rivera, portandogli del cibo di nascosto, non ottenendo altro se non una reazione di collera da parte del latino che viene picchiato per l'ennesima volta. Sorella Peter Marie vuole organizzare un programma di incontro/perdono tra aggressori e vittime e vuole che Alvarez e Rivera siano i primi a parteciparvi. Intanto Miguel tenta di suicidarsi in cella.\nAids.\nTrama.\nIn seguito al tentato suicidio di Alvarez, la dr.ssa Nathan decide di denunciare quello che sta accadendo ai mass media, per mettere a tacere tutto Devlin licenzia Garvey e riassume Gloria. Hill \u00e8 in custodia protettiva per aver fatto la soffiata su Coyle. Said e gli altri capi delle bande si accordano per proteggere Hill, e Nappa decide anche di far fuori Coyle. McManus e Glynn, in seguito a uno sciopero della fame di Said e compagni, sono costretti a concedere il cibo in cella la sera ai musulmani nel periodo di Ramadan. Howell prova a scusarsi per quel che \u00e8 successo tra lui e McManus, che non accetta le scuse e la licenzia. Il torneo di boxe inizia con le vittorie di Pancamo e Cyril, nel secondo match Ryan mette dei narcotici nella borraccia di uno degli ariani, per falsare il match. Rebadow ha il diabete, dopo un malore decide che \u00e8 arrivato il momento di vedere suo figlio e suo nipote, che non aveva mai visto e che non sapevano neppure fosse ancora vivo. Nappa scopre di avere l'HIV e viene trasferito in un altro braccio. L'arrivo di Andrew Schillinger, il figlio di Vern, a Emerald City, da a Beecher l'opportunit\u00e0 di vendetta che tanto aspettava. Intanto Clayton Hughes trova sempre pi\u00f9 difficolt\u00e0 a mantenere il controllo con i carcerati, e non Trova il rispetto che vuole dagli altri detenuti.\nDisastri innaturali.\nTrama.\nBeecher fa amicizia col figlio di Schillinger. Howell denuncia McManus per molestie e viene riassunta. Said si rifiuta di nascondere ancora i suoi sentimenti per Patricia Ross. Alvarez accetta di incontrare Rivera e viene rilasciato dall'isolamento. O'Reily continua a truccare incontri di boxe per il facile guadagno. Hughes interviene in un litigio tra Alvarez e Hernandez usando un taser contro quest'ultimo. Come conseguenza viene trasferito in biblioteca. La sentenza di morte di Hanlon viene annullata, ma al suo ritorno a Em City viene brutalmente assassinato da Stanislofsky, che gli taglia la gola nelle docce. Nappa decide di confessare a Mukada tutto ci\u00f2 che ha fatto in vita sua. Wangler riceve la notizia che sua moglie lo tradisce con un amico e che questi abbia anche messo le mani addosso al figlio nato da poco. Incarica Pierce di far uccidere i due.\nSerpenti a sonagli.\nTrama.\nHamid Khan batte Wangler nell'incontro di boxe. Said incontra di nuovo Patricia Ross che lo informa che sta ricevendo delle chiamate minatorie per tenerlo lontano da lui. Un nuovo gangster russo, Yuri Kosygin, arriva a Oz. Wangler riceve la notizia della morte di sua moglie e dell'amante, mentre assiste al funerale Adebisi, tornato ormai se stesso, cerca di riprendere il controllo della banda organizzando un attacco ai danni di Pierce e di Poeta. McManus ha delle divergenze con la Nathan, che non accetta immediatamente di testimoniare in suo favore nel processo per molestie. Hughes vuol scoprire chi \u00e8 l'assassino di suo padre, arrivando a prendersela con Rebadow, colpevole di non ricordarsi del fatto. Beecher consola Andrew, in crisi di astinenza. Durante una pausa pranzo Vernon prende in disparte Andrew e cerca di recuperare il rapporto con lui, venendo per\u00f2 respinto con violenza e finendo in buca. Andrew non vuole pi\u00f9 saperne delle ideologie del padre, e Vern non pu\u00f2 tollerare questo suo distacco dal padre. Tramite l'AC Lopresti, fa pervenire una dose di droga al ragazzo, ancora in isolamento. Il giovane non pu\u00f2 resistere e la assume fino a morire per overdose.\nDelitti e castighi.\nTrama.\nWilliam Cudney, si rende conto che O'Reily usa l'idrato di cloralio per truccare i match, al rifiuto di darne ancora, Ryan paga Kosygin per ucciderlo. Sempre con l'aiuto di Ryan che mette nella borraccia dell'italiano dell'eroina, Cyril sconfigge Pancamo nel match finale. Stanislofsky prova a sbarazzarsi di Kosygin riferendo a Pancamo che \u00e8 stato lui a drogarlo. Kosygin per\u00f2 riceve la notizia e attacca Stanislofsky, quasi uccidendolo, venendo mandato in buca. Nappa decide di scrivere le sue memorie con l'aiuto di un compagno di cella travestito, Nat Ginzburg. Pancamo decide che \u00e8 arrivato il momento di sbarazzarsi di Nappa, in quanto le confessioni implicano rivelazioni sulle varie attivit\u00e0 criminali della Mafia. Wangler, su suggerimento di McManus, decide di vedere il suo bambino, ma il vederlo piangere provoca in lui una reazione di rabbia e viene subito allontanato. Adebisi progetta di destituire McManus. Padre Mukada indaga sulla morte di Sam Hughes, interroga William Giles, che era presente al momento dell'omicidio, che gli riferisce che l'assassino \u00e8 il direttore Glynn. Beecher chiede un consiglio spirituale a Said, che lo aggrega al gruppo. Hamid Khan disapprova fortemente questa decisione, e decide di estromettere Said e prendere le redini del comando.\nIo chi sono.\nTrama.\nAlvarez incontra Rivera e sua moglie, ma non riesce a dare una spiegazione logica al suo gesto. Sorella Peter Marie avverte che Keller la sta manipolando, cos\u00ec che possa convincerla di chiedere a Beecher di perdonarlo. Sapendo di essere attratta da Keller, comunica a Mukada la decisione di lasciare il convento. Carlo Ricardo, che era stato spedito in isolamento per non aver collaborato in un'indagine sulla droga, manca l'ultima visita di sua sorella, che si sta trasferendo. Glynn confessa a Padre Mukada di essere il responsabile della morte di Sam Hughes, a causa di una sua azione sbagliata dettata dall'impeto. Nappa viene ucciso da Ginzburg in accordo con gli italiani. La posizione di McManus si aggrava quando anche Wangler lo accusa, falsamente, di molestie. In realt\u00e0 tutto fa parte del piano di Adebisi per destituirlo. L'esecuzione della Bellinger deve essere rinviata perch\u00e9 viene inaspettatamente trovata incinta. Nella seconda semifinale di Boxe Khan batte Cramer ai punti. Said suggerisce a Beecher di perdonare Keller e Schillinger; mentre Keller accetta le scuse e si riconcilia con lui, Schillinger attacca Tobias in palestra, pugnalandolo, Keller interviene pugnalando a sua volta Schillinger, quel punto tutti gli ariani e i musulmani intervengono in massa e si crea una rissa tale che solo le forze speciali riescono a sedare.\nBuon anno.\nTrama.\nAlvarez viene attaccato dai suoi compagni, che hanno paura che riveli a Glynn chi \u00e8 stato a violentare la figlia Ardith. Alvarez si difende ed uccide Ricardo, per poi confessare al direttore che \u00e8 stato proprio Ricardo ad abusare di lei. Sorella Peter Marie ha un incontro con la Bellinger, che le parla di visioni sataniche. Vista l'instabilit\u00e0 mentale della donna il governatore Devlin \u00e8 costretto a commutarle la pena in ergastolo. Ryan viene scoperto da Murphy e non pu\u00f2 truccare il match finale tra il fratello e Hamid Khan, ma riesce a spingerlo ugualmente alla vittoria facendogli pensare agli abusi del padre e scatenando in lui una violenza tale da mandare Khan KO e in coma irreversibile. Cyril picchia Ryan, ritenendolo responsabile di ci\u00f2 che \u00e8 successo. La moglie di Khan vuole che i macchinari che lo tengono in vita vengano spenti, ma in quanto prigioniero Glynn le comunica che non pu\u00f2 farlo. La donna allora annuncia una causa per negligenza. Nell'ultima dell'anno le tensioni razziali aumentano: da una parte Schillinger e dall'altra Adebisi cercano di reclutare tutti quelli che hanno lo stesso colore di pelle, al di l\u00e0 delle diversit\u00e0. Hughes, influenzato dalle parole di Adebisi, comincia ad avere la stessa visione dei detenuti neri ma una volta che prova ad esprirmerle a Glynn viene immediatamente licenziato. Hill prova a stare fuori dai conflitti razziali, ma una sua cacciata in buca per un episodio minore, rinfocola ulteriormente il malumore nella popolazione afroamericana, tanto da costringere Glynn e McManus a fare una serrata. Una volta in cella Adebisi trova una pistola, che gli ha lasciato Hughes prima di andarsene."}
{"id": "1377435", "revid": "339392", "url": "https://it.wikipedia.org/wiki?curid=1377435", "title": "Riviera Ligure di ponente", "text": ""}
{"id": "1377438", "revid": "339392", "url": "https://it.wikipedia.org/wiki?curid=1377438", "title": "Riviera ligure di Ponente", "text": ""}
{"id": "1377446", "revid": "2033069", "url": "https://it.wikipedia.org/wiki?curid=1377446", "title": "Bertolli", "text": "Bertolli \u00e8 un'azienda alimentare italiana specializzata nel settore dell'olio di oliva, oggi di propriet\u00e0 del gruppo olandese-britannica Unilever e societ\u00e0 spagnolo Deoleo S.A. (ex Sos Corporaci\u00f2n Alimentaria S.A.)\nStoria.\nL'azienda fu fondata a Lucca nel 1865 dai coniugi Francesco e Caterina Bertolli, come piccola bottega per la rivendita di olio.\nVerso l'inizio del Novecento, la ditta da piccolo negozio si trasform\u00f2 in un'importante azienda di rilevanza regionale, creando diversi stabilimenti oleari e vinicoli in altre zone della Toscana. L'attivit\u00e0 produttiva si concentr\u00f2 soprattutto a Lucca e Livorno dove vennero create due raffinerie di olio, e a Castellina Scalo, frazione di Monteriggioni (SI), dove nacque uno stabilimento per l'imbottigliamento del vino Castellino.\nIl marchio Bertolli acquis\u00ec rapidamente fama non solo in Italia, ma anche all'estero, e soprattutto nelle Americhe, dove l'azienda toscana gi\u00e0 agli inizi della sua attivit\u00e0, divulg\u00f2 il proprio marchio per la presenza di nutrite comunit\u00e0 italiane.\nL'azienda passata poi in gestione agli eredi del Bertolli, negli anni sessanta entr\u00f2 in crisi, e questi la tennero fino al 1972, quando la cedettero alla Alimont (Gruppo Montedison).\nNel 1974 il gruppo rinominato Alivar conflu\u00ec nella SME, la societ\u00e0 finanziaria dell'IRI per il settore alimentare.\nNel 1986 in ambito SME vennero accorpate alla societ\u00e0 Cirio, le divisioni Bertolli e De Rica dell'Alivar e fu creata una nuova societ\u00e0: la Cirio, Bertolli, De Rica-Societ\u00e0 Generale delle Conserve Alimentari S.p.A, azienda italiana controllata al 99,99% da SME.\nIl 1\u00ba gennaio 1987, la \"Cirio-Bertolli-De Rica\" ha venduto lo stabilimento di Castellina Scalo (Siena) alla DAVIDVINI srl che ne ha affittato per 3/4 alla FRA GRI Fratelli Grifoni di Giulio Grifoni e C. snc, per continuare a confezionare il \"Castellino\". Nel mese di dicembre dello stesso anno, la FRA GRI Fratelli Grifoni di Giulio Grifoni e C. snc ha affittato l'azienda alla NUOVA FRA GRI s.r.l. per continuare l'attivit\u00e0 enologica nello stabilimento di Castellina Scalo.\nLa \"Cirio-Bertolli-De Rica\" fu ceduta nel 1993 alla Fisvi (Societ\u00e0 finanziaria lucana) per 310 miliardi di lire per conto del gruppo Unilever. Sotto la propriet\u00e0 della Unilever, la produzione dell'olio a marchio Bertolli venne trasferita in uno stabilimento della multinazionale anglo-olandese sito a Inveruno (MI).\nNel 2008 Unilever cede il marchio internazionale, insieme con lo stabilimento di Inveruno, per 630 milioni di euro, al gruppo spagnolo Sos Corporaci\u00f3n Alimentaria S.A. oggi divenuto Deoleo S.A. gi\u00e0 proprietario dei marchi Carapelli, Sasso, Minerva Oli e Friol, trattenendo per\u00f2 per s\u00e9 tutti i prodotti diversi dall'olio a marchio Bertolli, come la margarina, i condimenti per la pasta e i cibi congelati.\nAspetti controversi.\nNel 2015 da campionamenti effettuati dai NAS di Torino \u00e8 emerso che la Bertolli avrebbe dichiarato al consumatore, scrivendolo sulle confezioni, che l'olio venduto era extravergine \u2013 o al cento per cento o comunque presente e miscelato con altri oli \u2013 quando in realt\u00e0 sarebbe semplicemente stato \u00abolio vergine\u00bb, cio\u00e8 appartenente a una categoria inferiore per qualit\u00e0. Il legale rappresentante di Bertolli viene iscritto nel registro degli indagati con l'accusa di frode in commercio."}
{"id": "1377447", "revid": "88740", "url": "https://it.wikipedia.org/wiki?curid=1377447", "title": "Episodi di Oz (quarta stagione)", "text": "La quarta stagione della serie televisiva Oz, composta da sedici episodi, \u00e8 stata trasmessa sul canale statunitense HBO in due parti separate: la prima met\u00e0 della stagione \u00e8 andata in onda dal 12 luglio al 30 agosto 2000, mentre la seconda met\u00e0 \u00e8 andata in onda dal 7 gennaio al 25 febbraio 2001.\nIn Italia, la stagione \u00e8 andata in onda in prima visione su TELE+ Bianco dal 13 settembre al 27 dicembre 2001.\nUno con le palle.\nTrama.\nDopo due settimane di confino i detenuti possono uscire di nuovo. A Khan vengono spenti i macchinari che lo tenevano ancora in vita e Arif prende il comando dei musulmani. Cyril si sente in colpa per la morte di Khan e per l'omicidio Preston, marito della Nathan. Sorella Peter Marie organizza un incontro tra i due fratelli 'O'Reily, la dottoressa Nathan e i genitori di Preston, ma inizialmente Gloria rifiuta. Durante la ricreazione per gli isolati William Giles ascolta una conversazione tra Alvarez e un altro detenuto, Bevilacqua: il latino sa che \u00e8 stato Bevilacqua a violentare la figlia di Glynn, e non Ricardo come aveva detto al direttore. Giles pugnala entrambi, uccidendo Bevilacqua e ferendo Alvarez. Beecher continua a cercare il perdono di Schillinger, offrendosi di trovare il figlio rimasto in vita, Hank. Questo va contro il parere di Keller e fa litigare violentemente i due. Bellinger torna nel braccio della morte per aver abortito in circostanze sospette. La segretaria del partito di Devlin, offre al direttore un posto come Vice-Governatore. McManus \u00e8 distrutto dalla notizia che Diane, sposer\u00e0 una guardia reale incontrata a Londra, e non far\u00e0 ritorno a Oz. Tre nuovi detenuti fanno il loro ingresso a Oz: uno di loro \u00e8 Johnny Basil, nome in incognito Desmond Mobay, un poliziotto infiltrato da Glynn per indagare sul traffico di droga. Un altro detenuto \u00e8 Guillaume Tarrant, un francese dal carattere timido e remissivo che viene deriso e sottomesso sin da subito da Wangler e gli altri zombie. Un giorno Adebisi gli fa trovare nel letto la pistola che Hughes aveva dato a lui. All'ennesima prepotenza Tarrant tira fuori la pistola, sparando all'impazzata e uccidendo una guardia, Pierce, Wangler e ferendo in modo grave Keller. Quando le forze speciali entrano a 'Em City, Tarrant rivolge la pistola contro se stesso e si suicida.\nNecrologi.\nTrama.\nDopo la sparatoria la posizione, gi\u00e0 precaria, di McManus si indebolisce a tal punto da costringere Glynn a licenziarlo, anche per rafforzare la sua candidatura come vice governatore.\nBeecher afferma di continuare ad amare Keller, anche se Said gli ricorda che per la religione musulmana l'omosessualit\u00e0 \u00e8 peccato. Intanto Schillinger, sempre grazie a Beecher che lo ha pagato, riceva la visita del figlio Hank. Basil riceve la visita della moglie, quando Hill, discutendo con Basil, afferma che la donna le sembra familiare, Basil le telefona, avvertendo il pericolo di venire scoperto. Patricia Ross fa di nuovo visita a Said, affermando apertamente di essere attratta da lui. Nel processo contro lo Stato a seguito della rivolta del '97, Said rifiuta di presentarsi di fronte alla corte con la tuta arancione. Beecher, che pensa che Said speri in un verdetto negativo per continuare la sua opposizione al sistema, prende il posto del Musulmano, andando a testimoniare al suo posto. Jason Cramer scopre che il suo processo potrebbe essere stato influenzato da un giudice omofobo e chiede anch'egli l'aiuto di Said, reticente per via di come vengono visti i gay dall'islamismo. Ryan O'Reily viene a scoprire dal fratello che Stanislofsky ha un telefono: il russo lo aveva rubato a un altro detenuto, Ralph Galino. O'Reily tenta di rubarglielo a sua volta, ma non trovandolo, va a dire a Galino che Nikolai glielo ha rubato. Alla richiesta di Galino ri restituirglielo, Stanislofsky incarica Jaz Hoyt di farlo fuori. I Latinos continuano nei tentativi di omicidio di Alvarez, ma una notte Miguel scompare: \u00e8 scappato insieme a Busmalis, che nel frattempo aveva scavato un nuovo tunnel vicino l'infermeria.\nIl conto da pagare.\nTrama.\nBusmalis viene catturato e torna ad Oz, mentre Alvarez \u00e8 ancora latitante. Il nuovo capo dei latinos Enrique Morales prende il comando ordinando l'uccisione di Hernandez all'insospettabile Bob Rebadow. Prima di morire per\u00f2 Hernandez aveva svelato a Glynn che Hughes gli aveva dato la pistola e Hughes conferma, costringendo il direttore a metterlo agli arresti. Glynn \u00e8 anche impegnato nella campagna come vicegovernatore e decide di assumere un capo unit\u00e0 di colore per avere i favori della comunit\u00e0 afroamericana. Basil comincia a far uso di droghe per convincere i vari capi a dargli fiducia. Bellinger confessa a suo marito che sua figlia \u00e8 nata dal rapporto incestuoso avuto col padre. Said da l'addio a Tricia Ross, che si sta per trasferire in California, e riesce a far ottenere un nuovo processo a Cramer. Dopo un confronto poco fruttuoso tra gli O'Reily e la Nathan e i genitori di Preston, Gloria viene stuprata tornando a casa. Schillinger viene a sapere che \u00e8 stato Beecher a organizzare gli incontri con suo figlio Hank, e pensando che sia un tentativo per manipolarlo, paga il figlio per rapire i figli di Beecher.\nPiet\u00e0.\nTrama.\nLe ricerche dei figli di Beecher sono in corso, e le cose peggiorano drammaticamente quando Schillinger manda via posta una mano mozzata di uno dei bambini. Keller torna dall'ospedale e aver visto la morte da vicino sembra averlo cambiato. Basil deve superare un'ultima prova per essere credibile agli occhi di Pancamo, Morales e Adebisi: uccidere qualcuno. Said lascia la difesa di Cramer perch\u00e9 lo crede comunque colpevole. Tuttavia il verdetto viene ribaltato e Cramer \u00e8 libero. Il nuovo capo unit\u00e0, Martin Querns, dice ad Adebisi che chiuder\u00e0 un occhio sui giri di droga, ma non tollerer\u00e0 alcun tipo di violenza. McManus fa ritorno e Glynn lo assegna al Braccio B. La dottoressa Nathan torna a Oz, e convinta che O'Reily sia il responsabile del suo stupro, lo attacca sia verbalmente che fisicamente sotto gli occhi di Peter Marie. Pi\u00f9 tardi O'Reily confesser\u00e0 a Peter Marie che non ha alcun legame con quello che \u00e8 successo alla dottoressa. L'esecuzione di Shirley Bellinger per impiccagione viene eseguita.\nMateria grigia.\nTrama.\nBasil incontra un nuovo detenuto: Bruno Gergan, ex poliziotto con cui aveva collaborato e che lo riconosce subito. Sotto la minaccia di essere scoperto e col bisogno di uccidere qualcuno come ultima prova per entrare nel giro di droga, Basil gli tende una trappola e, con l'aiuto inconsapevole di Hill, lo uccide. Un nuovo detenuto musulmano, Supreme Allah, fa il suo ingresso, distaccandosi per\u00f2 sin da subito dagli altri Musulmani e anzi associandosi pi\u00f9 ad Adebisi e compagni. Glynn, su suggerimento di Devlin, decide di utilizzare a suo vantaggio d'immagine lo stupro subito dalla figlia nella corsa alla carica di Vice-governatore. Querns decide di far trasferire gli ariani e i centauri in un altro braccio e promuovere Adebisi, Pancamo e Morales delegati. Questo crea forti tensioni tra Querns e Murphy, che fiuta il pericolo di questa decisione. O'Reily incontra Patrick Keenan, responsabile dello stupro della Nathan, e riesce a impadronirsi del cellulare di Stanislofsky. L'omicidio di Hernandez ha reso Rebadow un uomo diverso, spingendolo a chiedere a Morales un nuovo omicidio. Beecher viene avvisato che suo figlio \u00e8 stato ucciso. Informato dall'FBI, si pensa che il mandante del rapimento sia Keller. Beecher aggredisce Keller tentando di accoltellarlo. In realt\u00e0 Schillinger ha pagato, Eli Zabitz, un detenuto ex membro dell'FBI, per mentire a Beecher. Mukada per\u00f2 ottiene un confronto con Schillinger e gli chiede espressamente di lasciare libera la figlia e che Beecher, rintracciando Hank, voleva solo trovare un modo di porre fine all'odio fra i due. Schillinger ordina al figlio di riportare la bambina a casa.\nA proposito di saggezza.\nTrama.\nCol via via pi\u00f9 detenuti e guardie bianche trasferite in altri bracci e quelli di colore sempre pi\u00f9 numerosi a Em City, Said comincia a intuire che c'\u00e8 qualcosa che non va per il verso giusto ed espone tutte le sue perplessit\u00e0 a Querns. McManus porta le sue guardie di fiducia insieme a lui nel Braccio B mentre la Howell, paradossalmente, viene riassunta a Em City. Nathaniel Ginzburg, gravemente malato di Aids, ottiene l'anticipo della data della sua esecuzione per porre fine alle sue sofferenze, ma il giorno della sentenza viene trovato gi\u00e0 senza vita steso sulla brandina. Basil non pu\u00f2 pi\u00f9 nascondere il fatto di essere diventato tossicodipendente e lo confessa a Sorelle Peter Marie. Beecher scopre che il vero mandante dei rapimenti \u00e8 stato Schillinger visto che Hank \u00e8 stato catturato e prova a riavvicinarsi a Keller, che questa volta lo respinge e taglia i ponti con lui, confessando oltretutto a Padre Mukada di essere stato con parecchi uomini prima di arrivare a Oz, e di averli uccisi per mettere a tacere voci sulla sua sessualit\u00e0. Mukada lo invita a costituirsi alla Polizia se si sente davvero pentito. Rebadow sceglie come vittima proprio il caro compagno di cella Busmalis, ma viene fermato prima che porti a termine l'assassinio e spedito in buca. O'Reily \u00e8 ancora tormentato dalla storia d'amore mai nata tra lui e la d.ssa Nathan e per dimostrare quanto la ami, uccide a sangue freddo in palestra il suo stupratore, Patrick Keenan, non prestando attenzione al fatto che Arif ha segretamente assistito al tutto. A seguito di tali eventi la dottoressa decide di lasciare il lavoro alla prigione senza promessa di tornare.\nPiccolo mondo spietato.\nTrama.\nO'Reily ha una relazione segreta con Claire Howell e approfitta della situazione per chiederle il favore di uccidere per lui Stanislofsky, che viene fulminato mentre sta facendo il bagno in infermeria. Keller scopre che Zabitz \u00e8 stato pagato da Schillinger per dare la falsa pista del rapimento a Beecher. Prima di aggredirlo per\u00f2, l'uomo muore d'infarto dalla paura. Hank Schillinger viene liberato grazie a un vizio di forma; Beecher, furibondo, da incarico a Pancamo di rintracciarlo e farlo fuori. Rebadow esce dalla buca, solo per scoprire che i suoi problemi di aggressivit\u00e0 sono causati da un tumore al cervello da operare con urgenza. Arif pensa che l'unico modo per fermare il potere via via crescente di Adebisi sia quello di rinominare Said come capo dei Musulmani. E mentre Adebisi, con l'intercessione continua di Querns, ha oramai il controllo totale della situazione (perfino Pancamo e Morales vengono trasferiti nel Braccio B), Said architetta un piano con McManus facendo finta di sottomettersi ad Adebisi ed entrando nel suo clan. In una conferenza stampa in prigione alla presenza di Devlin e Glynn, Clayton Hughes fa il suo ingresso armato e fa fuoco sul governatore, ferendolo gravemente.\nPuoi giocarci la vita.\nTrama.\nDopo il tentato omicidio di Devlin da parte di Hughes, Glynn si ritira dalla corsa come vice-governatore. Basil viene scoperto da Hill ed \u00e8 costretto a confessare l'omicidio di Gergan, facendo saltare cos\u00ec tutta l'operazione. Sorella Peter Marie ritrova se stessa e decide di continuare a vestire gli abiti da suora. Nel braccii della morte, Moses Deyell, riesce a scavare una buco tra la sua cella e quella del razzista Mark Miles, e lo fa fuori. Schillinger riceve la visita dalla moglie di Hank, che le confessa di essere incinta. Keller e O'Reily decidono che \u00e8 arrivato il momento di porre fine al comando di Adebisi a Oz, uccidono cos\u00ec un detenuto a caso, scatenando le ire di Querns, che pretendeva violenza zero. Keller assassina anche un altro detenuto, Mondo Browne, facendo ricadere la colpa su Supreme Allah. In seguito a questa nuova ondata di violenza, Glynn decide di licenziare Querns e riassumere McManus. Intanto a Em City Said scopre che Adebisi ha filmato dei video amatoriali che riprendono tutte le depravazioni e l'uso di droga sfrenato nella sua cella. Con l'aiuto di Poeta, riesce a farsi trasferire nella cella di Adebisi, ma l'uomo scopre ben presto le sue intenzioni e cerca di ucciderlo. In una tesissima scena finale, la tenda dell'acquaio si tinge di rosso: Adebisi (che col ritorno di McManus avrebbe dovuto essere trasferito a un altro braccio) ne esce fuori sanguinante, cadendo privo di vita. Said \u00e8 riuscito ad avere la meglio.\nMedium in gabbia.\nTrama.\n6 mesi dopo la morte di Adebisi, una trupe televisiva, capitanata dalla giornalista Lisa Logan e dall'anchorman televisivo Jack Aldridge, arriva a Oz per uno speciale che documenti le condizioni di vita nella prigione e approfondire le ragioni nascoste dell'omicidio di Simon. Logan e la troupe intervistano Schillinger, Keller, Beecher con domande generiche e riprendono la prima giornata a Oz di un nuovo detenuto, Omar White. Aldridge poi, si addentra con domande pi\u00f9 specifiche riguardo al caso Adebisi, facendo pressione a O'Reily e allo stesso Said, scagionato per aver commesso il delitto per legittima difesa. Preoccupati che possano mettere in luce aspetti scomodi della vicenda, come quella delle cassette, McManus, Glynn e gli agenti di custodia fanno muro, negando ogni evidenza, col direttore che, su sollecitazione di Querns, distrugge le videocassette. Il programma prevede che Aldridge, passi una notte in cella con un detenuto, la scelta ricade su White, che nel frattempo viene per\u00f2 portato in buca. L'uomo sceglie quindi Cyril O'Reily, che da adolescente era stato intervistato dall'uomo insieme a Ryan. Cyril parlando con lui nell'acquario, ha dei flash, ricordando effettivamente di averlo gi\u00e0 visto, e convoglia su di lui la sua ira, ritenendolo responsabile in qualche modo, del cancro che ha portato via la madre. In un attacco di rabbia incontrollato comincia a percuotere violentemente il presentatore, prima che le forze speciali lo portino via con la forza. In seguito a questa brutta piega degli eventi, il programma viene cancellato e mai mandato in onda.\nClandestini a Oz.\nTrama.\nMcManus introduce nuove regole a OZ, tra cui una gabbia nel bel mezzo della prigione dove mandare i prigionieri in isolamento. Miguel Alvarez torna in prigione, catturato al confine col Messico 6 mesi dopo l'evasione. Torna anche la Nathan che capisce di provare realmente qualcosa per O'Reily, che nel frattempo le ha confessato l'omicidio di Keenan. Glynn assume una nuova segretaria mentre la sua relazione finisce bruscamente in divorzio. Busmalis chiede all'assistente di Miss Sally di sposarlo e progetta un nuovo tunnel per scappare da lei. Leroy Tidd vuole convertirsi come musulmano, ma al rifiuto del diffidente Said, si propone a Schillinger per eliminarlo di persona. Schillinger trova in un nuovo pastore, Jeremiah Cloutier, una fonte di redenzione e pace. Beecher cerca di far ingelosire Keller, dormendo con Ronald Barlog, vecchio amico di Chris. Burr Redding fa il suo ingresso a OZ, personaggio violento e carismatico sin dal primo approccio, prende subito le redini degli zombi, e costituisce subito una minaccia per Morales e Pancamo. Il latino cerca di approfittare dell'arrivo temporaneo di alcuni immigrati cinesi per incastrare Redding ed eliminarlo. Alla fine il \"leader\" dei cinesi si rifiuta di far parte della cospirazione e viene ucciso da Morales. Nonostante ci\u00f2 Morales riesce lo stesso a mettere in cattiva luce Redding, che viene ritenuto responsabile della brutta fine dell'asiatico, e messo in isolamento.\nDolce vendetta.\nTrama.\nGlynn accetta la proposta di Alvarez: tornare a Oz insieme agli altri detenuti, ma da spia intanto Morales gli ordina di far fuori Redding, come prova della sua fedelt\u00e0 a El Norte. La Dr.ssa Nathan, su mandato della Weigart Corp. introduce a Oz un nuovo farmaco da testare, che provoca l'invecchiamento istantaneo e permette ai detenuti di uscire subito, invecchiati come se avessero scontato la pena nella sua intera durata; i fratelli O'Reily si offrono volontari. Jackson Vahue sta quasi per uscire con la libert\u00e0 condizionata ma Augustus, che non lo considera pi\u00f9 un modello di vita, informa la donna stuprata da Vahue, all'oscuro di ci\u00f2, e ci\u00f2 fa s\u00ec che la richiesta di Vahue venga respinta. William Giles viene condannato a morte per l'omicidio di Bevilacqua. Leroy Tidd, che lavora in incognito per gli ariani, riesce a farsi accettare come musulmano da Said, che lo rinomina come Salah Yudin. Schillinger continua a voler cercare la pace interiore tramite Cloutier. Robson e Hoyt, preoccupati del cambiamento del loro capo, minacciano il reverendo, invitandolo a smetterla di avere contatti con Vern. Busmalis ha in programma di sposarsi con Norma Clark, ma la scoperta del suo nuovo tunnel (che lui stava tentando di chiudere) lo fa spedire in isolamento. Glynn fa trasferire Clayton Hughes nel braccio J, quella dei poliziotti corrotti, dove lo stesso Basil si trova. A Barlog viene offerta una sostanziosa riduzione di pena in cambio di informazioni riguardanti Keller e la modalit\u00e0 dei suoi omicidi a sfondo omofobo. Keller viene informato di ci\u00f2 da Beecher e decide di mettere a tacere Barlog per sempre.\nAffilato come un coltello.\nTrama.\nAlvarez \u00e8 in un vicolo cieco: da spia per Glynn deve guadagnarsi la fiducia di Morales ma per far questo deve uccidere Redding, in pi\u00f9 Guerra e un suo amico lo vogliono ancora morto per la vecchia faida con Hernandez. Alvarez decide di uccidere uno dei latinos con un coltello improvvisato e farsi quindi rispedire in isolamento dove imbratta le pareti della cella con le sue stesse feci. Rebadow parla al direttore e lo convince a far tornare Busmalis, che deve sposarsi con Norma. Cyril comincia a invecchiare: i suoi capelli si fanno bianchi, ma il processo viene sospeso quando uno dei biker muore per gli effetti collaterali del farmaco. Tidd ha l'opportunit\u00e0 di uccidere Said ma decide di non agire e risparmiarlo. White decide di mettersi in mostra pugnalando McManus. Uno dei cinesi rifugiati parla con Jia Kenmin, lo sfruttatore che li aveva fatti fuggire in barca dalla Cina, e gli consiglia di uccidere Morales, per vendicarsi del compagno ucciso in precedenza dal latino. Supreme Allah viene fatto uscire dall'isolamento, contemporaneamente Redding confessa a Hill che \u00e8 colpa di Supreme, che inform\u00f2 la Polizia, se ora si trova a Oz e per giunta su una sedia a rotelle. Padre Mukada scopre che molti detenuti si stanno convertendo al credo di \"veri\" Cristiani, professato da Cloutier, e ha un acceso dibattito col reverendo. Schillinger viene finalmente a sapere della morte del figlio Hank, e medita vendetta immediata nei confronti di Beecher, che di par suo, \u00e8 talmente spaventato dall'idea delle ritorsioni verso la propria famiglia, che si sta per offrire in sacrificio all'ariano, quando Keller, in un atto d'altruismo, si autoaccusa dell'omicidio e viene trasferito in una prigione del Massachusetts (dove il crimine, portato a termine dagli uomini di Pancamo, si \u00e8 consumato). Schillinger si tranquillizza e decide di non muoversi contro Beecher e famiglia.\nLa bufera del 2001.\nTrama.\nCon l'arrivo di una bufera di neve, la dottoressa Nathan rischia di perdere la licenza medica a causa della somministrazione della pillola invecchiante risultata difettosa. O'Reily incontra Suzanne Fitzgerald, una donna che dice di essere sua madre. Hughes continua a causare problemi nell'Unit\u00e0 J. Il giorno del matrimonio tra Busmalis e la s.ra Clark, la donna non si presenta, lasciando Busmalis solo all'altare. Mukada e Cloutier hanno una disputa su chi riesca a salvare pi\u00f9 anime, protestanti o cattolici, ma alla fine tornano sui propri passi e decidono che la convivenza pacifica di ogni chiesa \u00e8 la cosa giusta per tutti. Carrie, moglie di Hank, riceve da Schillinger la notizia della morte di Hank, subito dopo ha le doglie e partorisce in carcere. Beecher potrebbe essere rilasciato con la condizionale ma viene coinvolto subito in una rissa col suo nuovo coinquilino, l'ex marine colonnello Edward Galson. Vahue decide di farla finita con la droga pensando al suo passato da sportivo. Redding pianifica gli omicidi di Pancamo, Morales e Supreme Allah, ma Hill, pentito, decide di confessare tutto a Murphy, che allerta le Forze Speciali e ordina la serrata. Nel braccio della morte Giles decide il metodo della lapidazione per l'esecuzione, ma la richiesta viene respinta perch\u00e9 ritenuta eccessivamente crudele. Robson decide di far fuori Said, incaricano un certo Carl Jenkins di farlo, ma al momento dell'attacco Tidd si frappone a mo' di scudo fra i due, ricevendo la coltellata fatale al posto di Said.\nLa discesa di Orfeo.\nTrama.\nMcManus torna dall'ospedale e spinge Morales e Redding a stringere una tregua (almeno apparente). Redding allontana Hill dal gruppo, capendo che la serrata \u00e8 partita a causa sua. Supreme Allah cerca quindi di portare Augustus dalla sua parte per convincerlo a far fuori Redding. Hughes compie il suo passo definitivo verso il baratro facendo fuori Johnny Basil per un futile litigio. Beecher parla con Keller al telefono, i due si salutano ma Keller lo invita a stare il pi\u00f9 lontano possibile da lui per evitare altri guai. Schillinger viene a sapere a un detenuto che faceva il pappone che Carrie era una sua prostituta e il piccolo appena nato potrebbe non essere del suo stesso sangue. McManus sfida l'ex NBA Jackson Vahue a una partita 2 vs 2 a basket al meglio delle tre vittorie. Vahue si ritrova ad avere il modesto Busmalis come compagno mentre McManus un agente, ex giocatore all'universit\u00e0. Nonostante ci\u00f2 Vahue fa valere la sua stazza e il talento da professionista e la prima vittoria va a lui e Busmalis. Moses viene trasferito in un ospedale per degli esami pre esecuzione perch\u00e9 ha deciso di donare gli organi, ma nel tragitto tenta di fuggire dal furgone in corsa e muore. In carcere arriva un terrorista che chiede asilo in USA, un certo Padraig Connelly, che rifiuta di stringere amicizia con Ryan O'Reily, ma presto si rende conto che rischia di restare a OZ per molto tempo. Intanto a seguito di un litigio Cyril colpisce con violenza Jia Kenmin, mandandolo in coma. Col rischio che il fratello venga inviato a un ospedale psichiatrico, Ryan chiede alla Dr.ssa Nathan se pu\u00f2 farli scappare di prigione.\nPareggiare il conto.\nTrama.\nMcManus insiste col voler aiutare White, anche se questo sembra un caso irrecuperabile. Beecher parla coi genitori di Kathy Rockwell, la bambina che aveva ucciso, che dicono di non volersi opporre alla possibile scarcerazione di Tobias. Hughes chiede a Glynn di essere giustiziato per l'omicidio di Basil, ma Glynn rifiuta. Said non riesce a trovare pace per l'omicidio di Tidd, e in un momento di furia incontrollata, pesta a sangue Robson che lo aveva provocato. Schillinger ha la conferma che Carrie era una prostituta e che la nipote potrebbe non essere sua. La seconda partita di basket vede il pareggio da parte di McManus e Brass anche grazie ad alcuni AC che avevano precedentemente infortunato Vahue. Intanto Brass viene invitato da uno scout a presentarsi nella sede dei Sacramento Kings in quanto potrebbe entrare a far parte della squadra, ma Morales, arrabbiato per le scommesse perse, ordina una finta rissa finalizzata all'attacco di Brass, a cui vengono tagliati entrambi i tendini d'achille. Redding scopre che Tug Daniels \u00e8 un traditore che punta a eliminarlo e prendere il suo posto. Per questo motivo decide di farlo fuori. Devlin decide di sospendere l'esecuzione di Giles e di proibire i metodi di esecuzione crudeli che non siano l'iniezione letale o la sedia elettrica. Cloutier esclude Timmy Kirk dal gruppo per via delle violenze che sta mettendo in atto nei confronti di chi non vuole convertirsi. Ryan O'Reily corrompe Alvin Yood, nel braccio J, per infortunare gravemente la Howell, e tenerla lontano da Cyril, con il quale voleva intrattenere dei rapporti. Intanto sempre Ryan viene a conoscenza di un piano che Padraig Connelly sta mettendo in atto: progettare una bomba per far saltare in aria Emerald City.\nLe ultime parole famose.\nTrama.\nPer cercare di tornare tra le grazie di Redding, Hill riesce a sapere che Supreme Allah \u00e8 allergico alle uova: durante il pranzo fa si che ad Allah venga preparata una pietanza mortale che porta alla morte di Supreme per shock anafilattico. Morales intanto sopravvive a un tentativo di omicidio da parte di Galson (per conto di Redding), uccidendo in modo brutale il Colonnello. Cloutier perde il suo posto come capo della Chiesa Nuova e anche i suoi seguaci, come Kirk e Burns, si ribellano a lui. Nel tentativo di riavvicinarsi si offre di fare i lavori manuali assieme a loro ma questi gli tendono una trappola e, insieme a Hoyt e gli altri bikers, viene murato vivo dietro a un muro della cucina. Hughes riesce a ribellarsi e mettere fuori combattimento la guardia di turno e prendere il controllo dell'isolamento. Glynn si presenta per capire le intenzioni dell'uomo, assolutamente fuori controllo, ma Hughes tenta di accoltellarlo; nella ressa interviene un altro detenuto, Greg Penders, che uccide Hughes. McManus trova in Murphy il compagno per la partita decisiva di basket: i due, nonostante l'impegno, perdono malamente contro Vahue e Busmalis. Schillinger viene a sapere della possibilit\u00e0 che Beecher esca di prigione e tenta di impedirglielo, ma Beecher viene sorvegliato a vista fino al giorno dell'udienza. Beecher viene giudicato idoneo alla libert\u00e0 condizionale ed \u00e8 finalmente libero, nonostante i tentativi di Schillinger e Robson di farlo fuori fino all'ultimo. Lo vediamo passeggiare all'aperto insieme alla figlia e alla donna che le fa da avvocato, finalmente sereno. La mattina per\u00f2 il un brusco risveglio. quello di Beecher era solo un sogno, la realt\u00e0 lo vede ancora a Oz, la libert\u00e0 gli \u00e8 stata negata, per la gioia di Schillinger e Robson che tentano subito di importunare l'uomo, ricevendo in cambio la reazione di un insolitamente furioso Kareem Said, che li attacca e pugnala entrambi. Il piano di Connelly di far saltare in aria Emerald City \u00e8 ultimato: la bomba improvvisata \u00e8 pronta ad essere detonata, ma Ryan \u00e8 pentito: capisce di amare davvero Gloria e che l'atto terrorista di Padraig, per quanto motivato secondo lui da fini politici (all'uomo viene negato l'asilo negli USA e verr\u00e0 rimpatriato in Gran Bretagna, dove dovr\u00e0 subire un processo per i crimini compiuti in patria) non vale la vita di decine di persone innocenti. Tenta dunque di disinnescare la bomba invano, Padraig quindi lo raggiunge e la attiva, provocando il fuggi fuggi generale dell'intera prigione. Per pura fortuna la bomba non si attiva e l'uomo viene placcato dalle forze speciali. Purtroppo per\u00f2 destino vuole che un'esplosione ci sia comunque: in cucina Ryan aveva dimenticato il gas acceso: quando una guardia che fa il turno di notte tenta di accendere una sigaretta, il disastro \u00e8 fatto."}
{"id": "1377452", "revid": "1086846", "url": "https://it.wikipedia.org/wiki?curid=1377452", "title": "Societ\u00e0 Sportiva Lazio 1979-1980", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 1979-1980.\nStagione.\nNella stagione 1979-1980 la Lazio disput\u00f2 il Campionato di Serie A, piazzandosi (sul campo) al tredicesimo posto e raggiungendo la salvezza. La squadra fu per\u00f2 coinvolta nello Scandalo del Totonero e, insieme al Milan, condannata al declassamento in ultima posizione e alla retrocessione d'ufficio: domenica 23 marzo 1980, dopo l'incontro col Pescara, un intervento della polizia allo Stadio Olimpico port\u00f2 all'arresto di quattro giocatori (Cacciatori, Giordano, Manfredonia e Wilson) successivamente trasferiti al carcere di Regina Coeli. Anche in altri stadi si verific\u00f2 la stessa sorte: a Milano furono arrestati Felice Colombo, presidente della societ\u00e0 rossonera, ed otto calciatori. Il processo, tenutosi mercoled\u00ec 14 maggio, condann\u00f2 il club romano alla retrocessione oltre a punire i giocatori coinvolti: squalifiche a vita per Cacciatori e Wilson, squalifiche di 5 anni e 4 mesi per Giordano e Manfredonia. Le pesanti sanzioni, unite al fallimento sportivo, determinarono la fine di un'era in casa biancoceleste: il patron Umberto Lenzini rassegn\u00f2 le dimissioni, lasciando il timone societario ai fratello minore Aldo.\nL'annata \u00e8 inoltre passata alla storia per un altro fatto di cronaca nera, verificatosi in occasione del derby del 28 ottobre 1979 quando alcuni minuti prima della gara un razzo lanciato dalla Curva Sud colp\u00ec ed uccise il tifoso Vincenzo Paparelli.\nOrganigramma societario.\nArea direttiva\nArea tecnica"}
{"id": "1377461", "revid": "110157", "url": "https://it.wikipedia.org/wiki?curid=1377461", "title": "Zero She Flies", "text": "Zero She Flies \u00e8 il terzo album di Al Stewart, pubblicato nel 1970\nDisco.\n\"My Enemies Have Sweet Voices\" \u00e8 una poesia di Pete Morgan musicata da Al Stewart\n\"Burbling\" e \"Room of Roots\" sono strumentali per sola chitarra.\n\"Manuscript\" \u00e8 la prima canzone di argomento storico scritta da Stewart.\nNelle note di copertina il musicista scozzese ringrazia un considerevole numero di persone: musicisti (tra i quali Judy Collins, Joni Mitchell, Lonnie Donegan, Bob Dylan), scrittori (John Ronald Reuel Tolkien, Jean Paul Sartre), personaggi storici (come Nostradamus e il Principe Louis di Battenberg) e amici.\nTracce.\nTutte le canzoni scritte da Al Stewart eccetto \"My Enemies Have Sweet Voices\" di Peter Morgan &amp; Al Stewart"}
{"id": "1377462", "revid": "436907", "url": "https://it.wikipedia.org/wiki?curid=1377462", "title": "Odio pieno", "text": "Odio pieno \u00e8 il primo album in studio del gruppo musicale italiano Colle der Fomento, pubblicato nel 1996 dalla Mandibola Records.\nDescrizione.\nIl disco \u00e8 caratterizzato da sonorit\u00e0 tipicamente anni novanta: si sente molto infatti l'influenza di gruppi come gli statunitensi Cypress Hill e gli italiani Sangue Misto. In esso sono presenti collaborazioni con Kaos e Piotta in \"Ciao ciao\" e il solo Piotta in \"L'attacco dei funkadelici quattro\", bonus track del disco dove canta anche il beatmaker Ice One.\nIl titolo del disco nasce per varie motivazioni. Come riferito da Danno in un'intervista, il titolo vuole omaggiare il film \"L'odio\" di Mathieu Kassovitz, pellicola che con le sue tematiche di aspra e cruda critica sociale, tocc\u00f2 particolarmente i membri del collettivo romano. La seconda motivazione \u00e8 la tag di Sugo, amico writer dei Colle der Fomento, che scriveva sui muri la parola \"hateful\". Il titolo vuole indicare l'odio totale verso ci\u00f2 che non piace, odio pieno verso ci\u00f2 che nuoce alle cose amate.\nIn copertina sono presenti i tre componenti del gruppo (Masito a sinistra, Ice One al centro e Danno a destra) fotografati davanti al Teatro Ambra Jovinelli. La fotografia presenta toni bluastro per riprendere il sound sporco e notturno del disco, mentre la ristampa mantiene la stessa immagine ma con colori improntati su toni caldi come arancione, giallo e rosso.\nRistampa.\nNel 1997 il disco \u00e8 stato ristampato dalla Virgin Music con la sopracitata differenza cromatica nella copertina e l'aggiunta di alcune tracce. Le tracce presenti nella ristampa sono esclusivamente remix: \"L'attacco dei funkadelici quattro\", \"Quello che ti do\" e \"Solo hardcore\".\nNel 2012 il disco \u00e8 stato nuovamente ristampato mantenendo la stessa grafica e la stessa scaletta, con un mastering migliorato, dell'edizione del 1997.\nA febbraio 2014 \u00e8 stata annunciata la ristampa in 12\" con tiratura limitata a 500 copie, di cui 200 con vinile di colore blu."}
{"id": "1377474", "revid": "287204", "url": "https://it.wikipedia.org/wiki?curid=1377474", "title": "Magnetoresistenza gigante", "text": "La magnetoresistenza gigante (\"Giant magnetoresistance\" in inglese, da cui GMR) \u00e8 un effetto quantistico di tipo magnetoresistivo, ovvero legato alla capacit\u00e0 dei corpi di variare la propria resistenza elettrica in presenza di campi magnetici esterni. Il fenomeno si osserva in sistemi di sottili pellicole metalliche, con alternanza di materiali ferromagnetici e non magnetici.\nL'effetto si manifesta in un abbassamento significativo del valore della resistenza elettrica in presenza di un campo magnetico, poich\u00e9 questo allinea le magnetizzazioni degli strati ferromagnetici vicini (debolmente accoppiati). Negli strati non magnetici, l'allineamento dello spin degli elettroni \u00e8 in egual numero parallelo ed antiparallelo al campo esterno, il che ne diminuisce l'ampiezza di scattering.\nQuesto effetto viene utilizzato per la produzione di memorie MRAM e degli Hard disk.\nLa scoperta.\nLa GMR \u00e8 stata scoperta indipendentemente nel 1988 in Fe/Cr/Fe tristrato da un'\u00e9quipe guidata da Peter Gr\u00fcnberg del J\u00fclich Research Centre, che possiede il brevetto, e in Fe/Cr multistrato dal gruppo di Albert Fert dell'Universit\u00e0 di Parigi-Sud, che scopr\u00ec per primo l'effetto sul multistrato che condusse alla sua denominazione, e ne spieg\u00f2 per primo la fisica sottesa. La scoperta della GMR \u00e8 considerata come la nascita della spintronica. Gr\u00fcnberg e Fert hanno ricevuto vari premi e riconoscimenti prestigiosi per la loro scoperta e per i contributi al campo della spintronica, compreso il Premio Nobel per la Fisica del 2007.\nTipologie di GMR.\nGMR multistrato.\nDue o pi\u00f9 strati ferromagnetici sono separati da uno strato molto sottile (circa 1\u00a0nm) di materiale non-ferromagnetico (ad esempio Fe/Cr/Fe). A certi spessori il RKKY che unisce gli strati ferromagnetici adiacenti diviene antiferromagnetico, rendendolo energeticamente preferibile per le magnetizzazioni degli strati adiacenti per allineare in caso antiparallelo. La resistenza elettrica del dispositivo \u00e8 solitamente pi\u00f9 alta nel caso anti-parallelo e la differenza pu\u00f2 superare il 10% a temperatura ambiente. Lo spaziamento tra gli strati in questi dispositivi corrisponde tipicamente al secondo picco diamagnetico nell'oscillazione AFM-FM della coppia RKKY.\nL'effetto GMR fu osservato all'inizio nella configurazione multistrato, con ricerche pi\u00f9 recenti focalizzate su pile di 10 o pi\u00f9 strati.\nGMR a valvola Spin.\nDue strati ferromagnetici sono separati da un sottile (circa 3\u00a0nm) strato non ferromagnetico, ma senza la coppia RKKY. Se i campi indotti dei due elettrodi ferromagnetici sono differenti, \u00e8 possibile scambiarli indipendentemente. Pertanto, pu\u00f2 essere raggiunto l'allineamento parallelo e anti-parallelo, e solitamente la resistenza \u00e8 ancora maggiore nel caso anti-parallelo. Questo dispositivo \u00e8 talvolta denominato anche valvola spin.\nLa GMR a valvola spin \u00e8 la configurazione che trova maggiori applicazioni industriali, ed \u00e8 utilizzata negli hard drives.\nGMR granulare.\nLa GMR granulare \u00e8 un effetto che si ottiene nei precipitati solidi di un materiale magnetico in una matrice non magnetica. In pratica, la GMR granulare \u00e8 osservabile solo nelle matrici di rame contenenti granuli di cobalto. La ragione di ci\u00f2 \u00e8 che il rame e il cobalto sono immiscibili, e pertanto \u00e8 possibile creare il precipitato solido raffreddando rapidamente un miscuglio fuso di rame e cobalto. Le dimensioni dei granuli variano in funzione della rapidit\u00e0 di raffreddamento e dall'ammontare della successiva ricottura. I materiali della GMR granulare non sono in grado di produrre le elevate proporzioni GMR rilevabili negli omologhi multistrato."}
{"id": "1377476", "revid": "3082", "url": "https://it.wikipedia.org/wiki?curid=1377476", "title": "Salustio", "text": ""}
{"id": "1377481", "revid": "1452073", "url": "https://it.wikipedia.org/wiki?curid=1377481", "title": "Posidonietum oceanicae", "text": "Il Posidonietum oceanicae (Molinier, 1958) \u00e8 una associazione vegetale caratterizzante i fondi mobili del piano infralitorale, di cui determina anche il limite inferiore, nel mar Mediterraneo. \u00c8 stata descritto per la prima volta a Cap Corse, in Corsica.\nSpecie caratteristica dell'associazione \u00e8 la fanerogama marina \"Posidonia oceanica\". Raggiunge il suo massimo sviluppo entro i 10-20 metri di profondit\u00e0, ma si pu\u00f2 trovare anche fino ai 40 metri.\nPrincipali aggruppamenti vegetali.\nAll'interno del posidonieto \u00e8 possibile distinguere 2 diversi tipi di aggruppamenti vegetali, la vegetazione sciafila dei rizomi (\"Flabellio-Peyssonnelietum squamariae\" Molinier 1958) e la popolazione epifita delle foglie (\"Myrionemo-Giraudietum sphacelarioidis\" Van der Ben 1971).\n\"Flabellio-Peyssonnelietum squamariae\".\nQuesta associazione \u00e8 stata descritta per la prima volta nel Golfo di St. Florent (Corsica).Specie caratteristiche dell'associazione sono:\nSi sviluppa sui rizomi e sulle \"matte\" di posidonia, anche se si trova pure lungo le pareti o fondali poco illuminati dell'infralitorale inferiore.\n\"Myrionemo-Giraudietum sphacelarioidis\".\nCostituisce l'insieme delle specie vegetali presenti come epifite sulle foglie di posidonia, anche se non pu\u00f2 essere considerato esclusivo di questa associazione, perch\u00e9 pu\u00f2 trovarsi anche sulle foglie di altre Angiosperme marine o su quelle di alghe fotofile quali le \"Cystoseira\".\nSpecie caratteristiche sono:\nFattori abiotici che determinano l'associazione.\nLa formazione del \"Posidonietum oceanicae\" \u00e8 regolata da una serie di fattori abiotici:\nLuce.\nLa prateria pu\u00f2 svilupparsi ad una profondit\u00e0 massima di circa 40 metri. A questa profondit\u00e0 penetra circa l'1% della luce incidente in superficie, una quantit\u00e0 di luce sufficiente a garantire la fotosintesi.\nIdrodinamismo.\nSi sviluppa in zone che sono dominate da idrodinamismo unidirezionale, cio\u00e8 l'acqua si muove in un'unica direzione dipendente in massima parte dal moto ondoso.\nSubstrato.\nIl Posidonieto si sviluppa su substrati sabbiosi e ben ossidati ed \u00e8 dipendente dal ritmo di sedimentazione. Un ritmo di sedimentazione troppo elevato, infatti, potrebbe soffocare la posidonia. In alcuni casi pu\u00f2 svilupparsi anche su substrati sabbiosi."}
{"id": "1377487", "revid": "706090", "url": "https://it.wikipedia.org/wiki?curid=1377487", "title": "Episodi di Oz (quinta stagione)", "text": "La quinta stagione della serie televisiva Oz, composta da otto episodi, \u00e8 stata trasmessa sul canale statunitense HBO dal 6 gennaio al 24 febbraio 2002.\nIn Italia, la stagione \u00e8 stata pubblicata interamente sulle piattaforme Sky Box Sets e Now TV l'8 novembre 2017.\nBugie e omicidi.\nTrama.\nOz riapre dopo l'esplosione, rinnovata nell'aspetto. Ryan scopre che Arif lo sta accusando per l'omicidio di Keenan e cerca di depistare le indagini facendo cadere le accuse su Henry Stanton facendo testimoniare il falso a un certo Martin Montgomery. Beecher, Said e Schillinger decidono, su consiglio di sorella Peter Marie, di partecipare insieme alle sessioni di dialogo e di sospendere, almeno momentaneamente, i conflitti. Un bus pieno di parenti e amici dei detenuti, ha un grave incidente nel tragitto verso la prigione, tra le vittime vi sono la madre di Augustus, la sorella di Morales, la moglie di Arif e Carrie Schillinger, moglie del gi\u00e0 defunto Hank.\nLeggi di gravit\u00e0.\nTrama.\nRebadow scopre che il nipote soffre di una grave forma di leucemia e che trovare un donatore di midollo osseo \u00e8 pi\u00f9 difficile del previsto, inizia cos\u00ec a studiare sui libri forme alternative di cure ricavabili dalle piante. Intanto, Alvarez si fa pugnalare volontariamente da Guerra, per cercare di farsi perdonare l'aggressione quasi mortale da parte sua, tempo addietro. Suzanne Fitzgerald, madre di Ryan, ritorna ad OZ come insegnante di musica. Montgomery, insoddisfatto della ricompensa in cibo, minaccia O'Reily di rivelare il depistaggio che Ryan sta escogitando; l'irlandese decide che \u00e8 il momento di toglierlo di mezzo: rivelando a Stanton che \u00e8 stato Montgomery ad incastrarlo. Questi attacca Montgomery, ferendolo al collo quasi mortalmente. Devlin mette al servizio della prigione una delle sue assistenti, Elanor O'Connell, che si occuper\u00e0 delle eventuali denunce sulle violazioni dei diritti dei carcerati. La donna si rivela essere l'ex moglie di McManus. McManus intanto affida a Said un compito: cercare di redimere il sempre pi\u00f9 indisciplinato Omar White. L'assassino di Hank Schillinger, un certo Gaetano Cincetta, decide di parlare, rivelando la responsabilit\u00e0 come mandante di Pancamo. Gli ariani organizzano quindi una spedizione punitiva in massa, pugnalando Pancamo. Timmy Kirk ha preso il posto di Cloutier (sopravvissuto all'esplosione in cucina, ma orribilmente sfigurato e immobilizzato su un lettino in infermeria), come capo dei protestanti. La presenza del reverendo sembra per\u00f2 palesarsi sotto forma di spirito a un terrorizzato Jaz Hoyt mentre \u00e8 in isolamento per aver ucciso il detenuto centauro Jim Burns perch\u00e9 a quest'ultimo, Cloutier, sempre sotto forma di spirito, gli era apparso nel suo acquario durante la notte, e gli era stato ordinato di uccidere Timmy Kirk e Jayz Hoyt, in quanto responsabili dell'incidente.\nNuovi equilibri.\nTrama.\nBrass, ormai zoppo, fa ritorno al Paradiso, dopo aver prestato servizio ai cancelli del penitenziario a causa delle sue condizioni fisiche , e cerca di scoprire il responsabile che gli ha tagliato i tendini d'achille, ponendo fine alla sua futura carriera in NBA. Anche Jia Kenmin si riprende totalmente dal coma in cui lo aveva fatto cadere Cyril, ma non si mostra rancoroso verso i due fratelli, almeno apparentemente. Redding decide di stringere un patto con Morales per quanto riguarda il traffico di droga, estromettendo di fatto i siciliani nel nuovo accordo; Pancamo \u00e8 ancora in infermeria per le ferite infertogli dagli ariani. A cercare vendetta stavolta vi \u00e8 di nuovo Peter Schibetta, che \u00e8 uscito dal reparto psichiatrico dove era finito in seguito allo stupro di Adebisi dopo ben 4 anni. Schibetta per\u00f2 ha ormai perso il rispetto dei suoi compagni ed \u00e8 costretto ad affrontare gli ariani da solo, venendo picchiato e di nuovo brutalmente stuprato da Schillinger. Visti gli sviluppi dell'indagine sulla morte di Hank Schillinger, Keller viene scagionato da ogni accusa e torna a OZ, ad attenderlo per\u00f2 vi \u00e8 una sorpresa spiacevole: l'FBI sta indagando su di lui per gli omicidi a sfondo omosessuale commessi anni prima, e il pericolo concreto per Keller \u00e8 quello della sedia elettrica. Hoyt continua ad avere apparizioni del reverendo Cloutier, che lo istiga ad agire contro Timmy Kirk. Il biker irrompe in chiesa e pugnala Kirk allo stomaco con un crocifisso, non uccidendolo. Il mistero si infittisce, per\u00f2, quando in infermeria si scopre che Cloutier sembra essere svanito nel nulla, non lasciando alcuna traccia.\nProssima fermata, Valhalla.\nTrama.\nUn corso di addestramento cani \u00e8 la novit\u00e0 della settimana: Alvarez, Hill e Penders sono tra i volontari ai quali viene assegnato un cane. Schillinger minaccia Peter Schibetta e lo intima di non rivelare chi \u00e8 stato a stuprarlo. Ryan avverte il pericolo che Jia Kenmin e Chen Li possono costituire per la madre Suzanne e in un diverbio tra i due scatta la rissa nonch\u00e9 l'accoltellamento di Li. Ryan finisce in gabbia e Cyril in isolamento. Il triangolo amoroso tra Beecher, Keller e l'avv. McClain si fa sempre pi\u00f9 complesso quando la donna scopre i rapporti omosessuali tra Tobias e Chris. Dave Brass viene nuovamente attaccato da Carlos Martinez, il detenuto che l'aveva ferito alle gambe, e spedito in infermeria, dove prova a palpeggiare la Nathan, ricevendo delle percosse da parte della donna, memore delle violenze carnali subito tempo prima. Hill non pu\u00f2 smettere di pensare a sua madre, tragicamente scomparsa nell'incidente al Bus, e per placare il dolore, torna a far uso di droga. Gli ariani decidono di colpire nuovamente i musulmani, tendendo un'imboscata a uno dei membri pi\u00f9 giovani, Lalar, che viene torturato da Robson e compagni.\nNiente per caso.\nTrama.\nSaid scopre che White fa, segretamente da corriere per la droga di Redding e in preda alla collera attacca Omar, finendo in buca. Pancamo sviluppa una brutta infezione a seguito della ferita da coltello da parte degli ariani. Tra i nuovi detenuti Adam Guenzel scopre la natura sessualmente ambigua di Beecher e insulta pesantemente Tobias per questo. Schillinger vuole Guenzel come suo schiavo e propone a Beecher uno scambio: potr\u00e0 lavorare allo smistamento posta in custodia protettiva e vedere Keller, ma in cambio, dovr\u00e0 consegnargli Guenzel. Beecher rifiuta. Keller scopre che ci sono indizi pesanti su uno dei suoi omicidi passati, tra cui un testimone che dice di averlo visto scaricare un corpo. Brass vince 2 milioni di dollari alla lotteria, grazie ai numeri fornitigli da Rebadow, e sparisce dalla circolazione, lasciando il nipote di Bob, senza cure. Hill si ammala gravemente ai reni, Redding \u00e8 in cerca di chi gli ha fornito la droga . Morales attacca il marito di sua sorella defunta, dopo aver appreso dalle sue parole che la maltrattava. Mentre Hoyt viene trasferito nel braccio della morte per gli omicidi confessato, Kirk prega Padre Mukada di poter tornare tra i cattolici, ricevendo il no categorico. Ryan O'Reily cerca di organizzare la difesa di Cyril, che stavolta rischia la pena di morte, e organizza una riunione di famiglia per metter su 20.000 dollari, necessari per assumere un avvocato di prestigio. I rapporti tra i due genitori \u00e8 per\u00f2 logoro e l'uomo se ne va, lasciando il ragazzo al proprio destino.\nL'ultima scena.\nTrama.\nLa novit\u00e0 settimanale \u00e8 uno show di variet\u00e0 che vede esibirsi i detenuti, uno fra tutti Omar White. Said torna dall'isolamento e chiede scusa a White. Robson ha un problema con le gengive ed \u00e8 costretto ad andare dal dentista della prigione, di origini indiane. Alvarez decide di dare il suo cane che ha addestrato ad Eugene Rivera, la guardia che aveva accecato qualche anno prima. Il processo di Cyril inizia in modo poco favorevole per il ragazzo, malvisto da giudice e giuria. Redding \u00e8 ancora alla ricerca dello spacciatore che ha fatto star male Hill: Poeta in un tentativo di nascondere la verit\u00e0, forza Busmalis a mentire, incolpando un membro degli italiani (precisamente Salvatore DeSanto), che viene eliminato con una dose letale di LSD mischiata al cibo. Le condizioni di Pancamo peggiorano: l'uomo chiede supporto spirituale a sorella Peter Marie. Le tensioni tra Mukada e Kirk si fanno altissime: il parroco chiede a Hoyt di incolpare come complice Kirk negli omicidi, per farlo trasferire nel braccio della morte. Le prove mancanti per\u00f2, giocano a favore di Kirk che non solo non pu\u00f2 essere incolpato, ma riesce anche a convincere un altro detenuto dell'unit\u00e0 B a fare una telefonata e bruciare la chiesa di Mukada, che resta ferito nell'incidendio. La situazione tra Beecher e Keller frustra l'avvocato McClain, che decide di abbandonare la causa di entrambi. La reazione violenta di Guenzel convince Beecher a fare marcia indietro e accettare il patto di Schillinger: Guenzel viene trasferito nell'Unit\u00e0 B dove viene subito sottomesso da Schillinger e i suoi, mentre Beecher consegna la posta a Keller, solo per scoprire che \u00e8 stato appena trasferito al Benchley Hospital; a mandarcelo \u00e8 stata la Howell, in seguito al rifiuto di Keller di avere rapporti sessuali con la donna.\nLa via per l'Inferno.\nTrama.\nHill torna dal Benchley Memorial ma si rifiuta di dire a McManus chi gli ha dato la droga. Cyril viene giudicato colpevole e Ryan decide di non appellarsi e di \"lasciar morire\" Cyril, nonostante gli sforzi contrari di Gloria, sorella Peter Marie e padre Meehan (un nuovo detenuto che faceva il prete cattolico). Ryan, in cambio del trattamento riservato a Shupe dai \"Latinos\" che gli hanno mozzato un braccio, riesce a istigare le guardie nei confronti di Jia Kenmin, inscenando una rissa e mandandolo in isolamento e poi facendolo picchiare a morte dagli AC. Intanto Rivera accetta in dono il cane-guida di Alvarez. McManus riesce a trovare un donatore per il nipote di Rebadow: un certo Farai Gyrobile, che per\u00f2 si rifiuta categoricamente di donare il proprio midollo osseo e picchia Rebadow. Keller torna a Oz con un orecchio permanentemente sordo. Beecher confessa a Said di aver lasciato Adam Guenzel nelle mani di Schillinger in cambio di poter vedere Keller, Said gli risponde che l'unico modo per potersi redimere \u00e8 costringere se stesso a non vedere pi\u00f9 Keller. Intanto lo stupro di Guenzel comincia a diventare un caso troppo spinoso per Schillinger che, per evitare domande scomode, decide di liberarsene spingendolo a evadere senza per\u00f2 dirgli che le recinzioni di OZ sono attraversate da corrente ad alto voltaggio, che causano la morte del ragazzo.\nLa mossa giusta.\nTrama.\nRobson viene estromesso dalla fratellanza ariana per via delle sue gengive provenienti da un uomo di colore. La sua disperazione \u00e8 tale che prova a tagliarsele via con un coltello improvvisato. Alvarez non regge la pressione dell'udienza per la libert\u00e0 vigilata, e dopo aver picchiato uno dei membri che lo stava accusando duramente viene rispedito in isolamento per l'ennesima volta. Gloria sente di doversi prendere cura di Pancamo, che nel frattempo \u00e8 finito in coma. Omar finisce quasi con l'uccidere uno degli ariani (Wolfgang Cutler) che vuole far fuori Said e McManus non pu\u00f2 far altro che spedirlo in isolamento. Beecher decide di parlare e rivelare la verit\u00e0 sugli stupri di Winthrop e Guenzel e la morte di quest'ultimo: Schillinger viene accusato per i due stupri e trovato colpevole, finendo cos\u00ec in isolamento a tempo indeterminato. Keller viene condannato per uno dei vecchi omicidi alla pena capitale. Rebadow lascia OZ per la prima volta in 35 anni per poter assistere suo nipote, che morir\u00e0 di li a poco. Cyril si rende conto che sta per morire e scatena la sua ira contro gli AC. In una conversazione col padre Ryan rivanga un brutto episodio del suo passato che ha a che vedere con la sorellina morta in tenera et\u00e0. Morales rompe definitivamente con i neri e trova nuovamente alleanza con i siciliani, la prima mossa del nuovo accordo prevede la morte di Redding: Frank Urbano si incarica di far fuori l'uomo, ma quando sta per colpirlo Augustus si mette in mezzo, salvandolo, ma ricevendo la coltellata mortale al posto di Burr."}
{"id": "1377489", "revid": "115072258", "url": "https://it.wikipedia.org/wiki?curid=1377489", "title": "Simon Pimen F\u00ebdorovi\u010d U\u0161akov", "text": "Tra i suoi dipinti, si ricordano \"La santa effigie\" e \"Cristo su trono\", entrambi esposti nella cattedrale della Trinit\u00e0, situata nel monastero della Trinit\u00e0 di San Sergio, a qualche chilometro a nord da Mosca."}
{"id": "1377494", "revid": "1543377", "url": "https://it.wikipedia.org/wiki?curid=1377494", "title": "Joe Simpson (alpinista)", "text": "Biografia.\nNato a Kuala Lumpur, in Malaysia, dove suo padre era di stanza con l'esercito britannico, Simpson crebbe tra Gibilterra, Irlanda e Germania e comp\u00ec gli studi in Inghilterra ad Ampleforth, in West Yorkshire. Studi\u00f2 poi letteratura inglese presso l'Universit\u00e0 di Edimburgo..\nHa raggiunto la notoriet\u00e0 internazionale con il libro \"La morte sospesa\", nel quale ha raccontato della sua drammatica spedizione del 1985 nelle Ande peruviane, in cui durante la discesa dalla Siula Grande ebbe un grave incidente e rischi\u00f2 seriamente la morte. Nel 2003 ne \u00e8 stato tratto il film omonimo.\nMalgrado il parere dei medici sulle possibilit\u00e0 di riprendere l'attivit\u00e0 alpinistica fosse negativo, a causa delle ferite riportate e delle cure scadenti ricevute in Per\u00f9, riprese ad arrampicare due anni dopo. Nel 1991 durante una salita su un seimila himalaiano, il Pachermo, una scivolata gli cost\u00f2 la frattura della caviglia. L'episodio, insieme ad altri precedenti la salita del Siula Grande, \u00e8 narrato in \"Questo gioco di fantasmi\".\nLe sue esperienze al limite della sopravvivenza gli hanno permesso di intraprendere anche una carriera come conferenziere motivazionale, come gi\u00e0 prima di lui altri alpinisti, uno fra tutti Reinhold Messner.\nIl 29 aprile 2008 ha presentato al 56\u00b0 Trento Filmfestival il film \"The Beckoning Silence\", gi\u00e0 trasmesso sulla tv inglese."}
{"id": "1377504", "revid": "706090", "url": "https://it.wikipedia.org/wiki?curid=1377504", "title": "Episodi di Oz (sesta stagione)", "text": "La sesta e ultima stagione della serie televisiva Oz, composta da otto episodi, \u00e8 stata trasmessa sul canale statunitense HBO dal 5 gennaio 23 febbraio al 2003.\nIn Italia, la stagione \u00e8 stata pubblicata interamente sulle piattaforme Sky Box Sets e Now TV l'8 novembre 2017.\nMacbeth.\nTrama.\nAugustus aveva scritto delle memorie prima di morire e come testamento decide che a leggerle siano McManus, Said e Redding, quest'ultimo per\u00f2 rifiuta. Suzanne propone di allestire uno spettacolo teatrale sul McBeth di Shakespeare e Padre Meehan ottiene la parte di protagonista, prima di morire improvvisamente una notte per un aneurisma. Intanto il sindaco Loewen viene incriminato per duplice omicidio a sfondo razziale e le tensioni esplodono in citt\u00e0 e di conseguenza tra la popolazione nera di OZ, costringendo Glynn a chiamare l'ennesima serrata. Schillinger, Stanton e Alvarez vengono rilasciati dall'isolamento per sovraffollamento; Alvarez accetta di far pace con Guerra dopo anni di odio fra i due. Franklin Winthrop tenta il tutto per tutto pur di non restare lo schiavo sessuale di Schillinger e chiede al capo di poter entrare nella fratellanza ariana. In cambio uccide il padre di Beecher poco dopo che questi si era incontrato col figlio.\nIstinti di sopravvivenza.\nTrama.\nBeecher ottiene finalmente la libert\u00e0 vigilata. La ricostruzione di OZ ha liberato sostanze nocive nel reparto isolamento, facendo ammalare White, Penders e molto pi\u00f9 gravemente Carlos Martinez. Un'offerta di lavoro nel telemarketing viene proposta in Oz e Redding la vede come valida alternativa di profitto allo spaccio di droga, che vuole chiudere dopo la morte di Augustus. Alvarez prova a riconciliarsi con Maritza. Peter Schibetta prova a vendicarsi nei confronti di O'Reily (che, insieme ad Adebisi aveva ucciso suo padre Nino anni prima), provando a lanciare il malocchio a sua madre Suzanne, dopo averlo lanciato a Padre Meehan. Ryan per\u00f2 riesce a convincere Pancamo che la vittima del maleficio sia lui, e tanto basta all'italiano per far fuori brutalmente Peter col supporto di Urbano.\nVendetta.\nTrama.\nDopo 6 anni di attesa e soprusi, Beecher lascia finalmente OZ, non prima per\u00f2 di essere informato da Alvin Yood che il padre \u00e8 morto proprio per mano di Schillinger. Alvin suggerisce a Beecher di vendicarsi facendo fuori il sindaco Wilson Loewen. Tuttavia Loewen si \u00e8 nel frattempo inimicato sia il governatore Devlin (minacciando di rivelare alla stampa le sue frodi elettorali se non l'avesse fatto uscire al pi\u00f9 presto da Oz) che Schillinger stesso e quando, una notte, il detenuto William Brandt taglia la gola al sindaco, non \u00e8 dato sapere chi tra Beecher, Schillinger o Devlin, abbia ordinato l'omicidio. Cyril viene sottoposto all'elettroshock per curare la crescente schizofrenia. Said decide di intraprendere un piccolo business nell'editoria, visto che non si trova il modo di pubblicare le memorie di Augustus per problemi legali, ma ad un incontro con un reporter viene improvvisamente ucciso.\nMancanza di comunicazione.\nTrama.\nL'assassino di Said si chiama Lemuel Idzik. L'uomo pur firmando la propria confessione, si rifiuta di spiegare i motivi di tale, inspiegabile gesto, ripetendo frasi sconnesse. Ryan apprende dell'arrivo a Oz di Jahfree Neema, ex membro delle Pantere Nere e amante di sua madre Suzanne. Beecher torna a Oz come avvocato di Keller, riuscendolo a farlo uscire dal braccio della morte. Arif prende il comando dei musulmani. I neri abbandonano il lavoro di telemarketing, lasciando solo Redding. Martinez non \u00e8 morto per avvelenamento, ma \u00e8 stato assassinato e Brass \u00e8 il primo sospettato. White riesce a farsi trasferire di nuovo a Em City in cambio del suo silenzio sulla tossicit\u00e0 della prigione. Robson riesce a sbarazzarsi di Wolfang Cutler, che lo aveva reso suo schiavo sessuale.\nPerdona e dimentica.\nTrama.\nJaz Hoyt viene giudicato mentalmente infermo e dovr\u00e0 essere trasferito in un ospedale psichiatrico. I musulmani faticano a mandare avanti il business nell'editoria voluto da Said. Alvarez riceve a sorpresa la notizia che Wolfgang Cutler, da testamento, desidera lasciare a lui tutti i suoi averi. Robson viene giudicato positivamente per l'omicidio e riammesso da Schillinger nella Fratellanza Ariana. Glynn investiga nell'omicidio del sindaco Loewen e viene a sapere, pur non potendolo dimostrare con prove concrete, che Brandt era stato pagato da un AC, tale Adrian Johnson, per uccidere il sindaco. Busmalis riceve la visita di Norma e sua figlia, ricevendo per la seconda volta la proposta di matrimonio dalla donna. Keller sente la mancanza di Beecher, e in un eccesso di gelosia organizza un piano: lo prega di consegnare un farmaco illecito alla sua ex, inventando una storia che vede la donna gravemente malata di cancro, Beecher, con molta reticenza, si vede costretto ad accettare. Chris fa una soffiata e Beecher viene colto in flagranza di reato, violando cos\u00ec i termini della libert\u00e0 vigilata e venendo rispedito a Oz.\nUna giornata con la morte.\nTrama.\nKeller viene respinto da Beecher e decide di stringere alleanza con Schillinger. Idzik viene trasferito a Em City in acquario con Omar, che per\u00f2 ha promesso a McManus di non toccarlo. Glynn continua a investigare su Johnson, trovando sempre pi\u00f9 prove che lo implicano nell'omicidio del sindaco Loewen. Una delle infermiere, Gloria Grace, viene trovata colpevole degli omicidi di Martinez e Morales nell'infermeria. La vedova di Cutler fa visita ad Alvarez. Redding, in difficolt\u00e0 col lavoro di telemarketing, boicotta il lavoro dei musulmani manomettemdo i macchinari per la rilegatura libri. L'esecuzione di Cyril viene rinviata all'ultimo secondo per decisione della Corte Suprema.\nLa fine del mondo.\nTrama.\nDue nuovi spacciatori: Stanley Bukowski e Alonzo Torquemada, arrivano a Oz, il primo viene immediatamente fatto fuori dai Siciliani, che vogliono mantenere il controllo sullo spaccio di droga. Keller non chiarisce la propria posizione, giura fedelt\u00e0 sia a Beecher che a Schillinger, baciando entrambi. Idzik chiede a White di essere ucciso, il rifiuto di quest'ultimo spinge Lemuel a ucciderlo la sera stessa, tagliandogli la gola. Ryan riacquista la speranza che Cyril possa scampare all'esecuzione. Alvarez aspetta il colloquio per la libert\u00e0 condizionale. Glynn ha sempre pi\u00f9 chiaro il quadro della situazione sull'omicidio di Loewen, ma proprio quando sta per arrivare alla conclusione dell'indagine, viene ferito a morte da uno dei detenuti Lionel Kelsch, su ordine di Johnson, immediatamente prima che una cerimonia di premiazione che lo riguarda, abbia inizio.\nUscire di scena.\nTrama.\nDevlin viene accusato di essere coinvolto negli omicidi del sindaco Loewen e di Glynn. In risposta a tali accuse d\u00e0 un mese di preavviso di licenziamento a McManus. Querns rimpiazza Glynn come direttore della prigione e comunica a McManus che se Devlin verr\u00e0 arrestato potr\u00e0 restare al suo posto. Brass impazzisce del tutto e prova a uccidere Jackson Vayhue sparandogli per averlo snobbato, ma l'uomo viene arrestato. Padre Mukada scopre che i genitori di Jaz Hoyt sono ricchi e lo hanno adottato, rintraccia la madre e le permette di far visita al figlio. Uno sconsolato Miguel, decide di tornare a far uso della droga che Torquemada gli offre. Rebadow e Stella si riconciliano, mentre Pablo accoltella un altro detenuto e viene spedito in buca. Nella recita del Macbeth, Keller d\u00e0 a Beecher un pugnale vero al posto di quello di scena. L'uomo pugnala Schillinger, uccidendolo. Ryan, ancora segnato dall'esecuzione di Cyril, decide di perdonare il padre (che nel frattempo \u00e8 stato spedito come prigioniero a Oz). Keller capisce di aver ormai perso la possibilit\u00e0 di tornare con Beecher e, in un atto di disperazione finale, si lancia da uno dei balconcini della prigione, facendo ricadere la colpa su Beecher. Prima di lanciarsi, l'uomo rivela a Tobias che non dovr\u00e0 pi\u00f9 preoccuparsi degli ariani. Egli ha infatti preparato un piano: ha spedito un pacco contenente una sostanza estremamente velenosa per uccidere istantaneamente tutti gli ariani che lavorano nelle poste e questo costringe McManus a ordinare un'evacuazione di massa di tutti i prigionieri. Gli ultimi istanti mostrano i detenuti, seduti sui sedili degli autobus penitenziari che li stanno portando via. McManus ricorda a tutti che il trasferimento \u00e8 temporaneo e che torneranno a Oz un giorno. Nel frattempo la telecamera si sofferma sulle varie sezioni e celle della prigione, ormai vuote."}
{"id": "1377513", "revid": "729019", "url": "https://it.wikipedia.org/wiki?curid=1377513", "title": "Linea 3 (metropolitana di Citt\u00e0 del Messico)", "text": "La linea 3 della Metropolitana di Citt\u00e0 del Messico \u00e8 la pi\u00f9 estesa del sistema, il suo colore caratteristico \u00e8 il verde oliva, la linea passeggeri ha una lunghezza di 21.278\u00a0km mentre la sua lunghezza totale arriva a 23.609\u00a0km. Attraversa la citt\u00e0 da Nord a Sud in quasi tutta la sua estensione, dalla stazione Indios Verdes alla Stazione Universidad, con un totale di 21 stazioni.\nI viali sotto cui si estende sono Avenida de los Insurgentes, la via Zolt\u00e1n Kod\u00e1ly, la Av. Balderas, Av. Cuauht\u00e9moc, Av. Universidad, Av. Copilco e Delf\u00edn Madrigal.\nSi incrocia con la Linea 6 nella stazione Deportivo 18 de Marzo, con la linea 5 nella stazione La Raza, con la Linea B nella stazione Guerrero, con la linea 2 nella stazione Hidalgo, con la L\u00ednea 1 nella stazione Balderas e con la L\u00ednea 9 nella stazione Centro M\u00e9dico. La stazione Indios Verdes si allaccia con la linea 1 del Metrobus verso Dr. Galvez.\nI treni che vi circolano sono degli NM-79 fabbricati in Messico nel 1979, e degli NM-83 fabbricati in Messico tra il 1983 e il 1991. La sua costruzione \u00e8 completamente sotterranea a eccezione della stazione di Indios Verdes, Deportivo 18 de Marzo, Potrero e Universidad che sono in superficie.\nLa linea 3 venne inaugurata il 20 novembre 1970 da Tlatelolco a Hospital General; il 25 agosto 1978 da Tlatelolco a La Raza; il 1\u00ba dicembre 1979 da La Raza a Indios Verdes; il 7 giugno 1980 da Hospital General a Centro Medico; il 25 agosto 1980 da Centro Medico a Zapata e il 30 agosto 1983 da Zapata a Universidad."}
{"id": "1377530", "revid": "6923", "url": "https://it.wikipedia.org/wiki?curid=1377530", "title": "Centinato", "text": ""}
{"id": "1377531", "revid": "196390", "url": "https://it.wikipedia.org/wiki?curid=1377531", "title": "Eesti Reformierakond", "text": ""}
{"id": "1377533", "revid": "104458", "url": "https://it.wikipedia.org/wiki?curid=1377533", "title": "Sotsiaaldemokraatlik Erakond", "text": ""}
{"id": "1377540", "revid": "486946", "url": "https://it.wikipedia.org/wiki?curid=1377540", "title": "Isamaa ja Res Publica Liit", "text": ""}
{"id": "1377583", "revid": "543975", "url": "https://it.wikipedia.org/wiki?curid=1377583", "title": "Malye Karmakuly", "text": "Malye Karmakuly (in lingua russa \u041c\u0430\u043b\u044b\u0435 \u041a\u0430\u0440\u043c\u0430\u043a\u0443\u043b\u044b) \u00e8 un piccolo insediamento russo facente parte dell'Oblast' di Arcangelo, sull'isola meridionale della Novaja Zemlja."}
{"id": "1377588", "revid": "2034231", "url": "https://it.wikipedia.org/wiki?curid=1377588", "title": "Anna Russo", "text": "Biografia.\nAnna Russo \u00e8 nata nel 1975.\nDopo aver pubblicato \"El cante flamenco\", per Stampa Alternativa nel 2001, esordisce nella narrativa per ragazzi nel 2005, con \"La bambina Babilonia\", con cui \u00e8 stata segnalata al Premio Cento ed. 2005. Nel 2006, pubblica con Einaudi Ragazzi \"Pao alla conquista del mondo\" e nel 2007 il romanzo epistolare atipico, \"Caro Hamid, fratello lontano\", (vincitore nel 2010 del Premio Stefano Gay-Tach\u00e8).\nNel 2010 esce \"Il Baffo del dittatore\" edito da \"Mursia\". Con la casa editrice Alacran sempre nel 2010 esce \"Chuang Tse e il primo imperatore\". Il testo si basa sul primo libro di storiografia esistente al mondo: il libro dei mari e dei monti.\nNel 2011 pubblica in inglese, con Smashwords - Usa, il testo onirico \"Seven Billion\".\nSegue nel 2012 la versione inglese di Pao alla conquista del mondo (\"Pao Conquers the World\", A new life 2012)."}
{"id": "1377592", "revid": "99146819", "url": "https://it.wikipedia.org/wiki?curid=1377592", "title": "Stol'bovoj", "text": "Stolbovoj (in lingua russa C\u0442\u043e\u043b\u0431\u043e\u0432\u043e\u0439) era un piccolo insediamento commerciale russo situato nell'Oblast' di Arcangelo, sull'isola meridionale della Novaja Zemlja, a circa 1110 km a nord-est di Arcangelo. \nGeografia.\nL\u2019ex insediamento si trovava presso capo Stol\u2019bovoj, dove lo Stretto di Mato\u010dkin si immette nel Mare di Barents.\nStoria.\nIl luogo era un tempo frequentato dai pescatori pomory e dagli esploratori del Nord nel periodo estivo."}
{"id": "1377593", "revid": "194577", "url": "https://it.wikipedia.org/wiki?curid=1377593", "title": "Stolbovoj", "text": ""}
{"id": "1377595", "revid": "767487", "url": "https://it.wikipedia.org/wiki?curid=1377595", "title": "Barra sensore", "text": "La barra sensore \u00e8 un accessorio fondamentale della console Wii. Detta anche \"Wii Sensor Bar\", \u00e8 alimentata dal corpo della console tramite un sottile cavo e al suo interno contiene dieci led ad infrarossi posti ad una certa distanza tra di loro, racchiusi in un involucro grigio che ha due aperture poste alle estremit\u00e0 e rivolte avanti, coperte da parti semitrasparenti nere da cui i led sono visibili solo al Wiimote.\nOgni lato della sensor bar contiene 5 led, raggruppati secondo una configurazione LED-Spazio-LED-LED-LED-Spazio-LED.\nFunzionalit\u00e0 della barra sensore.\nLa barra sensore \u00e8 un componente fondamentale per gestire il puntamento del mirino su schermo del Wiimote.\nInfatti, con le recenti tv LCD o plasma, le vecchie pistole (come quelle ad esempio usate nei cabinati da bar) non funzionano, a causa del sistema di visualizzazione completamente diverso dove ogni frame viene visualizzato completamente nel singolo momento, e non pi\u00f9 disegnato riga per riga.\nLa barra sensore pu\u00f2 essere posta sia in basso che in alto rispetto alla televisione, e non \u00e8 dipendente dalla dimensione dello schermo.\n\u00c8 comunque necessario che il Wiimote possa vedere senza problemi la barra (\u00e8 importante inoltre che la barra sia posizionata esattamente sul bordo della superficie di appoggio).\nIl Wiimote ha un campo di azione utile di 5 metri.\nUna volta puntata la barra sensore, il sensore ottico PixArt del Wiimote calcola le due distanze m e mi, che poi il Wii elaborer\u00e0 con la triangolazione che permette di ricavare la distanza tra il Wii e il Wiimote. Inoltre, con l'angolo dei due punti di luce (i led della sensor bar) sul sensore di immagine del Wiimote pu\u00f2 essere calcolata la rotazione dello stesso.\nPossibili problemi.\nPu\u00f2 capitare di avere problemi con la Sensor Bar nel caso si usino altre fonti di luci infrarosse come lampade a incandescenza o candele vicino alla sensor bar. Questo pu\u00f2 essere risolto utilizzando lampade fluorescenti al posto di lampade ad incandescenza."}
{"id": "1377619", "revid": "287204", "url": "https://it.wikipedia.org/wiki?curid=1377619", "title": "Boris Andreevi\u010d Pil'njak", "text": "Biografia.\nEsordi: 1921-1927.\nNato l'11 ottobre 1894 a Mo\u017eajsk nella provincia di Mosca, figlio di un veterinario tedesco di origini ebraiche impiegato nella colonia tedesca del Volga, e di madre tartara, \u00e8 il pi\u00f9 rappresentativo dei \"Compagni di strada\". Il suo primo romanzo, \"Golyj god\" (L'anno nudo, 1922) suscita un vero e proprio scandalo, non tanto per il tema trattato (la rivoluzione in una citt\u00e0 di provincia) quanto per lo stile scabro ed espressivo, che raffigura la forza primitiva dei rivoluzionari ed il caos apocalittico della battaglia. Nelle pagine del romanzo si descrivono uccisioni, banchetti, sangue, torture; lo stile in terza persona si alterna con frammenti dei pensieri dei protagonisti, in un caleidoscopico carosello che provoca continui cambiamenti del punto di vista: uno stile eccessivo e barocco, che viene definito \"ornamentale\". Si descrive, nel romanzo, la decadenza della famiglia Ordynin: l'abbrutimento del padre e la depravazione dei figli; per contrasto, risaltano le figure positive dei rivoluzionari che per vari motivi vengono in contatto con la famiglia Ordynin. Questa narrazione per frammenti documentari, tratti da fonti diverse, della rivoluzione del 1917, gli diede tuttavia una posizione di assoluto rilievo tra gli scrittori dell'epoca, confermata da \"Ma\u0161iny i volki\" (Macchine e lupi, 1925) e dai racconti \"Ivan da Mar\u00b4ja\" (I. e M., 1923) e \"Tret\u00b4ja stolica\" (La terza capitale, 1923). La sua narrativa, influenzata dallo sperimentalismo, e la sua visione della cultura russa, che alla razionalit\u00e0 occidentale contrappone un'anima orientale barbarica e superstiziosa, lo resero inviso alla critica sovietica, che attacc\u00f2 con violenza il romanzo \"Povest\u00b4 nepoga\u0161ennoj luny\" (Storia della luna che non fu spenta, 1927).\nCarico di una cultura intellettualistica occidentale (a differenza dei suoi colleghi proletari, che sono giunti ad una compiuta espressione artistica attraverso una sofferenza pi\u00f9 concreta) ha soggiornato in Germania, in Francia, in Inghilterra, in America, e proprio durante queste permanenze ha avuto modo di nutrire la sua prosa delle esperienze \u00abavanguardistiche\u00bb di alcuni scrittori di questi paesi: Andr\u00e9 Gide, William Faulkner e James Joyce.\nCi\u00f2 rende la figura di Pil'njak molto difficile da collocare in un'autentica letteratura sovietica. Egli, storicamente, si rivela come il rappresentante della crisi individuale di un uomo che, travolto dal tempo, questo tempo non sente. Tutti gli uomini legati al vecchio mondo da vincoli di educazione partecipano di questa crisi, accentuata e resa morbosa negli intellettuali che meno degli altri riescono a liberarsi dal peso di quell'educazione. Sta qui, nel suo valore documentaristico, l'interesse dell'opera di Pilnjak.\nEbbe inoltre un sodalizio artistico con Andrej Platonovi\u010d Platonov, oggetto a sua volta di pesanti attacchi da parte della censura stalinista. Lo scrittore Maksim Gor'kij, allora incaricato di disciplinare il lavoro degli scrittori, ritenne responsabile dell'errore di Platonov proprio l'amicizia con Pil'njak.\n\"Mogano\" e la censura.\nLa crescente oppressione, anche in ambito letterario, del potere sovietico, lo port\u00f2 ad essere violentemente accusato, insieme con Evgenij Ivanovi\u010d Zamjatin e Andrej Platonovi\u010d Platonov, per alcuni suoi scritti.\nNel 1929 Pil'njak era stato attaccato dalla stampa sovietica in maniera ancora pi\u00f9 brutale e implacabile rispetto a Platonov. In questo caso, inoltre, la vicenda aveva avuto una maggiore risonanza dal momento che lo scrittore godeva di un pubblico pi\u00f9 vasto. I suoi detrattori, soprattutto colleghi invidiosi, avevano trovato l'appiglio favorevole per condannarlo nella pubblicazione della novella \"Mogano\", stampata a Berlino presso una casa editrice diretta da emigrati russi. L'opera non era stata autorizzata dalla GlavLit e lo scrittore venne accusato di \u201calto tradimento letterario\u201d.\nIl pilnjakismo.\nPer tutta l'estate del 1929 sulla stampa sovietica circol\u00f2 il termine pilnjakismo, fortemente connotato in senso spregiativo e che, ispirato dalla vicenda personale dello scrittore, si estendeva a indicare ogni forma di tradimento nei confronti del socialismo.\nIl vertice di questa campagna infamante fu toccato quando Pil'njak venne accusato di essere un agente di Trockij, esiliato da Stalin.\nLo scrittore fu inoltre costretto a dimettersi dal suo incarico di dirigenza nell\"Associazione russa degli scrittori proletari\" e si sent\u00ec sempre pi\u00f9 con le spalle al muro.\nLa fine della diffamazione.\nFu Gor'kij a mettere fine alla persecuzione, quando annunci\u00f2 sulle \"Izvestija\" che poteva bastare.\nSostenne che ormai continuare era uno \u201cspreco di energia\u201d, e ribad\u00ec che la nazione era giovane e tutti dovevano svolgere un lavoro costruttivo, scrittori compresi.\nLa campagna si chiuse ufficialmente quando un giornale della sera di Mosca ammon\u00ec: \u201cla vicenda di Pil'njak serva da lezione a tutti gli scrittori sovietici\u201d.\nLa momentanea riabilitazione.\nA differenza di Platonov, Pil'njak ebbe nel giro di sei mesi l'occasione di riabilitarsi. Si mise in fretta a scrivere un romanzo realista socialista: \"Il Volga si getta nel Caspio\".\nLa sua disperazione (secondo il redattore capo delle \"Izvestija\" gli passavano per la testa idee suicide) si trasform\u00f2 in energia positiva, che era indirizzata proprio alla redazione della nuova opera.\nPil'njak si attenne rigorosamente alla linea del partito e in particolare si uniform\u00f2 alla tendenza che vedeva nella letteratura uno strumento asservito alla lode dei progressi socialisti, in particolare i risultati economici dovuti al piano quinquennale.\nIl romanzo celebra soprattutto le opere di ingegneria idraulica, e in particolare si occupa della costruzione di una diga che comporta la nascita di un fiume artificiale a Mosca. Viene narrata la lotta titanica di un ingegnere sovietico, l'anziano professor Poletika, contro un sabotatore, l'inquieto Poltorak, nostalgico della vecchia Russia, incapace di adattarsi alla nuova macchina ordinatrice e produttrice.\nIl suo eroe positivo si ispira alla figura reale del compagno Kr\u017ei\u017eanovskij, l'elettrificatore del paese, che progettava di deviare il corso dei fiumi.\nL'ingegnere sabotatore che vuol far saltare in aria il monolite della diga viene smascherato in tempo, e alla fine tutti i cattivi annegano in un mulinello verde al di l\u00e0 dello sbarramento.\nIl romanzo \u00e8 una radicale ritrattazione delle posizioni di Pil'njak che fu cos\u00ec riabilitato e pot\u00e9 tornare a far parte dell'\u00e9lite letteraria.\nGor'kij ritenne che con queste prove di lealt\u00e0 avesse ampiamente riscattato gli errori precedenti e acconsent\u00ec a farlo partecipare, nel 1933, alla spedizione collettiva al canale di Belmor.\nScienza idraulica e letteratura.\nIl 26 ottobre 1932 Stalin si present\u00f2 a sorpresa a una riunione di una dozzina di scrittori convocati a Mosca da Maksim Gorkij. Secondo il dittatore i progressi industriali sarebbero stati vani senza la formazione del nuovo uomo sovietico. Agli scrittori spettava il compito di forgiare le anime. \"Siate ingegneri di anime\" fu la sua esortazione. L'ingegneria idraulica, in particolare, era il vanto dei piani quinquennali e la letteratura che ne esaltava le opere crebbe a dismisura. Tutti gli scrittori pagarono il loro tributo a dighe e canali, che ebbero costi umani e ambientali elevatissimi. Dal Mar Bianco al Mar Caspio l'idea di Stalin era una sola: cambiare la geografia e il clima con progetti faraonici mai finiti, perch\u00e9 impossibili, come quello di canalizzare le acque dei fiumi siberiani verso i deserti meridionali per permettere la coltivazione del cotone.\nIpotesi sulla morte.\nSulle circostanze della morte di Pil'njak si danno due versioni differenti.\nLa prima \u00e8 che, arrestato nel 1937, nel pieno del Grande terrore, anche Pil'njak, come Babel', sarebbe stato deportato in Siberia, a causa delle sue origini ebraiche. Qualcuno lo avrebbe visto nel 1938 in un gulag mentre segava un albero. Dopo il 1938 non si ebbero pi\u00f9 sue notizie.\nL'altra sostiene che Pil'njak non fu mai avviato in Siberia ma venne arrestato nella sua dacia di \"Peredel'kino\" e condotto alla Lubjanka di Mosca, dove venne processato e fucilato."}
{"id": "1377626", "revid": "1543377", "url": "https://it.wikipedia.org/wiki?curid=1377626", "title": "Persone uccise negli anni di piombo (1977)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1977."}
{"id": "1377639", "revid": "767487", "url": "https://it.wikipedia.org/wiki?curid=1377639", "title": "L'uomo dal pennello d'oro", "text": "L'uomo dal pennello d'oro \u00e8 un film del 1969 diretto da Franz Marischka ed uscito in Italia nel 1972.\nTrama.\nIl protagonista \u00e8 Arcibaldo Spatafora, pittore dilettante e senza genio. Riesce a farsi organizzare una mostra che, data l'originalit\u00e0 dei soggetti, ha un certo successo.\nCritica.\n\"Commediaccia grassoccia italo-tedesca scritta senza estro n\u00e9 gusto\" si legge ne \"il MORANDINI 2008\" di Laura, Luisa e Morando Morandini."}
{"id": "1377641", "revid": "729019", "url": "https://it.wikipedia.org/wiki?curid=1377641", "title": "Nili Latu", "text": ""}
{"id": "1377665", "revid": "287204", "url": "https://it.wikipedia.org/wiki?curid=1377665", "title": "Andrea da Segni", "text": "Biografia.\nAndrea nacque nel 1240 nella famiglia di papa Alessandro IV: \u00e8 certo che fosse un nipote di lui poich\u00e9 le fonti francescane lo definiscono \"nepos Domini Alexandri papae (quarti)\", ma non \u00e8 noto attraverso quale congiunto del pontefice: la tradizione che lo vuole figlio di Stefano, fratello di Alessandro, risalendo ad una biografia del beato scritta da Filippo Ciammaricone all'inizio del XVIII secolo, \u00e8 troppo tardiva e il papa ebbe due fratelli, ma nessuno dei due si chiamava Stefano.\nAndrea era \"consanguineus\" di papa Bonifacio VIII, ma non suo zio, come vuole una tradizione secondo cui risulta fratello di Emilia, madre di Bonifacio VIII: di questa gentildonna, appartenente alla famiglia Giffridi di Guarcino e discendente a sua volta, ma in linea femminile, dallo stesso ceppo familiare del beato, sono noti soltanto due fratelli, Benedetto, arcivescovo di Patrasso, e Pietro, padre del celebre cardinale Leonardo Patrasso. \nDopo gli studi teologici, Andrea entr\u00f2 nel convento francescano San Lorenzo di Piglio, ma, attratto dalla vita eremitica, chiese ed ottenne di vivere in solitudine in una grotta poco distante, sulle pendici del monte Scalambra.\nNella solitudine del suo eremo compose un trattato \"Sulla maternit\u00e0 della Santa Vergine\" (\"De partu Virginis\"), andato perduto.\nBonifacio VIII, che ad Andrea era legato da rapporti di consanguineit\u00e0, avrebbe voluto nominarlo cardinale, ma Andrea rifiut\u00f2, perch\u00e9 preferiva restare nel romitorio in meditazione e preghiera. Sembra tuttavia che sia stato proprio Andrea ad ispirare al papa l'indizione del primo grande Giubileo, nel 1300.\nIl culto tributatogli sin dalla morte fu approvato da papa Innocenzo XIII, discendente della famiglia dei conti di Segni, l'11 dicembre 1724: la sua memoria \u00e8 celebrata a Piglio il 1\u00ba febbraio e dai francescani il 3 febbraio."}
{"id": "1377669", "revid": "320578", "url": "https://it.wikipedia.org/wiki?curid=1377669", "title": "Fenice Volley Isernia", "text": ""}
{"id": "1377670", "revid": "1102261", "url": "https://it.wikipedia.org/wiki?curid=1377670", "title": "Herbert Graf", "text": "Nacque a Vienna da Max Graf (1873-1958), autore, critico musicale e membro del circolo di Sigmund Freud.\nIl caso clinico che lo riguarda, relativo a quella che sembrava una fobia infantile per i cavalli, e denominato \"Il Caso del Piccolo Hans\" dal grande psicoanalista austriaco, fu oggetto di un celebre studio freudiano (\"Analyse der Phobie eines f\u00fcnfj\u00e4hrigen Knaben\", 1909).\nCaso clinico del piccolo Hans.\nSecondo l'interpretazione di Freud, il cavallo - oggetto dei timori del bambino - avrebbe rappresentato il padre, di cui il piccolo Herbert (che Freud nel suo scritto designa con lo pseudonimo Hans), aveva paura. Egli era infatti nella fase edipica, durante la quale l'amore per la madre porta ad essere invidiosi, ed al contempo a temere, la figura del padre. La paura per un cavallo minaccioso che lo avrebbe potuto mordere entrando nella sua stanza, o che avrebbe potuto cadergli addosso, sarebbe quindi da mettere in relazione con il timore di una punizione da parte del padre, per i desideri inconsci del bambino verso la figura materna.\nLa paura di Herbert fu interpretata da Freud come l'esito della composizione di vari fattori, quali la nascita di una sorellina, il desiderio di sostituire il padre nel mondo affettivo-relazionale della madre, ed i primi conflitti emozionali relativi alla scoperta del sesso e della masturbazione compulsiva. L'ansiet\u00e0 dimostrata dal fanciullo sarebbe quindi derivata dall'attivazione di specifici meccanismi di difesa, e da una non completa rimozione degli impulsi libidici legati allo sviluppo sessuale.\nVita adulta.\nDa adulto, Herbert Graf si dedic\u00f2 al teatro e divenne primo direttore d'opera del Metropolitan di New York.\nDurante la sua carriera negli Stati Uniti si batt\u00e9 per rendere l'opera lirica meno \"aristocratica\" e pi\u00f9 accessibile alla gente, come esteriorizzazione e visualizzazione del mondo interiore della fantasia.\nPer citare le sue stesse parole, si ciment\u00f2 contro chi lavorava \"per il proprio ingrandimento piuttosto che per la causa comune\", ovvero la realizzazione di uno spettacolo armonioso ed espressivo.\nTuttavia, ci\u00f2 facendo, fin\u00ec per minimizzare la propria voce subordinandosi ai \"grandi\" e alle \"primedonne\". In una intervista concessa poco tempo prima di morire, facendo un bilancio della sua esistenza si defin\u00ec un \"uomo invisibile\".\nOvvero, un professionista eccessivamente sminuito, ma soprattutto e prima ancora, un bambino trattato dagli adulti non come una persona che cresce ma come uno schermo su cui proiettare i loro bisogni e aspirazioni."}
{"id": "1377679", "revid": "599013", "url": "https://it.wikipedia.org/wiki?curid=1377679", "title": "Governo ombra", "text": "Un governo ombra \u00e8 un'istituzione politica, presente in alcuni sistemi parlamentari, costituita dal capo dell'opposizione, che la dirige, e da parlamentari dell'opposizione (i \"ministri ombra\") incaricati di seguire da vicino, proprio come un'ombra (da cui il nome), l'attivit\u00e0 dei corrispondenti ministri del governo in carica.\nStoria.\nSorto nel Regno Unito di Gran Bretagna e Irlanda, il governo ombra si \u00e8 diffuso nelle ex colonie britanniche (India, Canada, Australia, Nuova Zelanda, altri stati del Commonwealth) e, in seguito, anche in altri paesi con sistemi bipartitici o, quantomeno, bipolari. Tuttavia, mentre negli ordinamenti riconducibili al cosiddetto sistema Westminster il leader dell'opposizione e il suo governo ombra hanno uno status ufficiale, in altri sistemi il governo ombra \u00e8, di solito, solamente un organismo interno di partito.\nFunzione e ruolo.\nCompito del governo ombra \u00e8 svolgere un'azione critica verso le decisioni del governo in carica, proponendo alternative. Normalmente se il partito di opposizione successivamente vince le elezioni, il leader dell'opposizione diventa primo ministro e i membri del governo ombra vanno ad occupare i corrispondenti posti nel governo in carica.\nNel mondo.\nIn alcuni paesi (ad esempio nel Partito Laburista Australiano) i membri del governo ombra sono eletti dal gruppo parlamentare e il leader dell'opposizione si limita a distribuire loro gli incarichi. In altri invece, \u00e8 il leader dell'opposizione a scegliere direttamente i membri del governo ombra.\nRegno Unito.\nLa leale opposizione di Sua Maest\u00e0 nel Regno Unito nacque gi\u00e0 nel 1826. Il leader dell'opposizione (\"shadow prime minister\") sceglie un suo gabinetto ombra, organo ufficializzato nel 1937.\nItalia.\nCon il PCI di Occhetto.\nIn Italia la formula del governo ombra fu usata dal PCI di Achille Occhetto nel luglio 1989, in occasione della crisi del governo De Mita conclusa con la formazione del sesto governo Andreotti: Occhetto rispose con la formazione del Governo ombra del Partito Comunista Italiano, chiamato a contrapporsi alla maggioranza di pentapartito. Tale tentativo, poi fallito anche per la mancata definizione dei rapporti tra partito e governo ombra, non produsse, comunque, mai alcuna modificazione nei regolamenti parlamentari delle due camere.\nIl PD di Veltroni.\nIn seguito alla vittoria del PDL alle elezioni politiche italiane del 2008, il governo ombra venne riproposto dal segretario del PD Walter Veltroni, che il 9 maggio present\u00f2 ricalcando lo schema di ripartizione delle competenze del governo Berlusconi IV, dando cos\u00ec vita al Governo ombra del Partito Democratico. Sabato 21 febbraio 2009, in seguito alle dimissioni di Walter Veltroni, si tenne l'assemblea del PD nella quale venne votato Dario Franceschini come suo successore; questi annunci\u00f2 la fine del governo ombra.\nForza Italia e Rotondi.\nIn seguito al sesto Consiglio dei ministri del Governo Renzi, il governo ombra venne riproposto da un parlamentare, Gianfranco Rotondi di Forza Italia, e non dall'intera opposizione del centrodestra italiano. Rotondi il 13 marzo 2014 present\u00f2 la sua squadra di governo ricalcando i ruoli e i numeri del governo Renzi, autoindicandosi come presidente del Consiglio. Indic\u00f2 tra i \"ministri\" anche un esponente del PD, Vincenzo De Luca, alle Infrastrutture e i Trasporti."}
{"id": "1377684", "revid": "729019", "url": "https://it.wikipedia.org/wiki?curid=1377684", "title": "Stazione di Genova Sant'Ilario", "text": "La stazione di Genova Sant'Ilario \u00e8 una fermata ferroviaria soppressa situata sulla linea ferroviaria Genova-Pisa, in localit\u00e0 Capolungo, a servizio del quartiere di Sant'Ilario.\nStoria.\nLa fermata fu inaugurata nel 1868 con il nome di \"Sant'Ilario Ligure\", contestualmente alla ferrovia Genova-Chiavari, per essere trasformata in fermata impresenziata il 16 gennaio 1951 e chiusa all'esercizio il primo maggio 1959 a motivo dello scarso traffico allora registrato.\nStrutture e impianti.\nPosta alla (superata) progressiva chilometrica 9+807 fra la stazione di Genova Nervi e la fermata di Bogliasco, la fermata disponeva di due binari serviti da due banchine per il servizio passeggeri e di un fabbricato viaggiatori, in seguito trasformato in abitazione privata.\n\"Bocca di rosa\".\nLa piccola stazione ha una certa fama per essere stata menzionata in 2 strofe (l'una all'inizio e l'altra verso la fine) della canzone \"Bocca di rosa\", composta da Fabrizio De Andr\u00e9 nel 1967 (otto anni dopo la soppressione della fermata). A memoria di questo nel 2005 \u00e8 stato situato di fronte al piazzale del fabbricato viaggiatori un acrostico, ad opera di Max Manfredi."}
{"id": "1377686", "revid": "287204", "url": "https://it.wikipedia.org/wiki?curid=1377686", "title": "Halldor Kiljan Laxness", "text": ""}
{"id": "1377707", "revid": "11508970", "url": "https://it.wikipedia.org/wiki?curid=1377707", "title": "Genova Sant'Ilario", "text": ""}
{"id": "1377709", "revid": "175558", "url": "https://it.wikipedia.org/wiki?curid=1377709", "title": "2-ossobutirato sintasi", "text": ""}
{"id": "1377714", "revid": "1543377", "url": "https://it.wikipedia.org/wiki?curid=1377714", "title": "Piano infralitorale", "text": "Il piano infralitorale \u00e8 un ambiente marino del dominio bentonico perennemente sommerso e delimitato superiormente dalla presenza delle specie vegetali che non sono in grado di sopportare emersioni prolungate, come per esempio le Cystoseira, ed inferiormente dalla profondit\u00e0 massima in cui \u00e8 possibile la presenza delle fanerogame marine, quali la \"Posidonia oceanica\". In Mediterraneo questo limite corrisponde a circa 35-40 metri, profondit\u00e0 alla quale giunge l'1% della luce incidente in superficie. \nPu\u00f2 essere suddiviso in due sottopiani:"}
{"id": "1377722", "revid": "1718925", "url": "https://it.wikipedia.org/wiki?curid=1377722", "title": "Simone Moro", "text": "Salito sulla cima di otto dei quattordici ottomila, detiene il record di maggior numero di ascensioni in prima invernale sugli ottomila con le scalate dello Shisha Pangma (2005), Makalu (2009), Gasherbrum II (2011) e Nanga Parbat (2016), primato che rester\u00e0 ineguagliato.\nBiografia.\nInizia a praticare arrampicata all'et\u00e0 di 13 anni, cominciando sulle montagne di casa e spostandosi successivamente sulle Dolomiti. Nel 1985 inizia a dedicarsi all'arrampicata sportiva realizzando nel 1987 la sua prima via di grado di difficolt\u00e0 8a e, nel 1989, circa trenta salite sino all'8b+. Nel 1990 parte per il servizio militare, frequentando il 138\u00ba corso AUC alla Scuola Militare Alpina di Aosta. Dopo aver terminato i sei mesi di corso come allievo, svolge il rimanente periodo di servizio con il grado di sottotenente degli Alpini. Al termine dei quindici mesi di servizio militare ritorna all'arrampicata, ricoprendo il ruolo di allenatore della nazionale dal 1992 al 1996.\nNel 1992 inizia la sua esperienza di alpinista himalayano, diventata poi preponderante nella sua attivit\u00e0 alpinistica. Ha realizzato oltre 36 spedizioni alpinistiche extraeuropee ed \u00e8 giunto in cima a otto dei quattordici ottomila. Ha raggiunto quattro volte la vetta dell'Everest con l'utilizzo di ossigeno supplementare, compiendo anche la traversata sud-nord nel maggio 2006. Molte di queste ascensioni sono state compiute \"in velocit\u00e0\". Al suo attivo ci sono inoltre sei salite su cime di 7000 metri e altrettante su cime di 6000 metri. Ha compiuto inoltre altre salite nella stagione invernale, come quella, incompleta e conclusa con una ritirata dopo 5 giorni di maltempo in parete, sulla parete sud dell'Aconcagua nel 1993, con Lorenzo Mazzoleni. Ha tentato due volte l'Annapurna senza raggiungere la vetta: nel dicembre 1997, quando una valanga lo travolse insieme ai suoi due compagni di spedizione Dmitrij Sobolev e Anatolij Bukreev, che non sopravvissero all'incidente; e nel 2004, quando dovette ritirarsi a poca distanza dalla cima per problemi di salute.\nNel 2001 tenta con Denis Urubko il concatenamento del Lhotse e dell'Everest. La notte prima dell'attacco alla vetta del Lhotse, mentre si trova in tenda a 8000 metri con Urubko e alpinisti di un'altra spedizione, riceve una richiesta di soccorso per Tom Moores, giovane scalatore inglese caduto dalla parete. Sconsigliato nell'impresa dai vari alpinisti presenti, Moro decide di partire, in solitaria e in notturna, alla ricerca dell'alpinista. Lo trova ferito, senza guanti e ramponi. Lo lega e tirandolo risale per 200 metri di dislivello per evitare di rimanere esposto alle valanghe, per trasportarlo poi sino alle tende. Per questo salvataggio Moro riceve nel 2002 la medaglia d'oro al valor civile e altri riconoscimenti. Il giorno successivo deve abbandonare la scalata del Lhotse a 8300 metri per le troppe energie spese nella notte. Urubko sale in cima al Lhotse da solo, ridiscende al colle Sud, ma poi in segno di amicizia verso Moro abbandona la scalata dell'Everest affermando: \"Siamo un team, riproveremo insieme\".\nNel 2003, insieme a Jean-Christophe Lafaille, apre una nuova via sul versante \"Diamir\" del Nanga Parbat, ma deve ritirarsi prima della vetta a causa della scarsa acclimatazione. Nello stesso anno si laurea con 110 e lode in scienze motorie all'Universit\u00e0 di Bergamo, con una tesi sull'alpinismo ad altitudini estreme. Il 14 gennaio 2005, con il polacco Piotr Morawski, effettua la prima ascensione invernale dello Shisha Pangma, 8027\u00a0m. Il 1\u00ba agosto 2008, in compagnia dell'alpinista valdostano Herv\u00e9 Barmasse, effettua la prima ascensione della cima Sud del Beka Brakai Chhok, montagna del Karakorum (Pakistan) alta 6810\u00a0m, dopo gli infruttuosi tentativi effettuati da spedizioni inglesi e neozelandesi. Il 9 febbraio 2009, insieme al kazako Denis Urubko, realizza la prima salita invernale del Makalu, 8463\u00a0m s.l.m., uno dei sei ottomila ancora inviolati in inverno. La salita \u00e8 effettuata in puro stile alpino e, in ragione della stagione, in condizioni avverse: vento a oltre 100\u00a0km/h e temperature fino a -40 gradi con 3000 metri di dislivello da superare a partire dal campo base avanzato (5400\u00a0m s.l.m.). Reinhold Messner si \u00e8 complimentato per l'impresa in un articolo sul \"La Gazzetta dello Sport\":\nIl 2 febbraio 2011, sempre insieme a Denis Urubko e allo statunitense Cory Richards, realizza la prima salita invernale del Gasherbrum II, 8035\u00a0m s.l.m. La salita rappresenta anche la prima invernale di un 8000 del Karakorum. Con questa ascensione, inoltre, Moro diventa l'unico alpinista insieme ai polacchi Krzysztof Wielicki e Jerzy Kukuczka ad aver salito tre ottomila in prima invernale assoluta. Durante la discesa dal campo 1 al campo base, i tre alpinisti vengono travolti da una valanga sotto il Gasherbrum V. All'arrivo di quest'ultima i tre si siedono aspettando di essere travolti, per cercare di restare a galla, nuotando nella neve e senza respirare per evitare di inalare la polvere di ghiaccio. Moro riesce a liberarsi per primo e raggiunge ed estrae dalla neve i due compagni, riusciti a tenere fuori dalla neve solamente la testa. Sopravvissuti senza ferite rilevanti, rientrano al campo base. Nell'inverno 2011-2012 tenta insieme a Denis Urubko la prima ascensione invernale del Nanga Parbat, tentando inoltre l'apertura di una nuova via. \u00c8 costretto a rinunciare a causa del maltempo persistente e della gran quantit\u00e0 di neve fresca depositatasi sulla montagna.\nNella primavera del 2012 progetta nuovamente di concatenare la salita dell'Everest e del Lhotse, sempre senza l'uso di ossigeno, ma vi rinuncia il 23 maggio a causa dell'eccessivo affollamento della montagna. C'erano infatti oltre 200 persone sulla via, il che la rendeva estremamente pericolosa. Nella primavera 2013 \u00e8 di nuovo sull'Everest per tentare la salita di una nuova via assieme a Ueli Steck e Jon Griffith, tuttavia il gruppo viene coinvolto in un'aggressione da parte di alcune decine di sherpa durante uno dei primi giorni di salita; minacciati, sospendono la spedizione fuggendo nell'oscurit\u00e0 verso il campo base. Nell'inverno 2013-2014 tenta nuovamente la scalata invernale del Nanga Parbat, desistendo a 6500 metri di quota dopo tre tentativi, effettuati in parte collaborando con una spedizione di polacchi.\nNell'inverno 2014-2015, a causa delle abbondanti nevicate, rinuncia al progetto di concatenamento Manaslu (8163 m) vetta principale - Pinnacolo Est (7992 m), tentativo effettuato con Tamara Lunger. Nell'inverno 2015-2016, dopo i tentativi falliti degli anni precedenti, torna al Nanga Parbat, inizialmente dichiarando di voler effettuare una salita in stile alpino e senza comunicare, per recuperare il senso di esplorazione; poi, cedendo ai timori che la via Messner fosse troppo pericolosa, cambia piano, e si aggrega alla spedizione Txikon-Sadpara-Nardi, ma quest'ultimo viene poi escluso dalla spedizione. Riesce questa volta a realizzare la prima salita invernale il 26 febbraio, insieme allo spagnolo Alex Txikon e al pakistano Ali Sadpara. Il quarto componente della spedizione, l'italiana Tamara Lunger, si ferma invece a soli 70 metri dalla vetta, esausta. Moro ha affermato che non scaler\u00e0 mai il K2 in inverno perch\u00e9 sua moglie, al riguardo, ha avuto un brutto presentimento. Nel febbraio del 2018, sempre insieme a Tamara Lunger, scala in Siberia il Monte Pobeda (3003 m), con temperature che raggiungono i -71 \u00b0C.\nA gennaio 2020, durante l'ascensione al Gasherbrum I con Tamara Lunger, cade per venti metri in un crepaccio a testa in gi\u00f9, riportando varie contusioni. Con l'aiuto della compagna di cordata, che lo reggeva fuori dal crepaccio, riesce tuttavia a risalire e a mettersi in salvo.\nPilota di elicottero.\nNel 2009 Moro diventa pilota di elicottero e si specializza nel soccorso alpino sulle montagne del Nepal, diventando il primo europeo a volare sull'Himalaya. Nel 2011 entra nel team di elisoccorso di una compagnia privata nepalese.\nIl 18 maggio 2012 effettua insieme al pilota Piergiorgio Rosati un recupero in long line sul Tengkangpoche a oltre 6400\u00a0m, riconosciuto essere probabilmente il pi\u00f9 alto recupero in parete con elicottero mai effettuato. Il 19 maggio 2013 batte il suo stesso record insieme a Maurizio Folini e Armin Senoner, effettuando un recupero in long line a quota 23000\u00a0ft (circa 7000\u00a0m) e realizzando il pi\u00f9 alto avviamento a quota 5300\u00a0m. Entrambi i record sono stati realizzati con un AS-350.\nIl 25 ottobre 2015 realizza un nuovo record partendo dall'aeroporto di Bolzano, volando sulle Dolomiti raggiunge la quota di , ottenendo quindi il primato mondiale per la quota pi\u00f9 alta raggiunta con un elicottero biposto con motore a turbina e della categoria E-1a (elicotteri con peso al decollo meno di ) battendo il precedente record del francese Jean Dabos che nel 1953 arriv\u00f2 alla quota di L'elicottero utilizzato \u00e8 l'AvioTecnica ES-101 Raven, un biposto dotato di turbina che pesava al decollo meno di 450\u00a0kg. La quota raggiunta da Moro \u00e8 superiore anche al record di quota realizzato con elicotteri con motore a pistoni della medesima categoria, detenuto dal francese Olivier Gensse con \nOnorificenze.\nPer il medesimo episodio ha ricevuto a Parigi, dal segretario delle Nazioni Unite Kofi Annan, il \u201cDavid A. Sowles Award\u201d, premio istituito nel 1981 dall'American Alpine Club.\nNel 2010 ha ricevuto il premio \"Adventurer of the year\", organizzato dalla rivista statunitense \"Outside Magazine\" congiuntamente alla fiera \"Outdoor &amp; Adventure\" di Stoccolma.\nNel 2012 vince il Golden Piton dell'American Alpine Club per la prima salita invernale di sempre di una montagna di 8000 del Karakorum con il Gasherbrum II di 8035 m."}
{"id": "1377723", "revid": "110157", "url": "https://it.wikipedia.org/wiki?curid=1377723", "title": "Federazione di rugby a 15 del Messico", "text": "La Federazione messicana di rugby (spagnolo: \"Federaci\u00f3n Mexicana de Rugby\") \u00e8 il corpo che governa il rugby a 15 in Messico.\nAffiliata a World Rugby, \u00e8 inclusa fra le nazionali di terzo livello senza esperienze di Coppa del Mondo.\nPer competenza territoriale \u00e8 membro di Rugby Americas North, ma figura come associata anche alla Sudam\u00e9rica Rugby.\nL'attuale presidente \u00e8 Francisco Echeguren"}
{"id": "1377736", "revid": "15756", "url": "https://it.wikipedia.org/wiki?curid=1377736", "title": "Classificazione sismica dell'Italia", "text": "La classificazione sismica dell'Italia \u00e8 la suddivisione del territorio della Repubblica Italiana in specifiche aree, caratterizzate da un comune rischio sismico.\nAttualmente la classificazione sismica del territorio italiano in zone \u00e8 rimasta esclusivamente per aspetti statistici e amministrativi. Con la normativa entrata in vigore nel 2009 (NTC08), all'indomani del terremoto che interess\u00f2 la citt\u00e0 dell'Aquila, ai fini della progettazione antisismica, si usa una nuova metodologia di calcolo basata su un approccio statistico puntiforme. Ogni punto del territorio italiano \u00e8 caratterizzato da un preciso valore di accelerazione al suolo (PGA o Accelerazione di picco al suolo) in funzione di un tempo di ritorno (ossia un valore probabilistico).\nClassificazione sismica in Italia.\nIl primo tentativo di classificazione sismica del territorio italiano risale agli anni '10 e '20 del secolo scorso, all'indomani dei sismi del 1908 e del 1915. La classificazione dell'epoca era svolta semplicemente \"inseguendo i terremoti\", ossia venivano dichiarate zone sismiche quelle localit\u00e0 colpite da terremoti. Inizialmente non si parlava ancora di categorie e solo successivamente nacque la suddivisione in I e II categoria. In ogni caso i valori assegnati alle zone sismiche erano diversi da quelli in vigore nel D.M. 1996 in quanto i materiali dell'epoca aveva prestazioni differenti dai materiali moderni. I D.M. del periodo sono definiti come \"norme antisismiche di prima generazione\".\nIl sisma era considerato solo come una forza statica da applicare ad ogni piano calcolata come aliquota del peso della struttura, trascurando ogni aspetto dinamico, che sar\u00e0 introdotto solo successivamente alla Legge 5 novembre 1971, n. 1086 \u00ab\"Norme per la disciplina delle opere in conglomerato cementizio, normale e precompresso ed a struttura metallica\"\u00bb e la Legge 2 febbraio 1974, n. 64 \u00ab\"Provvedimenti per le costruzioni con particolari prescrizioni per le zone sismiche\"\u00bb (Gazzetta Ufficiale 21 marzo 1974 n. 76).\nIl D.M. 3 Marzo 1975 fornisce le prescrizioni per le costruzioni in zona sismica ed introduce la possibilit\u00e0 dell'analisi dinamica. Da notare che un'impostazione simile \u00e8 rimasta con poche differenze fino all'introduzione delle \"norme di terza generazione\" ossia la norma N.T.C. 08, la quale abolisce la classificazione comunale in zone sismiche ai fini della progettazione ed introduce un calcolo della forzante sismica a livello di nodi.\nIl D.M. LL.PP. del 19 marzo 1982, classificava in modo molto generico il territorio nazionale in aree a basso e ad alto rischio sismico.\nCon l'ordinanza P.C.M. n. 3274 del 20 marzo 2003, emanata in seguito all'onda emotiva dovuta al terremoto del Molise del 2002, aggiornata al 16/01/2006 con le indicazioni delle regioni, venivano delegati gli enti locali a effettuare la classificazione sismica di ogni singolo comune, al fine di prevenire eventuali situazioni di danni a edifici e persone a seguito di un eventuale terremoto.\nSecondo il provvedimento del 2003, tutti i comuni italiani sono stati classificati in 4 categorie principali, indicative del loro rischio sismico, calcolato in base alla PGA (\"Peak Ground Acceleration\", cio\u00e8 il picco di accelerazione al suolo) e per frequenza e intensit\u00e0 degli eventi, inoltre la classificazione dei comuni \u00e8 in continuo aggiornamento man mano che vengono effettuati nuovi studi territoriali dalla regione di appartenenza o per variazioni statistiche significative nel lungo periodo:\nTra queste, la Zona 1 \u00e8 quella di pericolosit\u00e0 pi\u00f9 elevata, potendosi verificare eventi molto forti, anche di tipo catastrofico. A rischio risulta anche la Zona 2 (e Zona 3S della Toscana e del Piemonte), dove gli eventi sismici, seppur di minore intensit\u00e0, possono creare rilevanti danni. La Zona 3 \u00e8 caratterizzata da una bassa sismicit\u00e0, che per\u00f2 in particolari contesti geologici pu\u00f2 vedere amplificati i propri effetti, come per il terremoto di Tuscania del 1971 (tale comune \u00e8 classificato in tale zona). Infine, la Zona 4 \u00e8 quella che nell'intero territorio nazionale presenta il minor rischio sismico, essendo possibili scosse lievi e sporadiche, con bassa possibilit\u00e0 di arrecare danni.\nLa normativa precedente sulle costruzioni in zona sismica (D.M. LL.PP. 16 gennaio 1996) suddivideva il territorio nazionale nelle seguenti zone sismiche:\nA seconda delle zone la normativa forniva un parametro S che, in base ad una formula, forniva un coefficiente da moltiplicare per il peso della struttura. Questo valore veniva poi ripartito ad ogni piano dell'edificio e, se l'edificio era realizzato con un telaio in cemento armato, ad ogni telaio con metodi ed ipotesi noti in letteratura. Il risultato era una forza orizzontale da applicare ai nodi trave-pilastro. La risoluzione del telaio (piano o spaziale a seconda delle ipotesi) cos\u00ec definito fornisce i valori di sollecitazione. Utilizzando lo spirito del metodo di calcolo maggiormente utilizzato nel 1996 (tensioni ammissibili) occorreva verificare che le tensioni fossero inferiori a dei valori fissati dalla normativa. Le ipotesi di calcolo erano limitate al campo elastico.\nIl D.M. 14 gennaio 2008 (\"Norme Tecniche per le Costruzioni\") ha introdotto una nuova metodologia per definire la pericolosit\u00e0 sismica di un sito e, conseguentemente, le azioni sismiche di progetto per le nuove costruzioni e per gli interventi sulle costruzioni esistenti. Il territorio nazionale \u00e8 stato suddiviso mediante una maglia di punti notevoli, al passo di 10\u00a0km, per ognuno dei quali sono noti i parametri necessari alla costruzione degli spettri di risposta per i diversi stati limite di riferimento (tra i quali, la gi\u00e0 citata PGA). Mediante un procedimento di interpolazione tra i dati relativi ai quattro punti del reticolo pi\u00f9 vicini al sito in esame, \u00e8 possibile risalire alle caratteristiche spettrali specifici del sito stesso, necessari come dati di input per la progettazione strutturale.\nTra le critiche avanzate rispetto alla metodologia descritta, si evidenziano le seguenti:\nIn tutto il territorio nazionale vige l'obbligo di progettare le nuove costruzioni e intervenire sulle esistenti con il metodo di calcolo semiprobabilistico agli stati limite e tenendo conto dell'azione sismica. Limitatamente alle costruzioni ordinarie presenti nei siti ricadenti in zona 4, per le costruzioni di tipo 1 e 2 e di classe d'uso I e II, la norma consente l'utilizzo della \"vecchia\" metodologia di calcolo alle tensioni ammissibili di cui al D.M. 16 gennaio 1996, ma obbliga comunque a tenere conto dell'azione sismica con l'assunzione di un grado di sismicit\u00e0 convenzionale S=5.\nL'entrate in vigore della revisione della norma NTC08, nel 2018, segna il definitivo abbandono della metodologia delle tensioni ammissibili: dal 22/03/2018, con l'entrata in vigore delle NTC18 non sar\u00e0 pi\u00f9 possibile utilizzare questa metodologia, neanche per le ex-zone 4, a favore del metodo semiprobabilistico agli Stati Limite.\nInoltre nella norma NTC2018 sparisce ogni riferimento alla classificazione in zone sismiche, un refuso di stampa contenuto nelle NTC08 che contrastava fortemente con la metodologia della norma e con il calcolo a nodi degli scuotimenti attesi. Quanto detto era stato oggetto di critiche come enunciato nei paragrafi precedenti.\nLa classificazione in zone sismiche, tuttavia, resta comunque utilizzata per fini amministrativi e per l\u2019applicazione del Sismabonus.\nDistretti sismici in Italia.\nDal 1996 al 2012, la Rete Sismica Marchigiana ha registrato 68.208 eventi nell'Italia centro-orientale, di cui 4.500 sono stati attribuiti ad un'origine non tettonica."}
{"id": "1377738", "revid": "1522738", "url": "https://it.wikipedia.org/wiki?curid=1377738", "title": "Juhan Parts", "text": "\u00c8 stato Primo ministro dell'Estonia dal 2003 al 2005 ed \u00e8 l'ex presidente del partito Res Publica.\nBiografia.\nCompiuti gli studi secondari presso la scuola \"Gustavo Adolfo\" di Tallinn, poi studi\u00f2 Diritto presso l'Universit\u00e0 di Tartu. Al termine degli studi entr\u00f2 immediatamente al ministero della Giustizia, mettendosi in luce come un giovane e dinamico sostenitore delle riforme.\nNel 1998 fu nominato \"Eesti Vabariigi riigikontrol\u00f6r\", (l'equivalente del presidente della Corte dei conti italiano); garantito dall'irresponsabilit\u00e0 che la Costituzione dell'Estonia garantisce alla carica (l'unica nell'ordinamento statale estone), intervenne frequentemente nel dibattito politico, criticando duramente il governo e riscuotendo ampia popolarit\u00e0 nell'opinione pubblica. Mantenne la carica fino al 2002.\n\u00c8 sposato con Merle, giudice, e ha due figli (Toomas-Hendrik e Pille-Riin).\nLa carriera politica.\nPromotore del nuovo partito Res Publica, ne divenne il primo presidente. Privo di riferimenti ideologici, il partito aveva un'impronta nettamente tecnocratica, liberista in economia e animato da giovani politici.\nAlle elezioni parlamentari del 2003 il partito ottenne un sorprendente successo, ottenendo la maggioranza al Riigikogu (il Parlamento estone) insieme agli alleati di centrodestra. Parts fu incaricato di formare un nuovo governo, che entr\u00f2 in carica il 10 aprile 2003.\nSi dimise il 24 marzo 2005 in seguito a un voto di sfiducia contro il suo ministro della Giustizia, Ken-Marti Vaher. Causa della crisi fu la proposta, avanzata da Vaher, di predefinire un numero di imputati da perseguire ogni anno in ogni contea: la misura, approvata da Parts, richiam\u00f2 in molti estoni il periodo dell'occupazione delle repubbliche baltiche da parte dell'Unione sovietica di Stalin.\nAttuale governo.\nAttualmente in seno del Governo Ansip III, ricopre la carica di Ministro delle Comunicazioni."}
{"id": "1377750", "revid": "767487", "url": "https://it.wikipedia.org/wiki?curid=1377750", "title": "Tutto l'amore che c'\u00e8", "text": "Tutto l'amore che c'\u00e8 (2000) \u00e8 un film diretto da Sergio Rubini.\nTrama.\nIn un piccolo paesino della Puglia, verso la met\u00e0 degli anni Settanta: Carlo \u00e8 un liceale di 16 anni con tanta fretta di crescere. \u00c8 il pi\u00f9 giovane di una band rock ed ha gi\u00e0 dichiarato il suo amore ad Antonella, una compagna di scuola, dalla quale spera presto di essere corrisposto. Affascinato dalla sicurezza e dall'estro dei suoi compagni ventenni, ha consacrato la sua esistenza alla musica nella speranza di diventare presto un bravo musicista. Carlo sta attraversando i classici problemi e i turbamenti tipici dell'adolescenza: il nascente interesse verso le ragazze ed il sesso, il conflitto e le incomprensioni con i genitori e l'amicizia con dei ragazzi pi\u00f9 grandi che, ognuno a suo modo, cercano di aiutarlo nella scoperta di questo nuovo mondo, contribuendo invece al moltiplicarsi degli interrogativi nella testa del ragazzo.\nL'affiatato gruppo di ragazzi fa amicizia con tre emancipate sorelle monzesi. Gaia, Tea e Lena sono tre bellissime ragazze radicalmente diverse dalle coetanee della provincia meridionale: figlie di un ricco ingegnere, trasferitosi in provincia per dirigere una fabbrica che dar\u00e0 lavoro alla gente del posto, sono cresciute con un'educazione laica, multiculturale e permissiva. Il piccolo mondo di questi giovani viene letteralmente turbato all'arrivo di queste tre disinibite ragazze del Nord che con i loro modi spregiudicati sconvolgono letteralmente l\u2019intera comitiva: questo incontro genera l'intrecciarsi di storie d'amore, tradimenti, corruzione politica e mancate promesse.\nLuoghi del film.\n\u00c8 ambientato negli anni settanta in un paese immaginario, ricavato con scene riprese in pi\u00f9 Comuni della \"Terra di Bari\".\nI luoghi prescelti sono: Grumo Appula (paese di nascita del regista Sergio Rubini) ed altri comuni della provincia di Bari: Palo del Colle, Toritto, al Pulo di Altamura, Molfetta e Giovinazzo.\nTra gli attori i baresi Damiano Russo e Michele Venitucci, Margherita Buy ed una giovanissima Vittoria Puccini alla sua prima esperienza da attrice.\nCast.\nNel film \u00e8 presente un cameo di G\u00e9rard Depardieu nei panni di \"Molotov\", uno strambo contadino comunista, che abita alla periferia del paese.\nMargherita Buy e Gerard Depardieu, nel film di Rubini, sono gli unici attori professionisti nel film, mentre il resto dei protagonisti sono stati scelti durante casting tenuti per l\u2019occasione a Bari e a Milano.\nColonna sonora.\nIl commento sonoro \u00e8 composto da Michele Fazio, che inoltre si occupa degli arrangiamenti, delle parti di organo, piano e tastiere, coordinando inoltre un gruppo di musicisti composto da Mino Petruzzelli (batteria), Antonio Petruzzelli (basso), Fabio Pignataro (chitarre), Francesco D'Elia (voce) e dai fiatisti Fabrizio Bosso, Michele Carrabba e Francesco Angiulo.\nNella colonna sonora compaiono pure brani di rock, di opera lirica, musica leggera e popolare italiane: l'iniziale \"Samba pa ti\" dei Santana, \"Aimless Life\" (eseguita da Antonio Tuzza alla voce, Walter Sacripanti alla batteria, Vito Di Modugno al basso, con la direzione della sezione archi di Rosa Cavalieri), \"Non sia mai\" di Domenico Modugno, \"I Talk to the Wind\" e \"Moonchild\" entrambe dei King Crimson, \"Lucretia MacEvil\" dei Blood, Sweat &amp; Tears, \"Tu che di gel sei cinta\" (aria dalla Turandot di Puccini) eseguita dal soprano Fiamma Izzo D'Amico con la M\u00fcnchner Rudfunkorchester diretta da Alberto Zedda, \"O' Guarracino\" della Nuova Compagnia di Canto Popolare, \"Abbracciati\" di Marcella Bella; infine \"Tutto pu\u00f2 succedere\" di Neffa accompagna i titoli di coda.\nNel film vengono ripercorsi brani di Santana, Led Zeppelin, Genesis e King Crimson in una colonna sonora generale che unisce e coinvolge gli stessi attori nella loro passione per la musica."}
{"id": "1377753", "revid": "110157", "url": "https://it.wikipedia.org/wiki?curid=1377753", "title": "Corrente di sottosoglia", "text": "La corrente di sottosoglia \u00e8 un fenomeno che riguarda il funzionamento dei MOSFET nella regione sottosoglia, consistente nella formazione di una debole corrente tra il source e il drain.\nNel modello di base dei MOSFET sono previste tre regioni di funzionamento, in particolare \u00e8 prevista la regione di interdizione (\"cut-off\") quando formula_1, ovvero quando la tensione applicata al gate non raggiunge il valore di soglia formula_2 necessario alla formazione del \"canale\" e di conseguenza non scorre alcuna corrente tra il source e il drain.\nIn realt\u00e0, nei casi in cui la tensione formula_3 \u00e8 inferiore ma prossima a formula_2, alcuni elettroni del source scorrono verso il drain dando vita ad una piccola corrente di drain che dipende esponenzialmente da formula_3\nNella distribuzione di Boltzmann alcuni elettroni hanno comunque energia sufficiente per passare tra D e S: scorre una piccola corrente di sottosoglia, che varia esponenzialmente con formula_3, ed \u00e8 definita approssimativamente dalla relazione:\ndove formula_8 \u00e8 la corrente per formula_9, formula_10 \u00e8 la capacit\u00e0 della regione di svuotamento e formula_11 la capacit\u00e0 dello strato di ossido.&lt;br&gt;\nIn un transistore il cui canale sia sufficientemente lungo non c'\u00e8 dipendenza della corrente dalla tensione del \"drain\" finch\u00e9 formula_12. Questa corrente \u00e8 una delle cause del consumo di potenza nei circuiti integrati.\nNei circuiti digitali, la conduzione di sottosoglia \u00e8 generalmente vista come una corrente parassita in uno stato che idealmente non prevedrebbe corrente. Nei circuiti analogici, d'altro canto, la zona di sottosoglia \u00e8 considerata come una vera e propria regione di funzionamento e la corrente di sottosoglia \u00e8 una normale propriet\u00e0 del transistor.\nIn passato, tale corrente era insignificante, ma con la miniaturizzazione dei transistor ora arriva causare fino al 50% del consumo totale di potenza. La spiegazione sta nel fatto che per ridurre la potenza dissipata nei circuiti integrati (proporzionale al quadrato della tensione di alimentazione) la ricerca sul VLSI \u00e8 sempre stata sviluppata anche in modo da ridurre la tensione di alimentazione. Cos\u00ec come la tensione di alimentazione \u00e8 diminuita, per migliorare l'efficienza energetica, la tensione di soglia \u00e8 scesa nelle stesse proporzioni. Come quest'ultima si \u00e8 ridotta, gli effetti sul consumo energetico della corrente di sottosoglia sono aumentati esponenzialmente."}
{"id": "1377758", "revid": "2014155", "url": "https://it.wikipedia.org/wiki?curid=1377758", "title": "Mohammad Ali Shah Qajar", "text": "Biografia.\nSi oppose alla Costituzione dell'Iran del 1906, che era stata ratificata da suo padre, Mozaffar ad-Din Shah. Nel 1907 Mohammad Ali sciolse la Majlis (Parlamento Iraniano/Assemblea Nazionale) e dichiar\u00f2 abolita la costituzione perch\u00e9 contraria alla legge islamica. Bombard\u00f2 quindi la Majlis con l'aiuto militare e politico della Russia e del Regno Unito.\nAbdic\u00f2 in seguito a una nuova Rivoluzione costituzionale e fu ricordato come un dittatore.\nScapp\u00f2 quindi a Odessa, in Russia e da l\u00ec complott\u00f2 per ritornare al potere. Nel 1911 atterr\u00f2 ad Astarabad, in Iran, ma le sue forze furono sconfitte.\nMor\u00ec a Sanremo, in Italia, l'8 aprile 1925, e fu seppellito nel Santuario dell'Imam Husayn, a Kerbela, in Iraq. Qualche mese dopo suo figlio e successore, Ahmad Qajar, ultimo sovrano della dinastia Qajar, fu formalmente deposto dalla Majlis.\nFigli.\nEbbe sette figli tra cui:"}
{"id": "1377759", "revid": "287204", "url": "https://it.wikipedia.org/wiki?curid=1377759", "title": "Federazione di rugby a 15 dell'Austria", "text": "La Federazione austriaca di rugby (tedesco: \"\u00d6sterreichischer Rugby Verband\") \u00e8 il corpo che governa il rugby a 15 in Austria.\nLa prima partita di rugby di cui si ha notizia in Austria risale al 14 aprile 1912. Questo sport era stato portato fin qui da due inglesi che lo volevano diffondere in Europa. Ci sono comunque voluti circa sessant'anni prima che il rugby prendesse piede in Austria.\nLa \u00d6RV \u00e8 stata fondata nel 1990 e si \u00e8 unita all'International Rugby Board nel 1992.\nIl \"Vienna Celtic Rugby Football Club\" \u00e8 stato fondato nel 1978 ed \u00e8 stato il primo club di rugby nato in Austria."}
{"id": "1377761", "revid": "12582", "url": "https://it.wikipedia.org/wiki?curid=1377761", "title": "Bue marino", "text": ""}
{"id": "1377766", "revid": "12582", "url": "https://it.wikipedia.org/wiki?curid=1377766", "title": "Mare di Sardegna", "text": ""}
{"id": "1377767", "revid": "1155", "url": "https://it.wikipedia.org/wiki?curid=1377767", "title": "Jordanella", "text": ""}
{"id": "1377768", "revid": "857138", "url": "https://it.wikipedia.org/wiki?curid=1377768", "title": "Thur", "text": "Due fiumi del bacino del Reno portano questo nome:"}
{"id": "1377769", "revid": "599013", "url": "https://it.wikipedia.org/wiki?curid=1377769", "title": "Diospolis", "text": "Di\u00f2spolis \u00e8 il nome greco che traduce la denominazione egizia di \"Citt\u00e0 di Amon\", in seguito all'identificazione del dio Amon con Zeus.\nEbbero questo nome nell'Egitto greco-romano:\nIn Palestina si trovava la Colonia Lucia Septimia Severia Diospolis (o \"Diospolis\" di Palestina), corrispondente all'antica Lydda, l'attuale Lod, citt\u00e0 a 18 chilometri a sud-est di Ioppe, nella pianura di Saron."}
{"id": "1377773", "revid": "320578", "url": "https://it.wikipedia.org/wiki?curid=1377773", "title": "Fifa Manager 07", "text": ""}
{"id": "1377778", "revid": "767487", "url": "https://it.wikipedia.org/wiki?curid=1377778", "title": "Angel - La vita, il romanzo", "text": "Angel - La vita, il romanzo (\"Angel\") \u00e8 un film del 2007 diretto da Fran\u00e7ois Ozon, tratto da un romanzo del 1957 di Elizabeth Taylor (omonima della celebre attrice), e ispirato alla figura di Marie Corelli.\nPresentato in concorso al Festival di Berlino, \u00e8 uscito nelle sale italiane il 5 ottobre 2007.\nTrama.\nGran Bretagna, primi del Novecento. Angel Deverell \u00e8 una ragazza di origini proletarie, orfana di padre, che detesta la propria vita modesta accanto alla madre, che gestisce una drogheria, ed ha enormi ambizioni, rappresentate dalla signorile Paradise House, nella quale la zia, esempio perfetto della persona che non vuole diventare, ha servito come domestica per anni prima che la famiglia che vi abitava cadesse in rovina e si trasferisse a Londra.\nPur inesperta ed intellettualmente incolta, a suo stesso dire priva di interesse per la letteratura, ha un'incredibile immaginazione ed un enorme talento per la scrittura che viene riconosciuto da un lungimirante editore, Th\u00e9o Gilbright che, malgrado lo scetticismo della raffinata moglie Hermione, la trasforma in breve tempo nell'autrice di maggior successo della narrativa popolare.\nRaggiunte la fama e la ricchezza desiderate, conquistato un posto nell'alta societ\u00e0 ed acquistata Paradise House, perch\u00e9 la sua vita sia perfetta come nei suoi sogni di ragazza manca solo l'amore, di cui ha una concezione puramente idealizzata. Pensa di averlo trovato nel pittore boh\u00e9mien Esm\u00e9, fratello della sua devota segretaria personale Nora, ma la vita non si adatta alla sua immaginazione come nei suoi romanzi: Esm\u00e9 \u00e8 infelice, a sua insaputa la tradisce, sceglie di partire per la guerra pur di scappare da quella che sente come una gabbia dorata; torna dalla guerra ferito tanto nel corpo, una gamba amputata, quanto nello spirito e non passa molto tempo prima che si tolga la vita. Solo dopo la sua morte Angel scopre che Esm\u00e9 aveva avuto un'amante e confidente, Angelica, con cui aveva avuto anche un figlio, e che, beffa crudele, era cresciuta a Paradise House.\nAngel continua a reinventare ed abbellire la propria vita (ad esempio, tenta di dare fama postuma a Esm\u00e9, artista mediocre), ma ormai \u00e8 in pieno declino tanto dal punto di vista personale che professionale. Le restano accanto fino alla fine le due uniche persone che l'hanno davvero amata, Nora e Th\u00e9o."}
{"id": "1377784", "revid": "1451528", "url": "https://it.wikipedia.org/wiki?curid=1377784", "title": "Gymnothorax moringa", "text": "Gymnothorax moringa \u00e8 un pesce d'acqua salata appartenente alla famiglia Muraenidae.\nDistribuzione e habitat.\nQuesta murena \u00e8 diffusa nella parte occidentale dell'Oceano Atlantico, dalla Nord Carolina e Bermuda al Brasile, includendo il Golfo del Messico e i Caraibi. Frequente inoltre, intorno alle isole dell'Atlantico centro-orientale fino all'isola di Sant'Elena. Preferisce acque superficiali con fondo roccioso o ricco di vegetazione acquatica.\nDescrizione.\nPresenta il caratteristico corpo anguilliforme ma compresso ai fianchi, con muso allungato e appuntito, mascelle possenti provviste di denti aguzzi. La pinna dorsale \u00e8 alta e sottile, lunga fino alla coda puntuta. La pinna anale \u00e8 lunga circa 1/2 del corpo, anch'essa terminante al vertice della coda. la livrea prevede un fondo color panna macchiato di nero o bruno. \nRaggiunge una lunghezza massima di 2 metri.\nComportamento.\nSono animali solitari; passano la notte e buona parte del giorno nascoste in buche con la sola testa sporgente verso l'esterno.\nAlimentazione.\nSi nutre di pesci e crostacei che cattura con abile istinto predatorio.\nPredatori.\n\u00c8 predata a sua volta da \"Epinephelus striatus\" e da pesci della famiglia Lutjanidae.\nPericoli.\nVista la dentatura da predatore, il morso di questa specie \u00e8 pericoloso per l'uomo, anche se non mortale.\nPesca.\nCommestibile, non \u00e8 rara la sua presenza nei mercati costieri delle zone di diffusione.\nAcquariofilia.\nA volte \u00e8 ospite di acquari pubblici."}
{"id": "1377789", "revid": "256896", "url": "https://it.wikipedia.org/wiki?curid=1377789", "title": "Stadio Spiros Louis", "text": ""}
{"id": "1377792", "revid": "188668", "url": "https://it.wikipedia.org/wiki?curid=1377792", "title": "Arminiani", "text": ""}
{"id": "1377794", "revid": "767487", "url": "https://it.wikipedia.org/wiki?curid=1377794", "title": "Thur (Svizzera)", "text": "Il Thur \u00e8 un fiume svizzero di 125\u00a0km.\nLa sorgente del Thur \u00e8 situata nel massiccio del S\u00e4ntis nel comune di Wildhaus-Alt Sankt Johann nel Canton San Gallo. In seguito scorre nel Canton Turgovia al quale esso d\u00e0 il nome. Infine scorre nel Canton Zurigo fino a Flaach dove si getta nel Reno.\nIl suo nome deriva dalla parola indoeuropea \"Dhu\" che significa \"compresso\"."}
{"id": "1377796", "revid": "22475", "url": "https://it.wikipedia.org/wiki?curid=1377796", "title": "2-ossoglutarato ferredossina ossidoreduttasi", "text": ""}
{"id": "1377797", "revid": "1573940", "url": "https://it.wikipedia.org/wiki?curid=1377797", "title": "Monossido di carbonio deidrogenasi (accettore)", "text": "La monossido di carbonio deidrogenasi (accettore) \u00e8 un enzima omodimerico appartenente alla classe delle ossidoreduttasi, che catalizza la seguente reazione:\nL'enzima contiene un centro (Ni3Fe-4S) e tre cluster ferro-zolfo [4Fe-4S]. Solo il cluster NiFeS, la cui struttura \u00e8 stata chiarita dopo anni di ricerca, prende parte alla catalisi, mentre gli altri cluster FeS sono implicati nel trasporto degli elettroni tra gli accettori e il sito catalitico.\nUtilizza vari accettori di elettroni, tra cui la ferredossina, il metil viologeno, il benzil viologeno e le flavine, ma non i nucleotidi di piridina. \nForma parte complesso multienzimatico legato alla membrana con la idrogenasi (accettore) (), che catalizza l'intera reazione:\nMeccanismo di Catalisi.\nLa catalisi avviene nel sito con il centro NiFeS, chiamato C-Cluster, che presenta la struttura di un cluster cubano distorto FeS in cui uno degli ioni Fe \u00e8 sostituito dal Ni. In prossimit\u00e0 del Ni, \u00e8 presente uno ione Fe coordinato a 2 atomi di S, che prende il nome di FCII(Ferrous Component II).\nL'atomo di Carbonio di CO coordina lo ione Ni, mentre l'atomo di Ossigeno di H2 \u00e8 coordinato al FCII. La molecola di acqua viene deprotonata, e permette la variazione dell'angolo di legame Ni-CO, che porta ad avvicinare C all'Ossigeno di OH- (carbon shift); a questo punto CO subisce attacco nucleofilo da OH-, che viene in seguito ulteriormente deprotonato. Infine una molecola d'acqua spiazza la molecola di CO2, mentre si suppone che i protoni raggiungano la superficie della proteina mediante residui di His."}
{"id": "1377799", "revid": "1573940", "url": "https://it.wikipedia.org/wiki?curid=1377799", "title": "Aldeide deidrogenasi (pirrolochinolina-chinone)", "text": "La aldeide deidrogenasi (pirrolochinolina-chinone) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una chinoproteina. Ha ampia specificit\u00e0: agisce sulle aldeidi a catena ingombrante, oltre il C10, sulle aldeidi aromatiche, gliossilato e gliceraldeide."}
{"id": "1377801", "revid": "682118", "url": "https://it.wikipedia.org/wiki?curid=1377801", "title": "Formaldeide dismutasi", "text": "La formaldeide dismutasi \u00e8 un enzima appartenente alla classe delle ossidoreduttasi, che catalizza la seguente reazione:\nFormaldeide ed acetaldeide possono agire come donatori; formaldeide, acetaldeide e propanale possono agire come accettori."}
{"id": "1377802", "revid": "1573940", "url": "https://it.wikipedia.org/wiki?curid=1377802", "title": "Formilmetanofurano deidrogenasi", "text": "La Formilmetanofurano deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una molibdoproteina contenente un cofattore di pterina. Il metil viologeno pu\u00f2 agire come accettore; ossida anche la \"N\"-furfurilformammide."}
{"id": "1377805", "revid": "110157", "url": "https://it.wikipedia.org/wiki?curid=1377805", "title": "Carbossilato reduttasi", "text": "La Carbossilato reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una proteina contenente tungsteno. Il metil viologeno pu\u00f2 agire come accettore; nella direzione inversa, gli acidi non-attivati sono ridotti, dai viologeni ridotti, ad aldeidi, ma non nei corrispondenti alcoli."}
{"id": "1377808", "revid": "110157", "url": "https://it.wikipedia.org/wiki?curid=1377808", "title": "Aldeide ossidoreduttasi", "text": "La aldeide ossidoreduttasi identificato nel \"Desulfovibrio gigas\" , un organismo considerato modello del mondo batterico, \u00e8 una flavoproteina e un molibdo-enzima. Contiene un cofattore FAD un cofattore molibdeno e due centri ferro-zolfo ([2Fe-2S])\n\u00e8 un enzima contenente come cofattore una molibdopterina, della classe delle ossidoreduttasi anche noto con l'acronimo \"Dg\"AOR.\nQuesto enzima, facente parte della grande categoria dei molibdo-enzimi mononucleari, in base alla struttura del centro molibdenico viene inclusa nella famiglia delle xantina ossidasi, nonostante differisca dagli altri enzimi famiglia per essere FAD-indipendente; anche nell'analisi delle strutture, si nota l'assenza del dominio contenente la molecola di FAD.\nEssa catalizza la seguente reazione:\nSi tratta di un omodimero composto da un singolo polipeptide di 907 residui amminoacidicidi due subunit\u00e0 di 100 KDa con un basso punto isoelettrico (pI = 4,7), grossolanamente globulare, con un diametro di 75 \u00c5 contenente tre centri redox: il cofattore Molibdopterina e due congiunti di ferro chiamati di tipo I e II per monomero.\nQuesti tre centri, in blu nella figura al lato, sono allineati all'interno della proteina per creare un ideale percorso per il trasferimento elettronico.\nIl primo centro [Fe-S] \u00e8 immerso circa 15 \u00c5 al di sotto della superficie molecolare, mentre il secondo congiunto [Fe-S] \u00e8 pi\u00f9 esposto al solvente tramite la cisteina 60. Il sito attivo con il molibdeno \u00e8, come tipico per questo tipo di enzimi, piuttosto profondamente sepolto (10-15 \u00c5 dalla superficie), ma raggiungibile tramite un canale (visibile nella figura come una protuberanza dell'enzima sulla destra) il quale permette alla molecola di substrato di raggiungere il sito attivo e al prodotto di essere rilasciato. \nNel \"Dg\"AOR la cavit\u00e0 a forma di imbuto larga in superficie con un diametro di circa 17 \u00c5 e diventa pi\u00f9 stretta all'avvicinarsi all'atomo di molibdeno (circa 6 \u00c5). I residui apolari Phe425, Phe494, Leu497 e Leu626 dominano il canale alla sua met\u00e0 altezza.. Durante il ciclo enzimatico (l'ossidazione di aldeidi ai corrispondenti acidi carbossilici, gli elettroni sono trasferiti dal Mo attraverso i due centri [2Fe-2S] ad un elettron-accettore esterno, che rimpiazza il corrispondente FAD nelle xantina ossidasi \nTramite risonanza paramagnetica elettronica sono stati calcolati i potenziali di riduzione formali dei singoli centri elettroattivi:\nE\u00ba' [Fe-S I] = -280 mV\nE\u00ba' [Fe-S II] = -285 mV\nE\u00ba' [Mo(VI)/Mo(V)] = -450 mV\nE\u00ba' [Mo(V)/Mo(IV)] = -530 mV\nDiretto scambio di elettroni del \"Dg\"AOR \u00e8 stata osservata agli elettrodi di grafite pirolitica, carbonio vitreo tramite la regione positiva vicina al centro [2Fe-2S] II pi\u00f9 esposto, la quale si ipotizza che possa essere il punto di attracco dell'accettore di elettroni fisiologico dell'enzima, che rimane ancora sconosciuto.\nInvece una diretta elettrochimica, misurata tramite ciclovoltammetria all'elettrodo d'oro, col supporto di neomicina, si presume possa avvenire con l'atomo di molibdeno catalizzando la reazione di riduzione delle aldeidi ai rispettivi alcoli."}
{"id": "1377810", "revid": "228587", "url": "https://it.wikipedia.org/wiki?curid=1377810", "title": "Diidrouracile deidrogenasi (NAD+)", "text": "La diidrouracile deidrogenasi (NAD+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377811", "revid": "1543377", "url": "https://it.wikipedia.org/wiki?curid=1377811", "title": "Diidropirimidina deidrogenasi (NADP+)", "text": "La diidropirimidina deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche sulle diidrotimine."}
{"id": "1377812", "revid": "1543377", "url": "https://it.wikipedia.org/wiki?curid=1377812", "title": "Delta4-3-ossosteroide 5beta-reduttasi", "text": "La DELTA4-3-ossosteroide 5beta-reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima umano catalizza efficientemente la riduzione del progesterone, androstenedione, 17\u03b1-idrossiprogesterone e testosterone a metaboliti 5\u03b2-ridotti; pu\u00f2 anche agire sull'aldosterone, corticosterone e cortisolo, ma non con un ampio raggio[8]. Gli intermedi acidi biliari 7\u03b1,12\u03b1-diidrossi-4-colesten-3-one e 7\u03b1-idrossi-4-colesten-3-one possono agire come substrati [9]."}
{"id": "1377815", "revid": "1543377", "url": "https://it.wikipedia.org/wiki?curid=1377815", "title": "Cortisone alfa-reduttasi", "text": "La cortisone alfa-reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377816", "revid": "110157", "url": "https://it.wikipedia.org/wiki?curid=1377816", "title": "Cucurbitacina delta23-reduttasi", "text": "La cucurbitacina DELTA23-reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima richiede Mn2+. Il Fe2+ o lo Zn2+ possono rimpiazzare il Mn2+ in un ampio raggio di substrati."}
{"id": "1377817", "revid": "110157", "url": "https://it.wikipedia.org/wiki?curid=1377817", "title": "Fumarato reduttasi (NAD)", "text": "La fumarato reduttasi (NAD) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377818", "revid": "110157", "url": "https://it.wikipedia.org/wiki?curid=1377818", "title": "Meso-tartrato deidrogenasi", "text": "La meso-tartrato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377820", "revid": "110157", "url": "https://it.wikipedia.org/wiki?curid=1377820", "title": "Acil-CoA deidrogenasi (NADP+)", "text": "La acil-CoA deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima del fegato agisce sui derivati degli enoil-CoA, con la catena di carbonio lunga tra i 4 ed i 16 C, con attivit\u00e0 massima sul 2-esenoil-CoA. In Escherichia coli, esistono gli enzimi cis e trans specifici."}
{"id": "1377821", "revid": "149727", "url": "https://it.wikipedia.org/wiki?curid=1377821", "title": "Ostvorpommern", "text": ""}
{"id": "1377823", "revid": "110157", "url": "https://it.wikipedia.org/wiki?curid=1377823", "title": "2-coumarato reduttasi", "text": "La 2-coumarato reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377824", "revid": "1366835", "url": "https://it.wikipedia.org/wiki?curid=1377824", "title": "Prefenato deidrogenasi", "text": "La prefenato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima presente nei batteri enterici possiede anche un'attivit\u00e0 corismato mutasica, in grado di convertire il corismato in prefenato."}
{"id": "1377825", "revid": "642594", "url": "https://it.wikipedia.org/wiki?curid=1377825", "title": "Nordvorpommern", "text": ""}
{"id": "1377827", "revid": "110157", "url": "https://it.wikipedia.org/wiki?curid=1377827", "title": "Prefenato deidrogenasi (NADP+)", "text": "La prefenato deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377829", "revid": "1543377", "url": "https://it.wikipedia.org/wiki?curid=1377829", "title": "Orotato reduttasi (NAD)", "text": "La orotato reduttasi (NAD) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina (FAD, FMN)."}
{"id": "1377830", "revid": "1543377", "url": "https://it.wikipedia.org/wiki?curid=1377830", "title": "Orotato reduttasi (NADPH)", "text": "La orotato reduttasi (NADPH) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina."}
{"id": "1377831", "revid": "110157", "url": "https://it.wikipedia.org/wiki?curid=1377831", "title": "Beta-nitroacrilato reduttasi", "text": "La beta-nitroacrilato reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377832", "revid": "110157", "url": "https://it.wikipedia.org/wiki?curid=1377832", "title": "3-metileneossindolo reduttasi", "text": "La 3-metileneossindolo reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377833", "revid": "1543377", "url": "https://it.wikipedia.org/wiki?curid=1377833", "title": "Chinurenato-7,8-diidrodiolo deidrogenasi", "text": "La chinurenato-7,8-diidrodiolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377834", "revid": "110157", "url": "https://it.wikipedia.org/wiki?curid=1377834", "title": "Cis-1,2-diidrobenzene-1,2-diolo deidrogenasi", "text": "La cis-1,2-diidrobenzene-1,2-diolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377835", "revid": "642594", "url": "https://it.wikipedia.org/wiki?curid=1377835", "title": "Nordwestmecklenburg", "text": ""}
{"id": "1377836", "revid": "110157", "url": "https://it.wikipedia.org/wiki?curid=1377836", "title": "Trans-1,2-diidrobenzene-1,2-diolo deidrogenasi", "text": "La trans-1,2-diidrobenzene-1,2-diolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377837", "revid": "110157", "url": "https://it.wikipedia.org/wiki?curid=1377837", "title": "7-deidrocolesterolo reduttasi", "text": "La 7-deidrocolesterolo reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377838", "revid": "110157", "url": "https://it.wikipedia.org/wiki?curid=1377838", "title": "Colestenone 5alfa-reduttasi", "text": "La colestenone 5alfa-reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377839", "revid": "110157", "url": "https://it.wikipedia.org/wiki?curid=1377839", "title": "Biliverdina reduttasi", "text": "La biliverdina reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377840", "revid": "110157", "url": "https://it.wikipedia.org/wiki?curid=1377840", "title": "1,6-diidrossicicloesa-2,4-diene-1-carbossilato deidrogenasi", "text": "La 1,6-diidrossicicloesa-2,4-diene-1-carbossilato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377841", "revid": "149727", "url": "https://it.wikipedia.org/wiki?curid=1377841", "title": "Mecklenburg-Strelitz", "text": ""}
{"id": "1377842", "revid": "1573940", "url": "https://it.wikipedia.org/wiki?curid=1377842", "title": "Diidrodipicolinato reduttasi", "text": "La diidrodipicolinato reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377843", "revid": "110157", "url": "https://it.wikipedia.org/wiki?curid=1377843", "title": "2-esadecenale reduttasi", "text": "La 2-esadecenale reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 specifico per i trans, cis 2-alchenali a lunga catena, con un optimum di lunghezza tra i 14 ed i 16 atomi di carbonio."}
{"id": "1377844", "revid": "110157", "url": "https://it.wikipedia.org/wiki?curid=1377844", "title": "2,3-diidro-2,3-diidrossibenzoato deidrogenasi", "text": "La 2,3-diidro-2,3-diidrossibenzoato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377845", "revid": "1543377", "url": "https://it.wikipedia.org/wiki?curid=1377845", "title": "Cis-1,2-diidro-1,2-diidrossinaftalene deidrogenasi", "text": "La cis-1,2-diidro-1,2-diidrossinaftalene deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce anche, sebbene con met\u00e0 della resa, sul \"cis\"-antracene diidrodiolo e sul \"\"cis\"-\"fenantrene\" diidrodiolo."}
{"id": "1377846", "revid": "1305772", "url": "https://it.wikipedia.org/wiki?curid=1377846", "title": "Giacosa", "text": "Giacosa \u00e8 un cognome italiano di alcuni personaggi famosi, tra i quali\ninoltre indica"}
{"id": "1377847", "revid": "1543377", "url": "https://it.wikipedia.org/wiki?curid=1377847", "title": "Progesterone 5alfa-reduttasi", "text": "La progesterone 5alfa-reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nIl testosterone ed il 20\u03b1-idrossi-4-pregn-3-one possono agire al posto del progesterone."}
{"id": "1377848", "revid": "110157", "url": "https://it.wikipedia.org/wiki?curid=1377848", "title": "2-enoato reduttasi", "text": "La 2-enoato reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina (FAD) ferro-zolfo. Agisce (nella direzione inversa) su un ampio raggio di \u03b1,\u03b2-ioni carbossilato insaturi alchilici ed arilici; il 2-butenoato \u00e8 stato il migliore substrato testato."}
{"id": "1377849", "revid": "237256", "url": "https://it.wikipedia.org/wiki?curid=1377849", "title": "Boris Andreevic Vogau", "text": ""}
{"id": "1377850", "revid": "1543377", "url": "https://it.wikipedia.org/wiki?curid=1377850", "title": "Maleilacetato reduttasi", "text": "La maleilacetato reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377851", "revid": "33689", "url": "https://it.wikipedia.org/wiki?curid=1377851", "title": "FIFA (disambigua)", "text": ""}
{"id": "1377852", "revid": "1318658", "url": "https://it.wikipedia.org/wiki?curid=1377852", "title": "Protoclorofillide reduttasi", "text": "La protoclorofillide ossidoreduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima catalizza una \"trans\"-riduzione del -anello della protoclorofillide (il prodotto ha configurazione (7\"S\",8\"S\")), ed esiste in due versioni filogeneticamente indipendenti: una versione dipende dalla presenza di luce (LPOR, Light-dependent Protochlorophyllidae OxidoReductase), e una indipendente dalla presenza di luce (DPOR, Dark operative Protochlorophyllidae OxidoReductase). Tutte le angiosperme (e alcune gimnosperme) posseggono la forma LPOR. Gimnosperme e batteri posseggono pi\u00f9 comunemente la forma DPOR. "}
{"id": "1377853", "revid": "237256", "url": "https://it.wikipedia.org/wiki?curid=1377853", "title": "Boris Pilnyak", "text": ""}
{"id": "1377854", "revid": "110157", "url": "https://it.wikipedia.org/wiki?curid=1377854", "title": "2,4-dienoil-CoA reduttasi (NADPH)", "text": "La 2,4-dienoil-CoA reduttasi (NADPH) \u00e8 un enzima appartenente alla classe delle ossidoreduttasi, che catalizza la seguente reazione:\nI migliori substrati per la riduzione contengono una struttura 2,4-diene con una lunghezza della catena di 8 o 10 atomi di carbonio."}
{"id": "1377855", "revid": "1543377", "url": "https://it.wikipedia.org/wiki?curid=1377855", "title": "Fosfatidilcolina desaturasi", "text": "La fosfatidilcolina desaturasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima desatura anche la fosfatidilcolina contenente il gruppo oleoil sull'ossigeno in posizione 2 del glicerolo."}
{"id": "1377856", "revid": "110157", "url": "https://it.wikipedia.org/wiki?curid=1377856", "title": "Geissoschizina deidrogenasi", "text": "La geissoschizina deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nell'interconversione degli alcaloidi di eteroioimbina in Catharanthus roseus."}
{"id": "1377857", "revid": "110157", "url": "https://it.wikipedia.org/wiki?curid=1377857", "title": "Cis-2-enoil-CoA reduttasi (NADPH)", "text": "La cis-2-enoil-CoA reduttasi (NADPH) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 differente dalla trans-2-enoil-CoA reduttasi (NADPH) ()."}
{"id": "1377858", "revid": "110157", "url": "https://it.wikipedia.org/wiki?curid=1377858", "title": "Trans-2-enoil-CoA reduttasi (NADPH)", "text": "La trans-2-enoil-CoA reduttasi (NADPH) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 differente dalla cis-2-enoil-CoA reduttasi (NADPH) ()."}
{"id": "1377859", "revid": "110157", "url": "https://it.wikipedia.org/wiki?curid=1377859", "title": "2-idrossi-6-osso-6-fenilesa-2,4-dienoato reduttasi", "text": "La 2-idrossi-6-osso-6-fenilesa-2,4-dienoato reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima ha un'ampia specificit\u00e0; riduce un certo numero di composti prodotti da Pseudomonas, dagli idrocarburi aromatici mediante rottura dell'anello."}
{"id": "1377860", "revid": "110157", "url": "https://it.wikipedia.org/wiki?curid=1377860", "title": "Xantommatina reduttasi", "text": "La xantommatina reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 stato caratterizzato in \"Drosophila melanogaster\"."}
{"id": "1377861", "revid": "124419757", "url": "https://it.wikipedia.org/wiki?curid=1377861", "title": "Dale Russell", "text": "\u00c8 stato professore presso il dipartimento di Terra marina e scienze atmosferiche (MEAS) dell'Universit\u00e0 Statale della North Carolina. \u00c8 stato inoltre il coordinatore del \"Centro di ricerca sui dinosauri dal Museo di storia naturale della Carolina del Nord.\n\u00c8 conosciuto in particolare per aver formulato nel 1982 una teoria a carattere speculativo sulla possibile evoluzione dei dinosauri (in particolar modo il Troodon, dotato di un cervello molto sviluppato) in creature intelligenti, se questi non si fossero estinti durante il Cretaceo, ipotizzando le caratteristiche che avrebbe potuto assumere il mancato discendente di questi rettili.\nHa inoltre seguito le analisi condotte su Willo, un dinosauro fossilizzato nel quale \u00e8 stata riscontrata la presenza di un cuore con caratteristiche simili a quelle delle successive specie a sangue caldo.\nIn Italia, nel 1993, \u00e8 stato consulente scientifico per la trasmissione televisiva di divulgazione \"Il pianeta dei dinosauri\" di Piero Angela."}
{"id": "1377862", "revid": "1543377", "url": "https://it.wikipedia.org/wiki?curid=1377862", "title": "12-ossofitodienoato reduttasi", "text": "La 12-ossofitodienoato reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella conversione del linolenato in jasmonato in Zea mays."}
{"id": "1377863", "revid": "110157", "url": "https://it.wikipedia.org/wiki?curid=1377863", "title": "Arogenato deidrogenasi", "text": "La arogenato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377864", "revid": "110157", "url": "https://it.wikipedia.org/wiki?curid=1377864", "title": "Trans-2-enoil-CoA reduttasi (NAD+)", "text": "La trans-2-enoil-CoA reduttasi (NAD+) \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima di Euglena gracilis agisce sul crotonoil-CoA e, pi\u00f9 lentamente, sul 'trans\"-\"es-2-enoil-CoA e sul 'trans\"-\"ott-2-enoil-CoA."}
{"id": "1377865", "revid": "110157", "url": "https://it.wikipedia.org/wiki?curid=1377865", "title": "2'-idrossiisoflavone reduttasi", "text": "La 2'-idrossiisoflavone reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nNella reazione inversa, un 2\u2032-idrossiisoflavone \u00e8 ridotto ad un isoflavanone; anche la 2\u2032-idrossipseudobattigenina pu\u00f2 essere substrato dell'enzima. Coinvolto nella biosintesi delle fitoalessine pterocarpina, medicarpina e maackiaina."}
{"id": "1377866", "revid": "110157", "url": "https://it.wikipedia.org/wiki?curid=1377866", "title": "Biocanina-A reduttasi", "text": "La biocanina-A reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nAnche altri isoflavoni sono ridotti nei corrispondenti isoflavanoni."}
{"id": "1377867", "revid": "2186996", "url": "https://it.wikipedia.org/wiki?curid=1377867", "title": "Dina Romano", "text": "Biografia.\nMadre degli attori e doppiatori Carlo e Felice Romano, ha lavorato sia in teatro che alla radio. Nel 1935 entra a far parte del mondo del cinema e lavora come apprezzata caratterista, dotata di buon mestiere e di notevole sensibilit\u00e0.\nPartecipa a una cinquantina di film, dal 1933 al 1951, fra i quali si ricorda \"I promessi sposi\" di Mario Camerini (1941). \nSi \u00e8 dedicata anche al doppiaggio: sua \u00e8 la voce della strega nel primo doppiaggio italiano del film d'animazione Disney \"Biancaneve e i sette nani\" (doppiaggio del 1938).\nMor\u00ec il 7 novembre 1957 all'et\u00e0 di 81 anni."}
{"id": "1377868", "revid": "1543377", "url": "https://it.wikipedia.org/wiki?curid=1377868", "title": "Alfa-santonina 1,2-reduttasi", "text": "La alfa-santonina 1,2-reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377870", "revid": "110157", "url": "https://it.wikipedia.org/wiki?curid=1377870", "title": "15-ossoprostaglandina 13-ossidasi", "text": "La 15-ossoprostaglandina 13-ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima riduce le 15-ossoprostaglandine nei 13,14-diidro derivati. L'enzima della placenta \u00e8 specifico per il NAD."}
{"id": "1377872", "revid": "110157", "url": "https://it.wikipedia.org/wiki?curid=1377872", "title": "Cis-3,4-diidrofenantrene-3,4-diolo deidrogenasi", "text": "La cis-3,4-diidrofenantrene-3,4-diolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377873", "revid": "110157", "url": "https://it.wikipedia.org/wiki?curid=1377873", "title": "2'-idrossidaidzeina reduttasi", "text": "La 2'-idrossidaidzeina reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nNella reazione inversa, un 2\u2032-idrossiisoflavone (la 2\u2032-idrossidaidzeina) \u00e8 ridotto ad un isoflavanone. Agisce anche sulla 2\u2032-idrossiformononetina e, seppure in modo meno efficiente, sulla 2\u2032-idrossigenisteina. \u00c8 coinvolto nella sintesi della fitoalessina gliceollina. Gli isoflavoni biocianina A, daidzeina e genesteina cos\u00ec come i flavonoidi apigenina, kaempferolo e quercetina non possono essere invece substrati dell'enzima."}
{"id": "1377874", "revid": "1573940", "url": "https://it.wikipedia.org/wiki?curid=1377874", "title": "2-metil-enoil-CoA (a catena ramificata) reduttasi", "text": "La 2-metil-enoil-CoA (a catena ramificata) reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina (FAD) di Ascaris suum. La reazione procede solo in presenza di un'altra flavoproteina (una \"flavoproteina che trasferisce elettroni\")."}
{"id": "1377875", "revid": "110157", "url": "https://it.wikipedia.org/wiki?curid=1377875", "title": "(3S,4R)-3,4-diidrossicicloesa-1,5-diene-1,4-dicarbossilato deidrogenasi", "text": "La (3S,4R)-3,4-diidrossicicloesa-1,5-diene-1,4-dicarbossilato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima richiede FeII."}
{"id": "1377876", "revid": "1543377", "url": "https://it.wikipedia.org/wiki?curid=1377876", "title": "Precorrina-6A reduttasi", "text": "La precorrina-6A reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377877", "revid": "1543377", "url": "https://it.wikipedia.org/wiki?curid=1377877", "title": "Cis-2,3-diidrobifenil-2,3-diolo deidrogenasi", "text": "La cis-2,3-diidrobifenil-2,3-diolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima catalizza la seconda reazione nella via di degradazione del difenile nei batteri."}
{"id": "1377878", "revid": "287204", "url": "https://it.wikipedia.org/wiki?curid=1377878", "title": "Boris Andreevic Pil'njak", "text": ""}
{"id": "1377879", "revid": "1452073", "url": "https://it.wikipedia.org/wiki?curid=1377879", "title": "Acido naftenico", "text": "Il termine acido naftenico (da non confondere con gli acidi naftoici) si riferisce a una varia mistura di diversi acidi carbossilici ciclopentilici e cicloesilici con P.M. da 120 a 700 dalton, e la cui principale frazione comprende l'intervallo da 9 a 20 atomi di carbonio.\nIl nome viene anche utilizzato per indicare la frazione acidica ottenibile dal petrolio, composta da acidi carbossilici insaturi caratterizzati da formula chimica generica CnH2n+1COOH e da peso molecolare compreso tra 180-350. Sono liquidi di consistenza oleosa e poco odorosi, con colorazione giallo chiaro tendente al nero se impuri.\nAgli acidi naftenici si devono una serie di problematiche legate alla corrosione delle tubature degli impianti di raffineria alle temperature di esercizio.\nI suoi esteri trovano utilizzo quali disperdenti per produrre primer acquosi conduttivi. Un derivato dell'acido naftenico \u00e8 il napalm, ottenuto dalla coprecipitazione dei sali di alluminio dell'acido naftenico e dell'acido palmitico."}
{"id": "1377880", "revid": "110157", "url": "https://it.wikipedia.org/wiki?curid=1377880", "title": "Floroglucinolo reduttasi", "text": "La floroglucinolo reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione anaerobica del gallato nei batteri."}
{"id": "1377881", "revid": "1543377", "url": "https://it.wikipedia.org/wiki?curid=1377881", "title": "2,3-diidrossi-2,3-diidro-p-cumato deidrogenasi", "text": "La 2,3-diidrossi-2,3-diidro-p-cumato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione del p-cimene in \"Pseudomonas putida\". "}
{"id": "1377882", "revid": "1573940", "url": "https://it.wikipedia.org/wiki?curid=1377882", "title": "1,2-diidrossi-3-metil-1,2-diidrobenzoato deidrogenasi", "text": "La 1,2-diidrossi-3-metil-1,2-diidrobenzoato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nQuesto enzima \u00e8 coinvolto nel processo di degradazione dell\"'m\"-xylene nei batteri."}
{"id": "1377883", "revid": "1543377", "url": "https://it.wikipedia.org/wiki?curid=1377883", "title": "Dibenzotiofene diidrodiolo deidrogenasi", "text": "La dibenzotiofene diidrodiolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione del dibenzotiofene nei batteri."}
{"id": "1377885", "revid": "1082210", "url": "https://it.wikipedia.org/wiki?curid=1377885", "title": "Tereftalato 1,2-cis-diidrodiolo deidrogenasi", "text": ""}
{"id": "1377886", "revid": "110157", "url": "https://it.wikipedia.org/wiki?curid=1377886", "title": "Pimeloil-CoA deidrogenasi", "text": "La pimeloil-CoA deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione (anaerobica) del benzoato, nei batteri."}
{"id": "1377887", "revid": "1543377", "url": "https://it.wikipedia.org/wiki?curid=1377887", "title": "2,4-diclorobenzoil-CoA reduttasi", "text": "La 2,4-diclorobenzoil-CoA reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima, nella direzione inversa, agisce per formare parte della via di degradazione del 2,4-diclorobenzoato, nei batteri."}
{"id": "1377888", "revid": "110157", "url": "https://it.wikipedia.org/wiki?curid=1377888", "title": "Ftalato 4,5-cis-diidrodiolo deidrogenasi", "text": "La ftalato 4,5-cis-diidrodiolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione dello ftalato, nei batteri."}
{"id": "1377889", "revid": "110157", "url": "https://it.wikipedia.org/wiki?curid=1377889", "title": "5,6-diidrossi-3-metil-2-osso-1,2,5,6-tetraidrochinolina deidrogenasi", "text": "La 5,6-diidrossi-3-metil-2-osso-1,2,5,6-tetraidrochinolina deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce nella direzione inversa, per formare parte della via di degradazione della 3-metilchinolina nei batteri."}
{"id": "1377890", "revid": "110157", "url": "https://it.wikipedia.org/wiki?curid=1377890", "title": "Cis-diidroetilcatecolo deidrogenasi", "text": "La cis-diidroetilcatecolo deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione dell'etilbenzene, nei batteri."}
{"id": "1377891", "revid": "1543377", "url": "https://it.wikipedia.org/wiki?curid=1377891", "title": "Cis-1,2-diidrossi-4-metilcicloesa-3,5-diene-1-carbossilato deidrogenasi", "text": "La cis-1,2-diidrossi-4-metilcicloesa-3,5-diene-1-carbossilato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione dello p-xilene, nei batteri."}
{"id": "1377893", "revid": "1543377", "url": "https://it.wikipedia.org/wiki?curid=1377893", "title": "1,2-diidrossi-6-metilcicloesa-3,5-dienecarbossilato deidrogenasi", "text": "La 1,2-diidrossi-6-metilcicloesa-3,5-dienecarbossilato deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 coinvolto nella via di degradazione dell'o-xilene, nei batteri."}
{"id": "1377894", "revid": "124364406", "url": "https://it.wikipedia.org/wiki?curid=1377894", "title": "Cenk Akyol", "text": "\u00c8 alto 198\u00a0cm per 90\u00a0kg di peso. Era un giocatore duttile, capace di ricoprire pi\u00f9 ruoli: sebbene fosse riconosciuto come guardia, riusciva ad adattarsi in diverse posizioni negli svariati sistemi di gioco.\nCarriera.\nCresciuto nell'Efes Pilsen, nel 2005 \u00e8 stato prelevato al Draft NBA dagli Atlanta Hawks al secondo giro, come 59\u00aa scelta. \u00c8 rimasto comunque a giocare in Turchia, vincendo due campionati turchi e una Coppa di Turchia.\nNel 2009, dopo aver partecipato alla Summer League di Las Vegas, gli Atlanta Hawks decidono di lasciarlo maturare ancora un paio d'anni nei campionati europei prima di farlo accasare definitivamente tra i Pro americani. La scelta del giocatore e di chi lo segue \u00e8 ricaduta sull'AIR Avellino, squadra del campionato italiano. Nel primo quarto della gara con Treviso si infortuna al polso: dai controlli effettuati emerse una frattura allo scafoide della mano sinistra, che lo tenne lontano dai campi di gioco per circa 40 giorni. Nel 2010 viene acquistato dall'Efes Pilsen, con il quale firma un contratto biennale\nNel 2005 e nel 2007 \u00e8 stato convocato per disputare gli Europei con la maglia della Nazionale turca. Nel 2006 ha inoltre preso parte al Mondiale. Ha vinto la medaglia d'argento al mondiale 2010 giocando sei gare e 72 minuti totali. Il 21 febbraio 2014 i suoi diritti NBA passano ai Los Angeles Clippers nella trade che ha portato agli Atlanta Hawks lo statunitense Antawn Jamison."}
{"id": "1377896", "revid": "1543377", "url": "https://it.wikipedia.org/wiki?curid=1377896", "title": "Zeatina reduttasi", "text": "La zeatina reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 stato precedentemente classificato, in maniera errata, come ."}
{"id": "1377898", "revid": "110157", "url": "https://it.wikipedia.org/wiki?curid=1377898", "title": "Delta14-sterolo reduttasi", "text": "La delta14-sterolo reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nQuesto enzima agisce su un ampio raggio di steroidi con un doppio legame 14(15)."}
{"id": "1377900", "revid": "1543377", "url": "https://it.wikipedia.org/wiki?curid=1377900", "title": "Delta24(241)-sterolo reduttasi", "text": "La delta24(241)-sterolo reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce su un ampio raggio di steroidi con un doppio legame 24(24)."}
{"id": "1377901", "revid": "110157", "url": "https://it.wikipedia.org/wiki?curid=1377901", "title": "Delta24-sterolo reduttasi", "text": "La delta24-sterolo reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima agisce su un ampio gruppo di steroidi con un doppio legame 24(25), tra cui lanosterolo, desmosterolo e zimosterolo."}
{"id": "1377902", "revid": "110157", "url": "https://it.wikipedia.org/wiki?curid=1377902", "title": "1,2-diidrovomilenina reduttasi", "text": "La 1,2-diidrovomilenina reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima forma parte della via di biosintesi dell'ajmalina."}
{"id": "1377903", "revid": "110157", "url": "https://it.wikipedia.org/wiki?curid=1377903", "title": "2-alchenale reduttasi", "text": "La 2-alchenale reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 altamente specifico per il 4-idrossinon-2-enale ed il non-2-enale. I 2-alchenali delle catene pi\u00f9 brevi hanno minore affinit\u00e0. Esibisce alta affinit\u00e0 anche per i 2-alchenoni cos\u00ec come per il but-3-en-2-one ed il pent-3-en-2-one. Viene inattivato dal cicloes-2-en-1-one e dall'acido 12-ossofitodienoico. Coinvolto nella detossificazione delle aldeidi e dei chetoni \u03b1,\u03b2-insaturi."}
{"id": "1377904", "revid": "1543377", "url": "https://it.wikipedia.org/wiki?curid=1377904", "title": "Divinil clorofillide a 8-vinil-reduttasi", "text": "La divinil clorofillide a 8-vinil-reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima riduce anche il divinile protoclorofillide a protoclorofillide in diverse specie, fornendo una via alternativa."}
{"id": "1377905", "revid": "110157", "url": "https://it.wikipedia.org/wiki?curid=1377905", "title": "Precorrina-2 deidrogenasi", "text": "La precorrina-2 deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nQuesto enzima catalizza la seconda, delle tre reazioni, che portano alla formazione del siroeme dall'uroporfirinogeno III. La prima reazione prevede il trasferimento di due gruppi metilici derivati dalla \"S\"-adenosil--metionina, ai carboni 2 e 7 dell'uroporfirinogeno III per formare precorrina-2 (catalizzata dalla uroporfirina-III C-metiltransferasi, ); nella terza reazione avviene la chelazione dello ione ferro della siroidroclorina per formare siroeme (catalizzata dalla siroidroclorina ferrochelatasi, ). In \"Saccharomyces cerevisiae\", le ultime due reazioni avvengono per opera di un enzima bifunctionale, Met8p. In alcuni batteri, le reazioni 1-3 sono catalizzate da una singola proteina multifunzionale chiamata CysG, mentre in\" Bacillus megaterium\", le reazioni vengono catalizzate da tre enzimi diversi, con SirC che \u00e8 responsabile della prima."}
{"id": "1377906", "revid": "110157", "url": "https://it.wikipedia.org/wiki?curid=1377906", "title": "Antocianidina reduttasi", "text": "La antocianidina reduttasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima forma i 2,3-\"cis\"-flavan-3-oli. I 2,3-\"trans\"-flavan-3-oli isomerici sono formati, a partire dai flavan-3,4-dioli, dalla leucoantocianidina reduttasi (). Mentre l'enzima del legume \"Medicago truncatula\" (MtANR) utilizza sia il NADPH che il NADH come riducenti, quello della pianta \"Arabidopsis thaliana\" (AtANR) usa solo NADPH. Inoltre mentre la preferenza per il substrato da parte di MtANR \u00e8, nell'ordine, per cianidina, pelargonidina e delfinidina, AtANR ha preferenza opposta."}
{"id": "1377907", "revid": "1543377", "url": "https://it.wikipedia.org/wiki?curid=1377907", "title": "Arogenato deidrogenasi (NADP+)", "text": "La arogenato deidrogenasi (NADP+) \u00e8 un enzima appartenente alla classe delle ossidoreduttasi, che catalizza la seguente reazione:\nA differenza dell'arogenato deidrogenasi () e della arogenato deidrogenasi (NAD(P)+) (), questo enzima ha bisogno del NADP+ per funzionare. L'enzima di \"Synechocystis\" sp. PCC 6803 e l'isoforma TyrAAT1 non sono in grado di utilizzare prefenato come substrato, mentre l'isoforma TyrAAT2 \u00e8 in grado di utilizzalo, ma molto poco [3,4]."}
{"id": "1377908", "revid": "110157", "url": "https://it.wikipedia.org/wiki?curid=1377908", "title": "Arogenato deidrogenasi (NAD(P)+)", "text": "La arogenato deidrogenasi (NAD(P)+) \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377909", "revid": "1543377", "url": "https://it.wikipedia.org/wiki?curid=1377909", "title": "L-galattonolattone deidrogenasi", "text": "La L-galattonolattone deidrogenasi \u00e8 un enzima appartenente alla classe delle ossidoreduttasi, che catalizza le seguenti reazioni:\nQuest'enzima catalizza lo step finale della biosintesi dell'acido -ascorbico nelle piante superiori e in quasi tutti gli animali superiori, con l'eccezione dei primati e di alcuni uccelli. L'enzima \u00e8 molto specifico per il suo substratio -galattono-1,4-lattone, mentre il -galattono-\u03b3-lattone, il -gulono-\u03b3-lattone, il -gulono-\u03b3-lattone, il -eritronico-\u03b3-lattone, lo -xilonico-\u03b3-lattone, il -mannono-\u03b3-lattone, il -galattonato, il -glucuronato ed il -gluconato non sono substrati. \nFAD, NAD+, NADP+ e l'ossigeno non possono agire come accettori di elettroni (a differenza della -galattonolattone ossidasi)."}
{"id": "1377911", "revid": "1543377", "url": "https://it.wikipedia.org/wiki?curid=1377911", "title": "Diidroorotato ossidasi", "text": "La diidroorotato ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina (FAD, FMN). Il cianuro ferrico pu\u00f2 agire come accettore."}
{"id": "1377913", "revid": "1543377", "url": "https://it.wikipedia.org/wiki?curid=1377913", "title": "Coproporfirinogeno ossidasi", "text": "La coproporfirinogeno ossidasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377914", "revid": "1366835", "url": "https://it.wikipedia.org/wiki?curid=1377914", "title": "Protoporfirinogeno ossidasi", "text": "La protoporfirinogeno ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima ossida anche il mesoporfirinogeno IX, sebbene pi\u00f9 lentamente."}
{"id": "1377915", "revid": "110157", "url": "https://it.wikipedia.org/wiki?curid=1377915", "title": "Bilirubina ossidasi", "text": "La bilirubina ossidasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377916", "revid": "110157", "url": "https://it.wikipedia.org/wiki?curid=1377916", "title": "Acil-CoA ossidasi", "text": "La acil-CoA ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina (FAD). Agisce sui derivati del CoA, acidi grassi con una catena lunga tra gli 8 ed i 18 atomi di carbonio."}
{"id": "1377917", "revid": "110157", "url": "https://it.wikipedia.org/wiki?curid=1377917", "title": "Diidrouracil ossidasi", "text": "La diidrouracil ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima ossida anche la diidrotimina a timina. \u00c8 una flavoproteina (FMN)."}
{"id": "1377918", "revid": "110157", "url": "https://it.wikipedia.org/wiki?curid=1377918", "title": "Tetraidroberberina ossidasi", "text": "La tetraidroberberina ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima di \"Berberis\" sp. \u00e8 una flavoproteina, mentre quello di \"Coptis japonica\" non lo \u00e8. Le (\"R\")-tetraidroberberine non vengono ossidate."}
{"id": "1377919", "revid": "1543377", "url": "https://it.wikipedia.org/wiki?curid=1377919", "title": "Secologanina sintasi", "text": "La secologanina sintasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una proteina eme-tiolata (\"P\"-450). La secologanina \u00e8 il precursore degli alcaloidi monoterpenoidi dell'indolo e dell'ipecac."}
{"id": "1377920", "revid": "121878708", "url": "https://it.wikipedia.org/wiki?curid=1377920", "title": "Triptofano alfa,beta-ossidasi", "text": "La triptofano alfa,beta-ossidasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima richiede eme. Quello di Chromobacterium violaceum \u00e8 specifico per i derivati del triptofano, avendo il gruppo carbossilico libero, o come ammide o come estere. Inoltre catalizza la \u03b1,\u03b2 deidrogenazione delle catene laterali dell'-triptofano nei peptidi. Il prodotto della reazione \u00e8 in grado di idrolizzarsi spontaneamente per formare indolopiruvato."}
{"id": "1377921", "revid": "110157", "url": "https://it.wikipedia.org/wiki?curid=1377921", "title": "Pirrolochinolina-chinone sintasi", "text": "La pirrolochinolina-chinone sintasi \u00e8 un enzima appartenente alla classe delle ossidoreduttasi, che catalizza la seguente reazione:\n\u00c8 stato osservato fino ad adesso un unico turnover dell'enzima, ed il chinone pirrolochinolinico rimane legato ad esso. Non si \u00e8 ancora compreso come l'enzima sia in grado di rilasciare il prodotto nel citosol."}
{"id": "1377923", "revid": "1005847", "url": "https://it.wikipedia.org/wiki?curid=1377923", "title": "Eletti alla Camera dei deputati nelle elezioni politiche italiane del 1979", "text": "Questo elenco riporta i nomi dei deputati dell'VIII legislatura della Repubblica Italiana dopo le elezioni politiche del 1979:"}
{"id": "1377925", "revid": "110157", "url": "https://it.wikipedia.org/wiki?curid=1377925", "title": "6-idrossinicotinato reduttasi", "text": "La 6-idrossinicotinato reduttasi \u00e8 un enzima appartenente alla classe delle ossidoreduttasi, che catalizza la seguente reazione:"}
{"id": "1377931", "revid": "1543377", "url": "https://it.wikipedia.org/wiki?curid=1377931", "title": "Butirril-CoA deidrogenasi", "text": "La butirril-CoA deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina; forma, con un'altra flavoproteina e l'enzima flavoproteina deidrogenasi (trasferisce elettroni) (), un sistema che riduce l'ubichinone ed altri accettori."}
{"id": "1377932", "revid": "287204", "url": "https://it.wikipedia.org/wiki?curid=1377932", "title": "Acil-CoA deidrogenasi", "text": "La acil-CoA deidrogenasi \u00e8 un enzima appartenente alla classe delle ossidoreduttasi, che catalizza la seguente reazione:\nL'enzima \u00e8 una flavoproteina che, con un'altra flavoproteina come l'enzima Flavoproteina (trasferisce elettroni) deidrogenasi (), forma un sistema che riduce l'ubichinone (tramite intermedi di proteine ferro II) ed altri accettori. \n(La maggior parte degli acidi grassi ingeriti con la dieta sono a catena lunga o media) \nIsoenzimi dell'acil-CoA deidrogenasi.\nTale enzima possiede 3 isoforme: \nTutti e tre gli isoenzimi hanno come cofattore FAD\nMalattie legate alla deficienza dell'isoenzima MCAD.\nIl deficit di un enzima generalmente pu\u00f2 essere superato grazie all'intervento di altre forme dello stesso enzima che ricoprono la stessa funzione. \nNel caso dell'MCAD per\u00f2 l'assenza pu\u00f2 provocare dispensi: \nMorte in culla dei neonati (SDIS).\nQuesto difetto nel catabolismo degli acidi grassi costituisce motivo di morte infantile nel 25%-60% dei casi, proprio per l'impossibilit\u00e0 di sapere in anticipo se l'enzima \u00e8 presente. Tuttavia recentemente sono state sviluppate anche tecniche di diagnosi prenatale,di modo che con una prevenzione nell'alimentazione si possa controllare la patologia.\nLa terapia alimentare prevede un basso contenuto di grassi rispetto a quello di carboidrati."}
{"id": "1377945", "revid": "1248185", "url": "https://it.wikipedia.org/wiki?curid=1377945", "title": "Tiridate III di Armenia", "text": "Biografia.\nFiglio di Cosroe I di Armenia, venne portato presso i Romani quando il padre venne assassinato da un emissario del re sasanide Sapore I e Artavaside VI venne messo sul trono d'Armenia. Dopo essere stato educato ai costumi romani per trenta anni, venne posto sul trono del padre dall'imperatore romano Diocleziano all'inizio del suo regno. I Sasanidi rinnovarono la propria pressione per mettere sul trono armeno un sovrano loro favorevole, e alla fine Tiridate venne rovesciato da re Narsete e costretto a tornare una seconda volta alla corte degli imperatori romani, ma Galerio sconfisse Narsete e, con la pace del 298, ottenne il ritorno di Tiridate sul trono armeno.\nCulto.\nDopo la sua morte la Chiesa Armena lo vener\u00f2 subito come santo, mentre il \"Martyrologium Romanum\" al momento non ne riporta la memoria. Secondo invece l'autorevole \"Bibliotheca Sanctorum\" \u00e8 festeggiato al 29 novembre."}
{"id": "1377949", "revid": "44876", "url": "https://it.wikipedia.org/wiki?curid=1377949", "title": "Stadio Carillo Pesenti Pigna", "text": "Lo stadio Carillo Pesenti Pigna \u00e8 un impianto sportivo di Alzano Lombardo. \u00c8 stato costruito nel 1986 per volont\u00e0 dell'amministrazione comunale, vista la crescente importanza dell'allora FC Alzano.\nStoria.\nL'impianto \u00e8 stato intitolato a uno dei primi presidenti della societ\u00e0 bianconera, che dopo la seconda guerra mondiale aveva promosso e finanziato l'attivit\u00e0 calcistica nella cittadina seriana.\nDal 1909 al 1986 la societ\u00e0 ha utilizzato i campi sportivi presenti nell'area della Cartiera Pigna, divenuti ormai inagibili a causa della scalata alle categorie superiori.\nDopo l'Atleti Azzurri d'Italia di Bergamo, lo stadio di Alzano Lombardo \u00e8 il pi\u00f9 attrezzato e importante della provincia.\nDurante gli anni della militanza in C1, il Carillo ha visto sui suoi spalti la presenza di alcune delle tifoserie pi\u00f9 calde d'Italia, ad esempio pisani e livornesi.\nStruttura.\nIl complesso \u00e8 munito di una moderna pista d'atletica e di una tribuna coperta che negli anni \u00e8 stata ampliata fino a contenere 1900 posti a sedere in totale, compreso il settore ospiti di 500 posti."}
{"id": "1377952", "revid": "44627", "url": "https://it.wikipedia.org/wiki?curid=1377952", "title": "Inclusione canonica", "text": ""}
{"id": "1377962", "revid": "287204", "url": "https://it.wikipedia.org/wiki?curid=1377962", "title": "Nothobranchiidae", "text": "La famiglia Nothobranchiidae comprende 253 specie di piccoli pesci d'acqua dolce, appartenenti all'ordine Cyprinodontiformes.\nDistribuzione e habitat.\nTutte le specie di Notobranchidi sono diffuse nelle zone tropicali e subtropicali dell'Africa subsahariana.\nAcquariofilia.\nMolte specie sono soggette ad allevamento lontano dai luoghi d'origine per la commercializzazione e l'allevamento in acquario, grazie alle dimensioni contenute e alle sfavillanti livree. La maggior parte sono oggetto di studi da parte di biologi e genetisti.\nGeneri.\nLa famiglia \u00e8 oggetto di numerosi studi e di recenti revisioni di generi e di descrizione di nuove specie. Attualmente (2014) comprende 253 specie divise in 12 generi:"}
{"id": "1377966", "revid": "176445", "url": "https://it.wikipedia.org/wiki?curid=1377966", "title": "+/-", "text": ""}
{"id": "1377969", "revid": "392652", "url": "https://it.wikipedia.org/wiki?curid=1377969", "title": "Collegium", "text": " \nNel diritto romano il collegium era un'associazione retta da un proprio statuto (la \"lex collegii\") che ne stabiliva finalit\u00e0 e organi, oltre ai criteri di ammissione degli associati. Lo statuto del \"collegium\" poteva riguardare gilde e corporazioni di mestiere, nelle loro funzioni simili ai moderni sindacati. \nStoria.\nDapprima istituiti per scopi di culto (sembra che in questo caso si parlasse pi\u00f9 specificamente di sodalitas) furono poi istituiti anche per scopi sociali, culturali o professionali. Tra gli altri, si ricordano quelli con scopi funerari (\"collegia funeraticia\"), connessi all'importanza attribuita dalla cultura romana alla celebrazione dei riti funebri e all'elevato costo degli stessi, che spingeva le persone ad associarsi per condividerne le spese. Importanti erano anche i collegi di artigiani, medici, insegnanti, ecc. (\"collegia opificum\") volti a tutelare gli interessi della categoria; in seguito assunsero anche un rilevante peso politico, appoggiando l'elezione di candidati (\"collegia sodalicia\" o \"compitalicia\").\nMentre la Legge delle XII tavole sanciva l'assoluta libert\u00e0 di associazione, a partire dall'ultima et\u00e0 repubblicana cominciarono ad essere poste delle restrizioni, conseguenti al diffondersi, nel turbolento clima politico dell'epoca, di associazioni che, dietro il paravento delle suddette finalit\u00e0, perseguivano scopi politici in modo non sempre lecito (arrivando a vendere i voti degli associati). Nel 7 d.C. Augusto fece votare la \"lex Iulia de collegiis\" che, sciolti tutti i \"collegia\" esistenti, eccettuati quelli di pi\u00f9 antica tradizione, subordinava la creazione di nuovi \"collegia\" al riconoscimento del Senato, dato con senatoconsulto subordinatamente ad una \"iusta causa\": in pratica, il perseguimento di una pubblica utilit\u00e0. Pi\u00f9 tardi al riconoscimento con senatoconsulto fu equiparato quello con atto dell'Imperatore. A partire da Costantino venne reintrodotto il riconoscimento in via generale, senza necessit\u00e0 di uno specifico atto, per i \"collegia funeraticia\" e per gli enti ecclesiastici.\nDa quanto afferma Gaio sembra che per la costituzione di un \"collegium\" occorressero, oltre al riconoscimento di cui si \u00e8 detto, la volont\u00e0 di almeno tre persone (\"tres faciunt collegium\") e un patrimonio comune distinto da quello degli associati (\"arca communis\"). Peraltro, il successivo venire meno della pluralit\u00e0 degli associati non causava l'estinzione del \"collegium\", che conseguiva, invece, al venir meno di tutti i membri o al raggiungimento dello scopo.\nGli organi del \"collegium\" erano stabiliti dalla \"lex collegii\", di solito sul modello delle corporazioni pubbliche (come i \"municipia\") con un'assemblea degli associati (\"populus collegii\"), un organo collegiale pi\u00f9 ristretto (\"ordo decurionum\") e organi monocratici variamente denominati (\"magistri\", \"curatores\", \"quinquennali\", ecc.).\nI \"collegia\", per effetto della \"lex Iulia de collegiis\", possedevano una certa capacit\u00e0 giuridica, potendo essere titolari del diritto di propriet\u00e0 e di altri diritti ed obblighi di natura patrimoniale, oltre che stare in giudizio; in et\u00e0 imperiale acquisirono anche la capacit\u00e0 di essere istituiti eredi. Questo ne faceva delle persone giuridiche secondo la terminologia odierna e, in particolare, delle corporazioni."}
{"id": "1377971", "revid": "116650128", "url": "https://it.wikipedia.org/wiki?curid=1377971", "title": "Michele Cianciulli", "text": "\u00c8 autore di diverse pubblicazioni storiche e filosofiche. Le pi\u00f9 note sono quelle sul re Manfredi e sul brigantaggio nell'Italia meridionale.\nNoto per la sua integrit\u00e0 fu fatto esecutore testamentario di varie grandi eredit\u00e0 e fondatore della Casa di Riposo Elena e Celestino De Marco. Noto antifascista nel periodo 1922 - 1945 e costretto alla clandestinit\u00e0 alla fine della guerra.\n\u00c8 stato anche responsabile del Grande Oriente di Italia negli anni 1950-1955.\nLa profonda amicizia col compositore Nino Rota \u00e8 espressa in un epistolario tra i due. All'apertura del testamento di Cianciulli si apprese infatti che il musicista era stato designato quale suo esecutore testamentario."}
{"id": "1377979", "revid": "799790", "url": "https://it.wikipedia.org/wiki?curid=1377979", "title": "Vladimir Klavdievi\u010d Arsen'ev", "text": "Durante i suoi lunghi viaggi scrisse vari libri, come \"\u041f\u043e \u0423\u0441\u0441\u0443\u0440\u0438\u0439\u0441\u043a\u043e\u043c\u0443 \u041a\u0440\u0430\u044e\" (Po Ussurijskomu Kraju), nel 1921, e \"Dersu Uzala\" (in russo \"\u0414\u0435\u0440\u0441\u0443 \u0423\u0437\u0430\u043b\u0430\") nel 1923, in cui descrisse l'Estremo Oriente Russo, il viaggio esplorativo dei militari che egli comand\u00f2, in qualit\u00e0 di tenente al servizio dello zar Nicola II, in queste terre, e le gesta del cacciatore omonimo che lo guid\u00f2 per tutto il tragitto e col quale strinse una grande amicizia. Fu inoltre il primo scrittore a descrivere la flora del Kraj Primorskij. Mor\u00ec a Vladivostok. In questa citt\u00e0 \u00e8 stato creato un museo a lui intitolato, che raccoglie suoi oggetti personali e relativi alle sue esplorazioni. Una citt\u00e0 del medesimo \"kraj\", Arsen'ev, prende il suo nome."}
{"id": "1377981", "revid": "47843", "url": "https://it.wikipedia.org/wiki?curid=1377981", "title": "Chilogrammo peso", "text": ""}
{"id": "1377983", "revid": "104458", "url": "https://it.wikipedia.org/wiki?curid=1377983", "title": "Universit\u00e0 di Dorpat", "text": ""}
{"id": "1377984", "revid": "486946", "url": "https://it.wikipedia.org/wiki?curid=1377984", "title": "Ijm\u0101\u02bf", "text": ""}
{"id": "1377986", "revid": "125192481", "url": "https://it.wikipedia.org/wiki?curid=1377986", "title": "FreeLOms", "text": "FreeLOms (\"FreeLearning Object Management System\") \u00e8 un ambiente di scambio e di produzione collaborativa di Learning Object realizzato nell'ambito del Progetto SLOOP.\n\"L'obiettivo principale di FreeLOms \u00e8 quello di fornire ad una comunit\u00e0 di insegnanti una piattaforma on line volta a supportarli nella ricerca, nella modifica, nel riutilizzo e nella condivisione di raccolte di risorse educative digitali.\" \n\"Garantendo, in modo trasparente, la compatibilit\u00e0 con gli standard e nascondendone quindi i dettagli tecnici, FreeLOms fa s\u00ec che gli insegnanti si concentrino sul contenuto da sviluppare sotto forma di LO. FreeLOms riflette la filosofia che \u00e8 alla base del progetto SLOOP e attua non solo l'idea che una comunit\u00e0 di pratica possa sviluppare software liberamente, ma anche quella che insegnanti ed esperti nel settore dell'educazione possano creare contenuti educativi digitali.\" \n(da \"FreeLOms: un learning object management system\" di Fulantelli, Allegra, Gentile, Taibi, in , ITSOS 2007 - ISBN 978-88-903115-1-2).\nUna prima versione di FreeLOms, FreeLOms 1, \u00e8 stata sviluppata nel corso del progetto SLOOP, 2005/2007. Durante il progetto Sloop2desc, 2009/2011, ne \u00e8 stata prodotta una seconda versione, FreeLOms 2, del tutto differente.\nLe funzionalit\u00e0 di freeLOms 2.\nFreeLOms 2 \u00e8 basato su DSpace.\nLe funzionalit\u00e0 di freeLOms 1.\nAccedere a freeLOms.\nL'accesso a freeLOms richiede un LOGIN ma pu\u00f2 anche essere fatto \"come ospite\".\nUn ospite pu\u00f2 cercare learning object e scaricarli ma non pu\u00f2 caricarne n\u00e9 crearli nella piattaforma operazioni che richiedono, a salvaguardia della validit\u00e0 dei materiali e del rispetto del copyright, una assunzione di responsabilit\u00e0.\nCercare una risorsa didattica tramite la navigazione fra le cartelle.\nCliccando nella barra in alto su freeLOms Space si accede ad un ambiente organizzato in cartelle. Un primo livello di cartelle \u00e8 linguistico: risorse didattiche per utenti di lingua inglese, di lingua italiana, di lingua spagnola, ...\nIl livello successivo \u00e8 disciplinare, con eventuali ulteriori articolazioni.\nCercare una risorsa didattica tramite le funzioni di ricerca.\nLa ricerca pu\u00f2 essere fatta \nScaricare le risorse di apprendimento.\nSe la risorsa \u00e8 un qualsiasi file singolo (.doc, .ppt, .pdf, .gif, .jpg, .html, ...) o \u00e8 un file .zip, cliccando sul nome lo si scarica sul disco rigido.\nSe la risorsa \u00e8 invece un content package SCORM, quando si clicca sul suo nome freeloms aggiunge il file manifest e zippa il tutto prima di scaricarlo sul disco rigido dell'utente.\nCaricare le risorse di apprendimento.\nLa procedura per caricare una risorsa \u00e8 molto semplice: basta individuarla sul disco rigido e dare l'apposito comando.\nSe la risorsa \u00e8 un file zip...\nMettere in condivisione le risorse di apprendimento.\nUna risorsa caricata o realizzata nello spazio privato pu\u00f2 essere inserita nello spazio pubblico con un semplice click.\nInserire o aggiornare i metadata.\nFreeLOms adotta lo standard LOM IEEE per i metadati. Per semplificare l'operazione di compilazione dei metadati, freeLOms adotta le seguenti soluzioni:\nIn base alla filosofia collaborativa che \u00e8 alla base del freeLOms, tutti possono contribuire alla definizione dei metadati di una risorsa.\nModificare un LO.\nFreeLOms \u00e8 stato realizzato in modo da facilitare la collaborazione nel miglioramento degli LO. Qualsiasi utente registrato pu\u00f2 modificare un LO.\nAd evitare che un LO si trovi ad essere sottoposto simultaneamente a due diverse operazioni di modifica \u00e8 prevista una procedura di \nCreare un nuovo LO direttamente in freeLOms.\nFreeLOms non \u00e8 un editor di LO ma contiene, comunque, una funzione per creare e modificare pagine contenenti testo, immagini, link.\nCreare uno SCORM content package.\nFreeLOms permette di creare un nuovo Content package SCORM utilizzando le risorse gi\u00e0 presenti in freeLOms stesso.\nCreare un LO SCORM a partire da una presentazione PPT.\nQuesta \u00e8 una funzione veramente importante dato che molti insegnanti hanno gi\u00e0 realizzato presentazioni in formato .ppt con PowerPointPowerPoint o con Impress di OpenOffice.\nMolto facilmente una tale presentazione pu\u00f2 essere convertita in un content package SCORM.\nCreare un LO SCORM a partire da pagine web.\nAnche questa \u00e8 una funzione utilissima, dal momento che permette agli insegnanti che hanno prodotto LO composti di pagine web di trasformarli in oggetti SCORM senza dover saper nulla di JavaScript\nCreare un template per i metadati.\nRiempire i metadati \u00e8 un'attivit\u00e0 importante ma molto noiosa. FreeLOms permette ad ogni autore di definire un proprio modello di metadati da applicare in modo rapido a tutte le proprie risorse didattiche limitandosi ad apportare, ogni volta, solo le variazioni indispensabili quali \"titolo della risorsa\" e \"keyword\"."}
{"id": "1377988", "revid": "287204", "url": "https://it.wikipedia.org/wiki?curid=1377988", "title": "Buzoe\u0219ti", "text": "Buzoe\u0219ti \u00e8 un comune della Romania di 6.130 abitanti, ubicato nel distretto di Arge\u0219, nella regione storica della Muntenia.\nIl comune \u00e8 nato nel 1968 dall'unione di tre comuni preesistenti: Buzoe\u0219ti, Vulpe\u0219ti e Ione\u0219ti, per un totale di 11 villaggi: Bujoreni, Buzoe\u0219ti, Cornatel, Curteanca, Ione\u0219ti, Podeni, Redea, Serboieni, Tomsanca, Vladuta, Vulpe\u0219ti."}
{"id": "1377990", "revid": "287204", "url": "https://it.wikipedia.org/wiki?curid=1377990", "title": "Buzoesti", "text": ""}
{"id": "1377991", "revid": "486946", "url": "https://it.wikipedia.org/wiki?curid=1377991", "title": "Consenso (Islam)", "text": ""}
{"id": "1377992", "revid": "1005847", "url": "https://it.wikipedia.org/wiki?curid=1377992", "title": "Vosto\u010dnyj (porto)", "text": "Vosto\u010dnyj () \u00e8 il porto commerciale della citt\u00e0 di Nachodka, Kraj Primorskij, affacciato sul mar del Giappone."}
{"id": "1377993", "revid": "1573940", "url": "https://it.wikipedia.org/wiki?curid=1377993", "title": "Pieris mannii", "text": "Pieris mannii , \u00e8 un lepidottero appartenente alla famiglia Pieridae.\nDescrizione.\nAdulto.\n\u00c8 simile alla Cavolaia minore, dalla quale si differenzia per il fatto che la fascia scura apicale sulla parte superiore dell'ala anteriore si allunga verso il basso, fino a raggiungere almeno la IV nervatura. Le macchie post-discali, presenti in s3 delle parti superiori, hanno una forma a semicerchio e mai circolare; nelle femmine, in particolar modo nelle generazioni estive, le macchie post-discali appaiono collegate al margine da sottili strisce scure. In generale le generazioni estive hanno un'apertura alare maggiore rispetto a quelle primaverili, oltre a disegni scuri pi\u00f9 ampi.\nUova.\nSi rinvengono da aprile a ottobre.\nLarva.\nI bruchi sono verdastri, con bande gialle punteggiate. Sono presenti in ogni periodo dell'anno, per cui la specie si pu\u00f2 ibernare in questa fase durante l'inverno.\nPupa.\nLe pupe sono biancastre e succinte; anch'esse, come i bruchi, si riscontrano in ogni periodo dell'anno; la pupa per tanto una delle due fasi con cui \"Pieris mannii\" pu\u00f2 superare linverno in ibernazione.\nDistribuzione e habitat.\nSpecie paleartica, con areale che si estende dalla Penisola Iberica (anche Pirenei) all'Europa Orientale (soprattutto Penisola Balcanica). Si spinge a nord fino ai dintorni di Parigi. Presente anche in Marocco, minacciata in Repubblica Ceca, vulnerabile e protetta in Ungheria.\n\u00c8 ampiamente diffusa in tutta l'Italia peninsulare e in Sicilia, assente da Corsica e Sardegna.\nLa specie si trova in terreni incolti e ben soleggiati, fino a 1600 metri di quota (1500 metri in Italia).\nBiologia.\nPeriodo di volo.\nDa marzo a novembre, con 3-4 generazioni all'anno.\nAlimentazione.\nI bruchi si alimentano su diverse specie di Brassicaceae selvatiche, tra cui:\nTassonomia.\nVengono distinte 4 sottospecie, con differente distribuzione:"}
{"id": "1377999", "revid": "287204", "url": "https://it.wikipedia.org/wiki?curid=1377999", "title": "Slavjanka (Territorio del Litorale)", "text": "Slavjanka () \u00e8 una cittadina dell'Estremo Oriente russo (Territorio del Litorale); \u00e8 il capoluogo (e il maggior centro abitato) del \"rajon\" Chasanskij.\nGeografia fisica.\nSorge nell'estrema parte meridionale del Territorio del Litorale, sulle sponde del golfo Slavjanskij, parte del pi\u00f9 grande golfo di Pietro il Grande."}
{"id": "1378000", "revid": "3115", "url": "https://it.wikipedia.org/wiki?curid=1378000", "title": "C\u0103ld\u0103raru", "text": "C\u0103ld\u0103raru \u00e8 un comune della Romania di 2.627 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 3 villaggi: Burdea, C\u0103ld\u0103raru e Str\u00e2mbeni.\nIl pi\u00f9 vecchio documento relativo al territorio comunale \u00e8 un atto di Petru I cel T\u00e2n\u0103r dell'11 giugno 1565, con cui certifica le propriet\u00e0 immobiliari del suo cancelliere Ivan nel villaggio di Burdea."}
{"id": "1378001", "revid": "287204", "url": "https://it.wikipedia.org/wiki?curid=1378001", "title": "Caldararu", "text": ""}
{"id": "1378003", "revid": "767487", "url": "https://it.wikipedia.org/wiki?curid=1378003", "title": "Apocalisse della Vergine (etiope)", "text": "L'Apocalisse della Vergine \u00e8 un apocrifo del Nuovo Testamento pervenutaci in etiopico classico. Rappresenta sostanzialmente un riadattamento dell'Apocalisse greca di Paolo (eccettuati i cc. 1-12; 45-51, mancanti nella versione etiope) nel quale il nome dell'apostolo \u00e8 sostituito da quello della vergine Maria.\nProbabilmente deriva da una versione araba, a sua volta derivante da una greca del IX secolo.\nNon va confusa con un'altra Apocalisse della Vergine, anch'essa apocrifa. \nRappresenta sostanzialmente un ampliamento e riadattamento dell'Apocalisse di Pietro, descrivendo un viaggio di Paolo in paradiso e all'inferno guidato dal Signore (Ges\u00f9)."}
{"id": "1378004", "revid": "1543377", "url": "https://it.wikipedia.org/wiki?curid=1378004", "title": "Vento in faccia", "text": "Vento in faccia \u00e8 un DVD del gruppo fiorentino Bandabard\u00f2 e prende nome da una loro canzone, pubblicata per la prima volta in Mojito Football Club (in doppia versione: da studio e acoustic-live), poi riproposta in Se mi rilasso... collasso (versione live) e in Fuori Orario (versione live).\nFormazione.\n\"Per come vengono descritti nel libretto del DVD:\""}
{"id": "1378006", "revid": "124423513", "url": "https://it.wikipedia.org/wiki?curid=1378006", "title": "Le cronache di Spiderwick", "text": "Le cronache di Spiderwick \u00e8 una saga di libri del genere fantasy della scrittrice statunitense Holly Black, illustrata da Tony DiTerlizzi.\nTrama.\nNon appena stabiliti nella cadente villa del pro-zio Arthur, Jared, Simon e Mallory si trovano coinvolti in strani avvenimenti inspiegabili e incomprensibili. Un giorno i due ragazzini scoprono la biblioteca nascosta di villa Spiderwick e con essa un libro, che custodisce un enorme segreto; testimonia, infatti, l'esistenza di creature magiche come elfi, fate, orchi e pericolosi goblin. Loro sono guidati da Mulgarath, che vive e comanda nel suo Palazzo dei Rifiuti. Lui far\u00e0 ogni cosa per mettere le mani su quel libro e, cos\u00ec, dominare il mondo fantastico. Toccher\u00e0 ai tre fratelli proteggerlo e custodirlo. Vivranno molte avventure aiutati dal folletto di casa, Giangoccetto e ostacolati dai goblin.\nVolumi della saga.\nSpiderwick. Le Cronache\nIl Nuovo Mondo - Spiderwick. Le Cronache\nAltri libri\nTrasposizioni in altri media.\nCinema\nTelevisione"}
{"id": "1378007", "revid": "57342", "url": "https://it.wikipedia.org/wiki?curid=1378007", "title": "She's the Man", "text": "She's the Man \u00e8 un film del 2006 di Andy Fickman, ispirato alla commedia di William Shakespeare \"La dodicesima notte\".\nTrama.\nViola una ragazza con una sfrenata passione per il calcio \u00e8 una delle migliori giocatrici della squadra femminile dell'universit\u00e0 di Cornwall. Purtroppo per scarso numero di componenti la sua squadra viene scartata dal campionato. In pi\u00f9 il suo fidanzato, portiere della squadra maschile, la umilia con un discorso maschilista, assieme al coach, sottolineando l'inferiorit\u00e0 della donna. Viola, infuriata, lo lascia e torna a casa amareggiata.\nAd aspettarla c'\u00e8 la madre, che le ha appena preso il vestito per fare di lei una signorina dell'alta societ\u00e0 americana, un mondo che Viola non sopporta. Nel frattempo suo fratello gemello, Sebastian, sta partendo di nascosto per Londra con il la sua band e chiede a Viola di inventarsi qualcosa per non essere scoperto dalla madre ed espulso dall'universit\u00e0 in cui \u00e8 appena stato iscritto, dopo essere stato espulso dalla Cornwall per le assenze. Allora Viola, approfittando del fatto che tutti sostengono che assomiglia a Sebastian, decide di travestirsi da lui e andare a studiare all'Illyria, approfittando anche del fatto che nessuno a scuola ha mai visto suo fratello in faccia e per depistare sua madre le fa credere che abbia deciso di frequentare il corso per fare la debuttante.\nCompletamente trasformata dall'amico parrucchiere Paul e dalle sue amiche, Viola si prepara a iniziare il suo anno all'Illyria come Sebastian. Qui conosce il suo compagno di stanza e capitano della squadra di calcio: Duke Orsino. All'inizio a causa del suo comportamento Viola/Sebastian viene messa da parte ma in seguito a una trovata di Paul per farla apparire \"pi\u00f9 maschio\" si guadagna le simpatie di Duke che si offre di aiutarla ad allenarsi per le selezioni dei i titolari per\u00f2 a patto che lo aiuti a far colpo su Olivia, la ragazza pi\u00f9 popolare della scuola che piace a Duke e con cui fa laboratorio (ignorando il fatto che Olivia si sia interessata a Sebastian), e che li faccia uscire insieme. Inizialmente Viola accetta ma ben presto inizia a capire di provare qualcosa per Duke; qualcosa che va oltre l'amicizia soprattutto quando alla fiera cittadina i due si baciano allo \"stand dei baci\".\nA complicare le cose si mettono in mezzo l'ex-ragazza di Sebastian e l'ex-ragazzo di Viola, che non vogliono accettare l'idea di essere stati \"scaricati\", e Justin, uno studente snob interessato a Olivia che ha iniziato ad avere dei sospetti sull'identit\u00e0 di Sebastian/Viola e di cui conferma la teoria quando scopre che i due sono gemelli. Nel frattempo Olivia inizia a uscire con Duke solo per far ingelosire Sebastian, ignorando il fatto che questi sia la Viola che ha incontrato al corso per debuttanti. Quando il vero Sebastian torna da Londra e va direttamente al campus dell'universit\u00e0, Olivia lo raggiunge e lo bacia; Duke che ha assistito alla scena e credendo che il suo amico lo abbia tradito quando quest'ultima si presenta lui la caccia in malo modo dalla stanza.\nIl giorno della finale tra la Cornwall e l'Illyria, Sebastian, che ha preso il posto della sorella in campo, viene accusato da Justin di essere la sorella Viola, ma dopo aver mostrato le sue \"parti intime\" a tutto lo stadio la cosa viene smentita, facendo fare a Justin la figura dello stupido. Viola, che arriva sul campo subito dopo travestita da suo fratello, dice a Duke come sono andate veramente le cose, ma quest'ultimo, credendo che in realt\u00e0 lei sia un maschio, non le crede fino a quando lei non mostra il seno. Finalmente la verit\u00e0 viene a galla e Viola ha finalmente la possibilit\u00e0 di giocare con la nuova squadra grazie al sostegno di Duke, dei suoi amici e del coach Pistonek (che non sopporta le discriminazioni sportive in base al sesso), contro quella del suo ex-ragazzo che riesce a battere umiliandolo, mentre Sebastian, dopo essere stato assieme ad Olivia, che lo aveva scambiato per Viola travestita, capisce di amarla. Alla fine Viola accetta di fare il suo debutto in societ\u00e0 accompagnata da Duke, che l'ha perdonata, e si trasferisce ufficialmente all'Illyria, dove diventa una componente della squadra.\nProduzione.\nRiprese.\nIl film \u00e8 stato girato a Vancouver al , al , come scuole sono state utilizzate il ,\nla Point Grey Secondary School e il Robson Square Campus dell'Universit\u00e0 della Columbia Britannica.\nAccoglienza.\nIl film, costato all'incirca 20 milioni di dollari, ne ha incassati 33.741.133 nei soli Stati Uniti e 57.194.667 complessivamente nel resto del mondo."}
{"id": "1378009", "revid": "729019", "url": "https://it.wikipedia.org/wiki?curid=1378009", "title": "Linea 8 (metropolitana di Citt\u00e0 del Messico)", "text": "La linea 8 della metropolitana di Citt\u00e0 del Messico fu inaugurata il 20 luglio 1994, l'allora presidente della Repubblica Carlos Salinas de Gortari e il reggente della citt\u00e0 inaugurarono la linea 8 della metropolitana.\nLa sua lunghezza totale \u00e8 di 20,078\u00a0km; di questi, 17,679\u00a0km danno servizio di trasporto pubblico e il resto \u00e8 usato per manovre. Questa linea era stata pianificata molto tempo prima solo che venne sospesa dopo alcuni cambiamenti di progetto.\nConta con due capolinea: al nord, Garibaldi che corrisponde con l'innesto della linea B, e a Sud-est, Costitucion del 1917, che si trova in Iztapalapa. Conta con 13 Stazioni e 4 stazioni di incrocio con altre linee per un totale di 19 stazioni il tutto per un totale di 19 stazioni, delle quali 14 sotterranee e 5 di superficie.\nSecondo i dati della societ\u00e0 che la gestisce, nel 2006 l'affluenza sulla linea \u00e8 stata di 117.386.342 passeggeri\nLa maggior parte dei treni usati su questa linea sono MP-82 riequipaggiati per il servizio, e inoltre stanno circolando, anche se in numero minore, alcuni treni NM-79.\n\u00c8 prevista la costruzione di un'altra stazione chiamata del Paso, all'angolo dell'asse 3 Orientale e Ermita, cos\u00ec da poter connettersi con la futura linea 12."}
{"id": "1378011", "revid": "3115", "url": "https://it.wikipedia.org/wiki?curid=1378011", "title": "C\u0103line\u0219ti (Arge\u0219)", "text": "C\u0103line\u0219ti \u00e8 un comune della Romania di 11.082 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 12 villaggi: Carstieni, C\u0103line\u0219ti, Cioc\u0103ne\u0219ti, Gorganu, Gulodu, Radu Negru, Rancaciov, Udeni, Urlucea, Valea Corbului, V\u0103leni, Vrene\u0219ti."}
{"id": "1378015", "revid": "174063", "url": "https://it.wikipedia.org/wiki?curid=1378015", "title": "Naftoico", "text": ""}
{"id": "1378017", "revid": "287204", "url": "https://it.wikipedia.org/wiki?curid=1378017", "title": "Calinesti", "text": ""}
{"id": "1378019", "revid": "599013", "url": "https://it.wikipedia.org/wiki?curid=1378019", "title": "Roberto Laiseka", "text": "Carriera.\nCiclista dotato di buone qualit\u00e0 di scalatore, passa professionista nel 1994 con la Euskadi-Petronor (divenuta poi Euskaltel-Euskadi), squadra basca con la quale correr\u00e0 per tutta la carriera. Nel 1999 e nel 2000 coglie due successi di tappa alla Vuelta a Espa\u00f1a (parteciper\u00e0 a dodici edizioni della corsa spagnola).\nHa ottenuto la vittoria pi\u00f9 prestigiosa al Tour de France 2001, nella quattordicesima tappa con arrivo in quota a Luz Ardiden: con un'azione iniziata appena dopo l'inizio dell'ultima ascesa, e percorrendo da solo l'ultimo tratto del percorso, riesce ad imporsi sull'italiano Wladimir Belli, giunto a quasi un minuto, e sui favoriti della classifica finale Jan Ullrich e Lance Armstrong.\nNel 2004 giunge secondo nella Euskal Bizikleta dietro a Roberto Heras, e terzo alla Volta Ciclista a Catalunya dietro a Miguel \u00c1ngel Mart\u00edn Perdiguero e Vladimir Karpec. L'ultima affermazione della carriera risale invece al 2005 quando s'impone all'Estaci\u00f3n de Esqu\u00ed Aram\u00f3n Cerler nell'undicesima tappa della Vuelta a Espa\u00f1a con uno scatto a 2,5 km dal traguardo."}
{"id": "1378020", "revid": "300067", "url": "https://it.wikipedia.org/wiki?curid=1378020", "title": "Nemanja Aleksandrov", "text": "Alto 210 cm, gioca come ala grande.\nCarriera.\nClub.\nTrascorre i suoi primi 7 anni di carriera da cestista professionista nel suo paese natale, la Serbia. 2002-2003 gioca nel Campionato serbo con il Reflex Belgrado, dal 2003 al 2006 con il Zeleznik e poi dal 2006 al 2009 passa alla Stella Rossa. La stagione 2009-2010 la disputa nel Campionato sloveno nelle file dell'Union Olimpija.\nDall'estate 2010 si trasferisce in Italia per indossare la maglia della Victoria Libertas Pesaro in Serie A.\nNazionale.\nNel 2007 \u00e8 stato convocato per gli Europei in Spagna con la maglia della nazionale della Serbia."}
{"id": "1378021", "revid": "300067", "url": "https://it.wikipedia.org/wiki?curid=1378021", "title": "Stephen Arigbabu", "text": "Alto 206 cm, ha ricoperto il ruolo di centro.\nCarriera.\nIn carriera ha giocato anche con SG Braunschweig, SSV Ulm 1846 e ALBA Berlino (in Germania), Papagos Atene, Panionios Atene e AO Dafni (in Grecia), RheinEnergie K\u00f6ln e Mitteldeutscher (in Germania), e anche in Italia, nel Roseto Basket.\nNel 2007 \u00e8 stato convocato per disputare gli Europei in Spagna con la maglia della nazionale della Germania."}
{"id": "1378022", "revid": "300067", "url": "https://it.wikipedia.org/wiki?curid=1378022", "title": "Ender Arslan", "text": "Carriera.\nAlto 188 cm, ha giocato come guardia nell'Efes Pilsen, nel Tau Cer\u00e1mica e nel Panionios Atene, per poi fare ritorno all'Efes Pilsen con i quali milita attualmente. Elemento di valore sia in attacco che in difesa, fa della rapidit\u00e0 la sua arma pi\u00f9 valida, soprattutto in penetrazione, sebbene abbia acquistato negli anni pericolosit\u00e0 anche nel tiro da fuori.\n\u00c8 stato convocato nel 2006 per i Mondiali in Giappone e nel 2007 per gli Europei in Spagna con la maglia della nazionale della Turchia."}
{"id": "1378023", "revid": "2134764", "url": "https://it.wikipedia.org/wiki?curid=1378023", "title": "Engin Ats\u00fcr", "text": "Carriera.\n\u00c8 una guardia di 193 centimetri, dotata di aggressivit\u00e0, visione di gioco e velocit\u00e0 di esecuzione. Dopo gli esordi nelle giovanili dell'Efes Pilsen Istanbul, passa al Pertevniyal e poi nella NCAA, con North Carolina State, e gioca anche nelle competizioni internazionali con la nazionale di pallacanestro della Turchia. Nel 2007 viene ingaggiato dalla Benetton basket Treviso.\nNel 2007 \u00e8 stato convocato per gli Europei in Spagna con la maglia della nazionale della Turchia."}
{"id": "1378024", "revid": "122443923", "url": "https://it.wikipedia.org/wiki?curid=1378024", "title": "Marko Bani\u0107", "text": "Carriera.\nAlto 205 cm, ha giocato come ala nel CB Bilbao Berri dal 2005 al 2012.\nNel 2007 \u00e8 stato convocato per gli Europei in Spagna con la maglia della nazionale della Croazia."}
{"id": "1378025", "revid": "122443945", "url": "https://it.wikipedia.org/wiki?curid=1378025", "title": "Stanko Bara\u0107", "text": "Alto 217 cm, giocava come centro.\nCarriera.\nCon i club.\nNel draft NBA 2007 \u00e8 stato selezionato dai Miami Heat come 39\u00aa scelta assoluta. Non ha per\u00f2 giocato nella NBA, trasferendosi invece in prestito al Pamesa Valencia. Dopo quella stagione, nel 2008 \u00e8 tornato a Vitoria.\nHa iniziato positivamente la stagione 2010-11, tanto da esser stato MVP della nona giornata della Liga ACB. In un'intervista al quotidiano \"AS\", il pivot croato ha dichiarato che il suo inizio positivo \u00e8 dovuto all'aumento del minutaggio e che deve fare molta esperienza in Europa per poter puntare al sogno di giocare in NBA.\nNella stagione 2011-12 si trasferisce in Turchia all' dove rimane fino al 2014.\nA gennaio del 2015 si accorda con il giusto in tempo per aggiudicarsi la coppa nazionale e il campionato.\nIl 28 agosto 2015 si accorda con l'.\nCon la Nazionale.\nNel 2007 \u00e8 stato convocato per gli Europei in Spagna con la maglia della nazionale della Croazia."}
{"id": "1378026", "revid": "300067", "url": "https://it.wikipedia.org/wiki?curid=1378026", "title": "Lubo\u0161 Barto\u0148", "text": "Alto , giocava come guardia-ala.\nCarriera.\nCresciuto nel Decin, ha giocato due stagioni prima squadra prima di iscriversi alla Valparaiso University, con la quale ha preso parte alla NCAA per quattro stagioni. Nel 2002-03 \u00e8 tornato in Europa, per giocare con la Skipper Bologna. Per un biennio \u00e8 transitato da Roma, prima di legarsi al Joventut Badalona, per poi andare nel Barcelona.\nNel 2007 \u00e8 stato convocato per gli Europei in Spagna con la maglia della nazionale della Repubblica Ceca."}
{"id": "1378031", "revid": "124123", "url": "https://it.wikipedia.org/wiki?curid=1378031", "title": "James Batcheller Sumner", "text": "Biografia.\nAll'et\u00e0 di 17 anni Sumner sub\u00ec la semiamputazione del braccio sinistro in seguito a un incidente avvenuto durante una battuta di caccia. Ottenne il bachelor all'Universit\u00e0 di Harvard nel 1910 e nel 1912 cominci\u00f2 a studiare biochimica presso la Harvard Medical School conseguendo il PhD nel 1914. Fu dapprima professore assistente di biochimica al Weill Medical College della Universit\u00e0 Cornell negli anni 1914-1929, divenendo successivamente titolare di cattedra nella stessa universit\u00e0 dal 1929 fino al 1955, anno della sua morte a seguito di un cancro.\nAttivit\u00e0 scientifica.\nFu alla Cornell che Sumner inizi\u00f2 la sua pionieristica attivit\u00e0 di ricerca nell'ambito dell'isolamento degli enzimi in forma pura. L'enzima su cui lavor\u00f2 era l'ureasi. Le indagini di Sumner furono per molti anni infruttuose e molti suoi colleghi furono scettici; fu nel 1926 che scopr\u00ec che persino gli enzimi dal basso peso molecolare erano isolabili e cristallizzabili.\nNel 1937 ottenne una Guggenheim Fellowship, lavorando per cinque mesi a Uppsala con Theodor Svedberg. Nello stesso anno John Howard Northrop, dell'Istituto Rockefeller, ottenne la pepsina cristallina dimostrando inequivocabilmente che l'applicabilit\u00e0 della metodica di cristallizzazione degli enzimi fosse generalizzabile.\nSia Sumner che Northrop condivisero nel 1946 il premio Nobel per la chimica grazie al loro lavoro riguardante la cristallizzazione degli enzimi. Nel 1948 Sumner entr\u00f2 a far parte della National Academy of Science statunitense."}
{"id": "1378032", "revid": "300067", "url": "https://it.wikipedia.org/wiki?curid=1378032", "title": "Petr Benda", "text": "Alto 204 cm, gioca come centro.\nCarriera.\nNel 2007 \u00e8 stato convocato per gli Europei in Spagna con la maglia della nazionale della Repubblica Ceca."}
{"id": "1378033", "revid": "599013", "url": "https://it.wikipedia.org/wiki?curid=1378033", "title": "Pavel Bene\u0161", "text": "Alto 190 cm, giocava come guardia.\nCarriera.\nNel 2007 \u00e8 stato convocato per gli Europei in Spagna con la maglia della nazionale della Repubblica Ceca."}
{"id": "1378034", "revid": "122600398", "url": "https://it.wikipedia.org/wiki?curid=1378034", "title": "Fantasy mitologico", "text": "Il fantasy mitologico \u00e8 un sottogenere del fantasy che tratta di storie riguardanti questa vasta branca letteraria con al centro la mitologia (specialmente medievale). A differenza dello Sword and Sorcery (che tratta di combattimenti e di magia) i personaggi sono ispirati a leggende famose o meno. Le pi\u00f9 utilizzate sono le varie storie medievali ed il Ragnar\u01ebk, a causa dell'ambientazione \"eroica\" e concentrata su un protagonista o una fazione. In alcuni casi vengono usate anche altre mitologie, come quelle dei popoli precolombiani, dell'antico Egitto, dei popoli africani e altre ancora. Si possono rilevare molti punti in comune con il fantasy orientale nel caso in cui la mitologia utilizzata \u00e8 di matrice orientale (specie giapponese). \nEsempi di romanzi fantasy-mitologici famosi sono la saga \"Percy Jackson e gli dei dell'Olimpo\", \"Eroi dell'Olimpo\" e \"Ragazze dell'Olimpo\", basati sulla mitologia greco/romana. "}
{"id": "1378041", "revid": "547034", "url": "https://it.wikipedia.org/wiki?curid=1378041", "title": "EC 1.2.1", "text": "La EC 1.2.1 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano gruppi aldeidici o chetonici come donatori di elettroni e NAD o NADP come accettori di elettroni."}
{"id": "1378042", "revid": "365417", "url": "https://it.wikipedia.org/wiki?curid=1378042", "title": "EC 1.2.2", "text": "La EC 1.2.2 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano una aldeide o un chetone come donatore di elettroni ed un citocromo come accettore."}
{"id": "1378043", "revid": "365417", "url": "https://it.wikipedia.org/wiki?curid=1378043", "title": "EC 1.2.3", "text": "La EC 1.2.3 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano un'aldeide o un chetone come donatore di elettroni ed ossigeno come accettore."}
{"id": "1378044", "revid": "365417", "url": "https://it.wikipedia.org/wiki?curid=1378044", "title": "EC 1.2.4", "text": "La EC 1.2.4 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano un'aldeide o un chetone come donatore di elettroni ed un disolfuro come accettore."}
{"id": "1378045", "revid": "365417", "url": "https://it.wikipedia.org/wiki?curid=1378045", "title": "EC 1.2.7", "text": "La EC 1.2.7 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano un'aldeide o un chetone come donatore di elettroni ed una proteina contenente cluster ferro-zolfo come accettore."}
{"id": "1378047", "revid": "6923", "url": "https://it.wikipedia.org/wiki?curid=1378047", "title": "EC 1.2.99", "text": "La EC 1.2.99 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che agiscono utilizzano un'aldeide o un chetone come donatori di elettroni ed accettori di diversi tipi."}
{"id": "1378055", "revid": "131011", "url": "https://it.wikipedia.org/wiki?curid=1378055", "title": "Vittorio Puxeddu", "text": ""}
{"id": "1378058", "revid": "1736360", "url": "https://it.wikipedia.org/wiki?curid=1378058", "title": "Ben Whishaw", "text": "Biografia.\nNato nel Hertfordshire, ma cresciuto nel Bedfordshire assieme al fratello gemello James. Proprio assieme al fratello incomincia a muovere i primi passi nella recitazione, frequentando una piccola compagnia teatrale. Esordisce nel 1999 nel film \"The Trench\". Ha studiato alla Royal Academy of Dramatic Art, diplomandosi nel 2003. Il 2004, per Whishaw, \u00e8 un anno importante, infatti ottiene un piccolo ruolo nel film \"Il mercante di Venezia\" e recita nei film \"L'amore fatale\" e \"The Pusher\", entrambi con Daniel Craig. Nello stesso anno interpreta a teatro la versione giovanile dell\"'Amleto\" di William Shakespeare, diretta da Trevor Nunn, ottenendo ottime critiche.\nDopo aver interpretato Keith Richards nel film del 2005 \"Stoned\", ottiene il ruolo del protagonista, Jean-Baptiste Grenouille, in \"Profumo - Storia di un assassino\" di Tom Tykwer, adattamento cinematografico del capolavoro di Patrick S\u00fcskind, \"Il profumo\". Nel 2007 partecipa al film che ricalca la vita di Bob Dylan, \"Io non sono qui\", interpretando la parte di Arthur Rimbaud. Nel 2008 recita in \"Ritorno a Brideshead\", adattamento cinematografico dell'omonimo romanzo di Evelyn Waugh; nel 2009 \u00e8 protagonista, al fianco di Abbie Cornish, in \"Bright Star\", nuovo lavoro di Jane Campion. Nel 2012 recita nel ruolo di \"Q\" in \"Skyfall\", nello stesso anno interpreta il ruolo di Riccardo II d'Inghilterra nella trasposizione dei drammi storici di Shakespeare prodotta dalla BBC, \"The Hollow Crown\". Nel 2015 recita di nuovo nel ruolo di Q nel film Spectre. Nel 2018, Ben Whishaw partecipa come coprotagonista nella miniserie britannica \"A Very English Scandal\" aggiudicandosi il Golden Globe per il ruolo di Norman Scott e nel 2021 interpreta nuovamente Q nella saga di James Bond nel film No Time to Die.\nVita privata.\nNell'agosto 2012 Whishaw si \u00e8 unito civilmente con il compositore australiano Mark Bradshaw.\nDoppiatori italiani.\nNelle versioni in italiano dei suoi lavori, Ben Whishaw \u00e8 stato doppiato da:\nDa doppiatore \u00e8 sostituito da:"}
{"id": "1378061", "revid": "117844555", "url": "https://it.wikipedia.org/wiki?curid=1378061", "title": "Henry Wriothesley, III conte di Southampton", "text": "Patrono del raffinato linguista di origini italiane John Florio, personalit\u00e0 di primo piano della cultura inglese dell'epoca e, soprattutto, di William Shakespeare, a lui furono dedicati i suoi due poemetti giovanili, \"Venere e Adone\" e \"Il ratto di Lucrezia\", le uniche opere in cui compare una dedica di Shakespeare.\n\u00c8 stato identificato da molti studiosi come il misterioso \"fair youth\" a cui Shakespeare si rivolge nella prima parte della raccolta di sonetti e a cui si riferisce la sigla \"Mr. W.H.\" posta da Thomas Thorpe nella prima edizione. Alcuni rimandano a lui la creazione di alcuni testi di Shakespeare.\nLa dedica.\nNel 1609 l'editore Thomas Thorpe diede alle stampe, senza il consenso dell'autore, una raccolta di sonetti di William Shakespeare, apponendo all'edizione quella che \u00e8 stata definita \"la dedica pi\u00f9 enigmatica di tutta la letteratura inglese\":\nMolti critici hanno identificato il \"Mr.W.H.\" con il terzo Conte di Southampton; se davvero fu lui il personaggio, bisogna pensare a un rovesciamento da parte di Thorpe delle iniziali del conte, per celare in parte l'identit\u00e0 del destinatario.\nLa teoria del principe Tudor.\nSecondo la leggenda metropolitana conosciuta come \"teoria del principe Tudor\" (\"Prince Tudor theory\") e ripresa nel film del 2011 \"Anonymous\" del regista Roland Emmerich: Edward de Vere, VII conte di Oxford e la Regina d'Inghilterra Elisabetta I sarebbero stati amanti e dalla loro relazione sarebbe nato Henry Wriothesly, in seguito divenuto III conte di Southampton. Il film di Emmerich si spinge persino oltre, andando ad ipotizzare che Edward fosse a sua volta figlio di Elisabetta, quindi i due, inconsapevolmente, avessero commesso incesto.\nSecondo questa fascinosa ipotesi, la relazione tra Edward de Vere (23 anni alla nascita di Henry) e la Regina Elisabetta I (37 anni alla nascita di Henry) si consum\u00f2 a corte in quegli anni. A sua volta all'et\u00e0 di 14 anni, la Regina, famosa per i suoi innumerevoli amanti, avrebbe concepito Edward con Thomas Seymour, I barone Seymour di Sudeley, a sua volta suo patrigno. Quindi Edward sarebbe stato suo figlio, fratellastro e amante, e di Henry la Regina sarebbe stata la madre, la zia e la nonna."}
{"id": "1378062", "revid": "131011", "url": "https://it.wikipedia.org/wiki?curid=1378062", "title": "Graziella Maxia", "text": ""}
{"id": "1378063", "revid": "767487", "url": "https://it.wikipedia.org/wiki?curid=1378063", "title": "Maria Crocifissa Curcio", "text": "Il 13 novembre 2005 \u00e8 stata beatificata da Papa Benedetto XVI; la data della sua memoria liturgica \u00e8 il 4 luglio."}
{"id": "1378065", "revid": "81574373", "url": "https://it.wikipedia.org/wiki?curid=1378065", "title": "Lago Campelli", "text": "Il lago Campelli \u00e8 un lago artificiale situato nelle Alpi Orobie in alta valle Seriana, (provincia di Bergamo), racchiuso in una vallata contenente i seguenti bacini artificiali:\nIl lago si raggiunge per la via pi\u00f9 breve partendo da Valgoglio, in alta valle Seriana. Il sentiero parte dalla zona nord-est del paese, ed \u00e8 ben segnato.\nSi sale seguendo inizialmente le condotte d'acqua fino a giungere in vista della diga del Lago Sucotto, quindi si prosegue a sinistra, cio\u00e8 in direzione ovest, su per una salita che, poco pi\u00f9 in alto, porta alla diga del Lago Nero.\nQui si prosegue a sinistra, ovvero verso nord-Est, costeggiando il lago nero a sud. Dopo 800 metri circa giungerete in vista del Lago di Aviasco, riconoscibile per il rivestimento in pietra della diga che lo contiene.\nSi attraversa quindi la diga e si procede in direzione est, ovvero nella direzione opposta rispetto al sentiero che costeggia il lago di Aviasco e che prosegue verso il passo di Aviasco.\nDopo una discesa e un avvallamento si giunge in vista del lago. \n\u00c8 possibile raggiungerlo inoltre salendo verso il lago Sucotto. Si costeggia il lago a sud e si sale quindi lungo il sentiero parzialmente gradinato che conduce al lago Campelli.\nIl lago \u00e8 poco frequentato.\nUn centinaio di metri pi\u00f9 a est, sotto la diga, lago c'\u00e8 il lago Campelli Basso, un laghetto naturale la cui superficie \u00e8 un quarto del lago Campelli."}
{"id": "1378070", "revid": "44939", "url": "https://it.wikipedia.org/wiki?curid=1378070", "title": "Donatori di elettroni", "text": ""}
{"id": "1378071", "revid": "44939", "url": "https://it.wikipedia.org/wiki?curid=1378071", "title": "Accettori di elettroni", "text": ""}
{"id": "1378073", "revid": "287204", "url": "https://it.wikipedia.org/wiki?curid=1378073", "title": "Janis Blums", "text": ""}
{"id": "1378074", "revid": "123201595", "url": "https://it.wikipedia.org/wiki?curid=1378074", "title": "I\u014dann\u012bs Mpourous\u012bs", "text": "Alto 215 cm, giocava come centro.\nCarriera.\nHa cominciato la sua carriera di cestista professionista nel 2001 nell'AEK Atene dove rimarr\u00e0 fino al 2006; nell'estate di quell'anno si trasferisce al Barcelona. Con i catalani disputa solamente 3 partite, poi fa ritorno in Grecia nell'Olympiakos; con la squadra ateniese vince la Coppa di Grecia nel 2010 e nel 2011.\nNel 2009 i San Antonio Spurs gli hanno offerto un contratto triennale da 12 milioni di dollari, ma Ioannis ha preferito prolungare il suo contratto con l'Olympiacos.\nNel luglio 2011 firma un accordo biennale con l'EA7 \u2013 Emporio Armani Milano.\nNella prima stagione a Milano si rivela molto incostante alternando partite assolutamente deludenti durante le quali viene spesso tenuto in panchina (come la semifinale di coppa Italia o le prime tre gare di finale scudetto) ad altre in cui \u00e8 dominante (come gara-4 di finale). \nViene confermato a Milano anche per l'anno successivo e, nonostante la squadra deluda le aspettative, il greco si rivela come uno dei migliori giocatori fino a quando ad aprile \u00e8 costretto a fermarsi per un'infiammazione alla cartilagine del ginocchio.\nNel luglio 2013 firma un contratto biennale con il Real Madrid. Con la squadra spagnola vince la Supercoppa spagnola nel 2013, mentre nel 2014 vince Coppa del Re, scudetto ed Eurolega.\nNel settembre 2015 firma un contratto annuale con il Club Deportivo Baskonia ed al termine della stagione viene nominato MVP della Liga.\nNel luglio 2016 firma un contratto biennale con il Panath\u012bna\u00efkos.\nCon la nazionale greca.\nEra membro della nazionale di pallacanestro giovanile greca che ha vinto il FIBA EuroBasket Under-20 nel 2002 in Russia e fu anche membro della nazionale della Grecia che vinse in Serbia nel 2005. \u00c8 stato inoltre membro delle squadre nazionali greche che hanno concluso al 4\u00ba posto nel FIBA EuroBasket 2007 in Spagna, e al 5\u00ba posto alle Olimpiadi 2008 in Cina. Ha anche vinto la medaglia di bronzo al FIBA EuroBasket 2009 in Polonia."}
{"id": "1378078", "revid": "1564499", "url": "https://it.wikipedia.org/wiki?curid=1378078", "title": "Cianciulli (cognome)", "text": "Cianciulli \u00e8 un cognome italiano di origine longobarda. Deriva da \"Zaczul\" latinizzato in \"Zaczullis\" e poi Cianciulli nel 1200. L'origine della famiglia \u00e8 dell'alta Irpinia e di Montella.\nEsponenti della famiglia sono:\nEsiste anche un minerale che deriva il suo nome da questa famiglia, la Cianciulliite."}
{"id": "1378081", "revid": "1099637", "url": "https://it.wikipedia.org/wiki?curid=1378081", "title": "Sergej Bykov", "text": "Alto 190 cm, giocava come guardia.\nCarriera.\nNel 2007 \u00e8 stato convocato per gli Europei in Spagna con la maglia della nazionale della Russia."}
{"id": "1378083", "revid": "599013", "url": "https://it.wikipedia.org/wiki?curid=1378083", "title": "Nikos Chatz\u012bvrettas", "text": "Alto 197 cm per 95 kg, giocava come guardia.\nCarriera.\n\u00c8 cresciuto nelle giovanili dell'\u012arakl\u012bs Salonicco, debuttando in prima squadra nel 1997. Nel 2002, dopo aver giocato l'All Star Game e vinto la classifica marcatori del campionato greco, \u00e8 stato ceduto al CSKA Mosca, dove \u00e8 rimasto due stagioni. In Russia ha vinto il campionato 2002-03. \u00c8 tornato in Grecia nel 2004, acquistato dal Panathinaikos. Con la squadra ateniese ha vinto l'Eurolega nel 2007, oltre a tre titoli nazionali e tre coppe di Grecia.\nDal 2003 \u00e8 nel giro della nazionale maggiore. Ha partecipato all'Europeo 2003 e all'Olimpiade 2004. Ha vinto l'Europeo del 2005, l'argento al Mondiale nel Campionato mondiale maschile di pallacanestro 2006 e nel 2007 \u00e8 stato convocato per gli Europei in Spagna.\nNel giugno 2009 si trasferisce all'Aris Salonicco."}
{"id": "1378085", "revid": "599013", "url": "https://it.wikipedia.org/wiki?curid=1378085", "title": "Kaspars Cipruss", "text": "Alto 206 cm per kg, gioca come ala.\nCarriera.\nNel 2007 \u00e8 stato convocato per gli Europei in Spagna con la maglia della nazionale della Lettonia."}
{"id": "1378087", "revid": "599013", "url": "https://it.wikipedia.org/wiki?curid=1378087", "title": "Jorge Coelho", "text": "Alto 202 cm, giocava come ala-centro.\nCarriera.\nNel 2007 \u00e8 stato convocato per gli Europei in Spagna con la maglia della nazionale di pallacanestro del Portogallo."}
{"id": "1378088", "revid": "287204", "url": "https://it.wikipedia.org/wiki?curid=1378088", "title": "Borislav Cvetkovic", "text": ""}
{"id": "1378091", "revid": "287204", "url": "https://it.wikipedia.org/wiki?curid=1378091", "title": "Montagne Chuska", "text": "Le Montagne Chuska sono una catena montuosa che si trova nel sud-ovest Stati Uniti d'America, posta a cavallo fra gli Stati dell'Arizona e del Nuovo Messico. Geologicamente fanno parte dell'Altopiano del Colorado.\nLa catena si sviluppa per circa 190\u00a0km da nord-ovest a sud-est. A nord \u00e8 separata dai Monti Carrizo dalla Red Rock Valley. \u00c8 delimitata a ovest dalla valle del Chinle Wash e ad est dalla valle del Chaco River, detta anche Chuska Valley, entrambi affluenti del San Juan River.\nLa zona nord della catena viene chiamata Monti Lukachukai, e la parte a sud di questi viene chiamata Monti Tunitcha. Sempre nella zona nord, ma sul lato est, nel territorio del Nuovo Messico, leggermente distaccato dalla catena principale, si trova il gruppo detto Beautiful Mountain, che in alcuni casi viene considerato separato dei Chuska.\nLa cima pi\u00f9 alta della catena \u00e8 il Roof Butte di 2.994\u00a0m, che si trova nella parte nord nel territorio della Contea di Apache in Arizona. Altre cime importanti sono il Matthews Peak (2.911) nei monti Tunitcha (Arizona), il Lukachukai Mountains High Point (2.885) sui monti omonimi (Arizona), il Beautiful Mountain (2861) nel territorio della Contea di San Juan nel Nuovo Messico ed il Washington Benchmark (2.856), nella zona sud della catena, anch'esso nella Contea di San Juan."}
{"id": "1378095", "revid": "1821847", "url": "https://it.wikipedia.org/wiki?curid=1378095", "title": "Michele Angelo Cianciulli", "text": "Biografia.\nNato a Montella, in Irpinia, in una famiglia dell'aristocrazia locale, inizia gli studi nel paese natale presso il Convento di San Francesco a Folloni. Iscritto dal 1751 all'Universit\u00e0 di Napoli, dove studia Giurisprudenza, riesce ad inserirsi nell'ambiente dell'alta aristocrazia napoletana, assistendo come legale molti nobili illustri della citt\u00e0.\nNel 1780 il re Ferdinando IV di Napoli lo nomina censore del nuovo \"Collegio degli avvocati\", istituito allo scopo di controllare e mettere ordine nell'avvocatura. Nel 1789 lo stesso re lo nomina magistrato e solo due anni dopo, nel 1791 ottiene la carica di avvocato fiscale del Regio Patrimonio, per poi diventare a breve avvocato fiscale della \"Suprema Giunta degli abusi feudali\" e caporuota nel \"Sacro Regio Consiglio\". \nIn questi stessi anni acquisto' una grande masseria con sei moggia di terreno in localita' Casa Schiano nel casale di San Sebastiano di Napoli poi denominata San Sebastiano al Vesuvio . Della grande struttura architettonica oggi resta solo la cappella di San Vito Martire denominata dai locali anche come cappella Cianciulli() .\nNel gennaio del 1806 diventa Reggente del Regno di Napoli in seguito alla partenza di Ferdinando IV di Napoli costretto a riparare in Sicilia di fronte alle truppe di occupazione francesi. Rimane in carica per due mesi per poi affidare la corona del regno a Giuseppe Bonaparte dopo aver trattato per un'occupazione pacifica della capitale.\nNel maggio del 1806 viene nominato dal Bonaparte \"Ministro di grazia e giustizia\" e in tale veste promulga la legge eversiva della feudalit\u00e0 dell'agosto del 1806. Si dedic\u00f2 inoltre alla riforma giudiziaria.\nQuando Giuseppe Bonaparte fu chiamato a sedere sul trono di Spagna, nomin\u00f2 il Cianciulli \"Gran dignitario dell'Ordine delle Due Sicilie\" e membro della \"Societ\u00e0 reale per l'Accademia delle scienze\".\nGli ultimi anni di attivit\u00e0 del Cianciulli furono turbati dai contrasti con gli amministratori del \"Decurionato\" del suo paese natale che riuscirono ad escludere Montella dal tracciato della nuova strada nazionale che congiungeva Napoli a Foggia.\nSposato con Dorotea Perillo, ebbe nove figli, fra cui Filippo, membro della commissione per la riforma del codice di procedura civile; Alessandro, assessore dei Reali Presidi di Toscana e poi giudice del tribunale di S. Maria di Capua; e Pietro, sacerdote, cappellano del tesoro di S. Gennaro e della cappella gentilizia di San Vito Martire sita a San Sebastiano al Vesuvio in provincia di Napoli .\nMori a Napoli la domenica del 16 maggio 1819 e venne sepolto nella cappella dei Principi Colonna."}
{"id": "1378096", "revid": "105911", "url": "https://it.wikipedia.org/wiki?curid=1378096", "title": "Scuola pitagorica", "text": "La scuola pitagorica, appartenente al periodo presocratico, fu fondata da Pitagora a Crotone intorno al 530 a.C., sull'esempio delle comunit\u00e0 orfiche e delle sette religiose d'Egitto e di Babilonia, terre che, secondo la tradizione, egli avrebbe conosciuto in occasione dei suoi precedenti viaggi di studio. \nIntorno alla sua figura la scuola segu\u00ec le indicazioni di vita proprie del maestro, e si afferm\u00f2 anche in altre citt\u00e0 della Magna Grecia, dando vita a un movimento filosofico e scientifico fino a circa il 450 a.C.. La scuola di Crotone eredit\u00f2 dal suo fondatore la dimensione misterica, ma anche l'interesse per la matematica, l'astronomia, la musica e la filosofia.\nInfluenze.\nSembra accertato il rapporto tra Pitagora e le conoscenze misteriche orfico-dionisiache, rapporto testimoniato da numerose coincidenze tra le regole pitagoriche e il \"bios\" proprio dei misteri. Ione di Chio testimonierebbe la vicinanza di Pitagora agli orfici , e collegherebbe il saggio di Samo a Ferecide, successivamente indicato come suo allievo.\nErodoto si richiama esplicitamente a Pitagora in un passo celebre, quando, riferendosi al costume egiziano di indossare abiti di lana su gonne di lino, proibendo per\u00f2 l'ingresso della lana nei santuari o nelle sepolture, ne evidenzia l'influenza anche pitagorica. Al contempo Erodoto cita la dottrina della \"metens\u014dm\u00e1t\u014dsis\" ovvero il trasferimento della \"psich\u00e9\" da un corpo a un altro, attribuendola agli Egizi, e diffusa da innominati Greci che la presentarono per\u00f2 come propria. \u00c8 evidente in questo passo il riferimento alle dottrine orfiche, pitagoriche e alla \"filosofia\" di Empedocle. Tuttavia il riferimento agli Egizi \u00e8 ritenuto errato dato che \u00e8 escluso che tale cultura fosse in possesso di nozioni inerenti o equivalenti alla \"metens\u014dm\u00e1t\u014dsis\" greca.\nL'influenza di Pitagora si ritrova in un altro racconto di Erodoto, nel quale riferisce dei costumi dei Geti, un popolo tracio, che adorando il dio di nome \"S\u00e1lmoxis\" e che crede nell'immortalit\u00e0, in quanto chi muore andrebbe a vivere con lui. Erodoto prosegue il racconto riferendo di alcune dicerie dei Greci dell'Ellesponto e del Ponto, secondo i quali tale \"S\u00e1lmoxis\" altri non sarebbe che un ex schiavo tracio di Pitagora che una volta reso libero e tornato alle sue terre, l\u00ec avrebbe trasferito usi e credenze greche, per poi costruirsi una stanza sotterranea, dichiarare di essere morto e ripresentarsi dopo tre anni come un redivivo. Ma Erodoto precisa anche di non credere a tale racconto e che probabilmente tale S\u00e1lmoxis sia vissuto ben prima di Pitagora.\nSetta mistica, scientifica, aristocratica.\nL'originalit\u00e0 della scuola consisteva nel presentarsi come setta mistica-religiosa, comunit\u00e0 scientifica ed insieme partito politico aristocratico che sotto questa veste govern\u00f2 direttamente in alcune citt\u00e0 dell'Italia meridionale.\nLa coincidenza dei tre diversi aspetti della scuola pitagorica si spiega con il fatto che l'aspetto mistico nasceva dalla convinzione che la scienza libera dall'errore, che era considerato una colpa, e quindi, attraverso il sapere, ci si liberava dal peccato dell'ignoranza, ci si purificava e ci avvicinava a Dio, l'unico che possiede tutta intera la verit\u00e0: infatti l'uomo \u00e8 \"filosofo\" (da \u03c6\u03b9\u03bb\u03b5\u1fd6\u03bd (file\u00een), amare e \u03c3\u03bf\u03c6\u03af\u03b1 (sof\u00eca), sapienza), pu\u00f2 solo amare il sapere, desiderarlo ma mai possederlo del tutto.\nInfine la partecipazione alla scuola, riservata a spiriti eletti che dovevano anche dimostrare di conoscere la fisiognomica, implicava che gli iniziati che la frequentavano avessero disponibilit\u00e0 di tempo e denaro per trascurare ogni attivit\u00e0 remunerativa e dedicarsi interamente a complessi studi: da qui il carattere aristocratico del potere politico che i pitagorici ebbero fino a quando non furono sostituiti dai regimi democratici.\nSi dice che Pitagora avesse interpellato a Delfi l'Oracolo del Dio Apollo che gli aveva predestinato la citt\u00e0 di Crotone come sede della sua scuola che quindi nasceva per volont\u00e0 del dio.\nCrotone si presentava adatta poich\u00e9 era gi\u00e0 una citt\u00e0 dove si era sviluppata una cultura scientifica-medica e dove Pitagora grazie al suo sapere, riusc\u00ec a guadagnarsi i favori del popolo che govern\u00f2 per molto tempo.\nLa scuola, che poteva essere frequentata anche dalle donne, offriva due tipi di lezione: una pubblica e una privata.\nDurante quella pubblica, seguita dalla gente comune, il maestro spiegava nel modo pi\u00f9 semplice possibile, cos\u00ec che fosse comprensibile a tutti, la base della sua filosofia basata sui numeri. Quella privata era invece di pi\u00f9 alto livello e veniva seguita prevalentemente da eletti iniziati agli studi matematici.\nSecondo la tradizione risalente a Giamblico e Porfirio nella scuola avvenne una divisione tra i discepoli, in due gruppi:\nIl carattere religioso dogmatico dell'insegnamento \u00e8 confermato dal fatto che la parola del maestro non poteva essere messa in discussione: a chi obiettava si rispondeva: \u00ab\u03b1\u1f50\u03c4\u1f78\u03c2 \u1f14\u03c6\u03b7\u00bb (traslitterato: \u00ab\"aut\u00f2s \u00e8ph\u0113\"\u00bb) (l'\u00ab\"ipse dixit\"\u00bb latino), \u00abl'ha detto proprio lui\u00bb e quindi era una verit\u00e0 indiscutibile.\nNelle sue lezioni, che si tenevano nella \"Casa delle Muse\", un imponente tempio all'interno delle mura cittadine, in marmo bianco, circondato da giardini e portici, Pitagora ribadiva spesso il concetto che la medicina fosse salute e armonia, invece la malattia disarmonia. Quindi l'obiettivo principale della medicina pitagorica era di ristabilire l'armonia tra il proprio corpo e l'universo.\nPoich\u00e9 i pitagorici erano sostenitori delle teorie orfiche dell'immortalit\u00e0 dell'anima e della metempsicosi, ritenevano che per mantenerla pura e incontaminata occorresse svolgere delle pratiche ascetiche, sia spirituali che fisiche consistenti in solitarie passeggiate mattutine e serali, nella cura del corpo e nell'esecuzione di esercizi quali corsa, lotta, ginnastica e nella pratica di diete costituite da cibi semplici e senza l'assunzione di vino.\n\u00c8 celeberrima l'idiosincrasia di Pitagora e della sua Scuola per le fave: non solo si guardavano bene dal mangiarne, ma evitavano accuratamente ogni tipo di contatto con questa pianta. Secondo la leggenda, Pitagora stesso, in fuga dagli scherani di Cilone di Crotone, prefer\u00ec farsi raggiungere ed uccidere piuttosto che mettersi in salvo attraverso un campo di fave.\nUna comunit\u00e0 tribalistica.\nSecondo Karl Popper la setta pitagorica aveva caratteristiche tribalistiche che si evidenziavano nella prescrizione e osservanza di dogmi e tab\u00f9 tipici della mentalit\u00e0 di questi gruppi esclusivisti. A questo proposito John Burnet, nella sua opera \"Early Greek Philosophy\", riprendendolo dal Diels indica un elenco di quindici tab\u00f9 \u00abdi tipo assolutamente primitivo\u00bb imposti da Pitagora che per questo diviene un personaggio a met\u00e0 tra il filosofo e lo sciamano:\nIl divieto delle fave.\nTra le diverse prescrizioni la pi\u00f9 variamente interpretata \u00e8 stata quella riguardante l'astensione dal consumo delle fave:\nGli aneddoti.\nLe fave assumono il ruolo di causa della morte, tramandata in diverse varianti, di Pitagora che in fuga per ragioni politiche verso il Metaponto si trov\u00f2 costretto ad attraversare un campo di fave e per evitarlo (\u00abmeglio essere catturato che calpestare [fave]!\u00bb si ferm\u00f2 facendosi raggiungere e uccidere dai suoi nemici \nUna situazione simile fu quella raccontata a proposito dei discepoli di Pitagora, anch'essi fuggitivi, che si trovarono dinanzi l'ostacolo per loro insormontabile di un campo di fave in fiore che li costrinse a fermarsi e a essere raggiunti e uccisi dai loro inseguitori i quali invece risparmiarono la vita al pitagorico Milliade di Crotone e a sua moglie incinta portandoli dinanzi al tiranno Dionigi che chiese al prigioniero quale fosse la ragione del divieto di calpestare le fave. Milliade, e anche sua moglie, bench\u00e9 torturata, si rifiutarono di rivelare il segreto e quindi furono soppressi. L'uccisione dei due pitagorici per Giamblico (250 circa \u2013 330 circa) significava come fosse \u00abdifficile per i pitagorici fare amicizia con estranei\u00bb e l'importanza della segretezza e del silenzio \u00abperch\u00e9 il dominio della lingua \u00e8 il pi\u00f9 difficile di tutti gli sforzi di auto-dominio\u00bb \nUn altro aneddoto collegato al divieto delle fave testimonia della capacit\u00e0 di Pitagora di parlare agli animali come quando, avendo visto un bue che pascolava in un campo di fave, gli si rivolse sussurrandogli all'orecchio di non mangiarne. Il bue obbed\u00ec e non ne mangi\u00f2 pi\u00f9 durante tutta la sua lunga vita che si svolse vicino al santuario di Hera presso Taranto dove veniva nutrito dai visitatori che lo consideravano \"sacro\".\nNelle fave lo spirito vitale.\nSecondo Porfirio (233/234\u2013305 circa), filosofo neoplatonico, teologo allievo di Plotino e astrologo, nel caos originario dell'universo tutte le cose erano insieme mescolate \u00abseminate insieme e insieme in decomposizione\u00bb e \u00abA quel tempo dallo stesso materiale putrefatto sono spuntati essere umani e fave\u00bb. Infatti: \nPer i Pitagorici dunque esisterebbe una specie di parentela tra le fave e gli esseri umani per cui, come riferisce anche Plinio, essi pensavano che le fave fossero dotate di anima (\"soffio vitale\" - \"psych\u00e9\"). Questo sarebbe dimostrato dall'alimentazione delle fave che procura flatulenze, cio\u00e8 \"soffi\", impuri tanto che gli addetti alle funzioni sacre, in Grecia, come in India, dovevano astenersi per un certo periodo, dal mangiare fave ed anche in Roma sussistevano prescrizioni di non mangiare fave. Scrive Cicerone:\nE Plinio il Vecchio: \nLa rinascita delle anime.\nLa dottrina della metempsicosi secondo la tradizione viene solitamente riferita ai pitagorici:\nAristotele cita la metempsicosi come un \"mito\" della scuola pitagorica mentre Platone, il pi\u00f9 noto per la sua dottrina della trasmigrazione delle anime non nomina mai Pitagora ma piuttosto indica Filolao, membro della scuola pitagorica.\nAlcuni versi di Senofane, riportati da Diogene Laerzio alludono alla metempsicosi riferendola a un aneddoto con protagonista Pitagora:\nOltre a questo riferimento lo stesso Diogene Laerzio scrive:\nSecondo lo studioso svizzero Christoph Riedweg, filologo classico e specialista di Pitagora, che ha cercato, in \"Pythagoras: Leben, Lehre, Nachwirkung\" (Monaco, 2002) di ricostruirne i lineamenti storici, il divieto delle fave, assieme alle varie interpretazioni di natura \"totemistica\", sanitaria o ricollegabile a somiglianze fisiche, \u00e8 da rapportarsi alla dottrina della rinascita delle anime come attestano sia un verso attribuito ad Orfeo, la figura simbolo a cui fanno capo i Misteri orfici, citato da Eraclide Pontico che lo riferisce a Pitagora (\u00ab\"\u00c8 uguale mangiare fave e mangiare le teste dei propri genitori\"\u00bb ), sia un frammento di Empedocle che condivide la dottrina della trasmigrazione delle anime (\u00ab\"Sciagurati, assolutamente sciagurati, tenete lontane le vostre mani dalle fave\"\u00bb ) che ritornano sulla terra proprio durante le fioritura delle fave, quando \u00abvengono alla luce dalle dimore dell'Ade\u00bb \nAltre moderne interpretazioni risalgono a quella di Gerald Hart, secondo cui il favismo era una malattia diffusa nella zona del crotonese e ci\u00f2 conferirebbe al divieto una motivazione profilattica-sanitaria. Dunque Pitagora viveva in zone di favismo diffuso, e da questo nasceva la sua proibizione igienica; ma perch\u00e9 i medici greci non avevano identificato questa patologia? Nell'esperienza quotidiana le fave erano un cardine dell'alimentazione che tutt'al pi\u00f9 causava flatulenze e insonnia e se qualcuno che aveva mangiato fave contemporaneamente si ammalava i due fatti non venivano collegati. Se dunque Pitagora dell'astenersi dal mangiare fave ne fa addirittura un precetto morale \u00e8 perch\u00e9 i greci del VI secolo a.C. avevano un modo diverso dal nostro di considerare le malattie nel senso che le riferivano alla religione per cui, come ha messo in luce Claude L\u00e9vi-Strauss, le fave erano considerate connesse al mondo dei morti, della decomposizione e dell'impurit\u00e0, dalle quali il filosofo si deve tenere lontano.\nL\u2019\"illuminista\" Aristosseno.\nIn opposizione a tutta la tradizione \u00e8 da ultimo da considerare la testimonianza di Aristosseno (IV secolo a.C.), che afferma che Pitagora apprezzasse nutrirsi di fave per il loro effetto lassativo e che non proibisse l'alimentazione della carni se non quella del bue per aratro e dell'ariete . Queste affermazioni del pitagorico tarantino sono collegabili al suo errore nell'aver identificato la data del 360 a.C. come quella che aveva segnato la fine della scuola pitagorica che invece continuava ad avere esponenti che risalgono alla seconda met\u00e0 del IV secolo a.C. Quindi probabilmente Aristosseno, seguace prima del pitagorismo e poi scolaro di Aristotele, della prima generazione che segu\u00ec a quella del maestro, aveva l'intento di \"razionalizzare\" la dottrina pitagorica e non aveva identificato quei pitagorici \"tradizionalisti\" che continuavano a seguire gli antichi precetti del maestro.\nContributi alla matematica.\nLa chiarificazione della natura dei numeri si pose come domanda imprescindibile a Pitagora e ai suoi seguaci. Essi si interrogarono sulle propriet\u00e0 dei numeri pari e dispari, dei numeri triangolari e dei numeri perfetti e lasciarono un'eredit\u00e0 duratura a coloro che si sarebbero occupati di matematica.\nSecondo il mito, ai pitagorici si devono le seguenti scoperte:\nL'aritmogeometria.\nTra le pratiche per la purificazione del corpo e dell'anima i pitagorici privilegiavano la musica che li port\u00f2 a scoprire il rapporto numerico alla base dell'altezza dei suoni (ossia alla frequenza dell'onda acustica) che, secondo la leggenda, Pitagora trov\u00f2 riempiendo con dell'acqua un'anfora che percossa emanava una nota, poi togliendo una parte ben definita dell'acqua, otteneva la stessa nota ma maggiore di un'ottava.\n\u00c8 probabile che proprio da queste esperienze musicali nacque nei pitagorici l'interesse per l'aritmetica concepita come una teoria dei numeri interi che essi ritenevano non un'entit\u00e0 astratta bens\u00ec concreta; i numeri venivano visti come grandezze spaziali, aventi una stessa estensione e forma ed erano infatti rappresentati geometricamente e spazialmente (l'uno era il punto, il due la linea, il tre la superficie, il quattro il solido.)\nPitagora formul\u00f2 inoltre l'importante teoria della \"tetraktys\". Etimologicamente il termine significherebbe \"numero quaternario\". Per i Pitagorici la \"tetraktys\" rappresentava la successione aritmetica dei primi quattro numeri naturali (o pi\u00f9 precisamente numeri interi positivi), un \u00abquartetto\u00bb che geometricamente \u00absi poteva disporre nella forma di un triangolo equilatero di lato quattro\u00bb, alla cui base erano quattro punti che decrescevano fino alla punta; la somma di tutti i punti era dieci, il numero perfetto composto dalla somma dei primi 4 numeri (1+2+3+4=10), che combinati tra loro definivano le quattro specie di enti geometrici: il punto, la linea, la superficie, il solido.\nLa \"tetraktys\" aveva un carattere sacro e i pitagorici giuravano su di essa. Era inoltre il modello teorico della loro visione dell'universo, cio\u00e8 un mondo non dominato dal caos delle forze oscure, ma da numeri, armonia, rapporti numerici.\nQuesta matematica pitagorica che \u00e8 stata definita un'\"aritmogeometria\" agevol\u00f2 la concezione del numero come \"arch\u00e8\", principio primo di tutte le cose.\nFino ad allora i filosofi naturalisti avevano identificato la sostanza attribuendole delle qualit\u00e0: queste per\u00f2, dipendendo dalla sensibilit\u00e0, erano mutevoli e mettevano in discussione la caratteristica essenziale della sostanza: la sua immutabilit\u00e0.\nI pitagorici ritenevano di superare questa difficolt\u00e0 evidenziando che se \u00e8 vero che i principi originari mutano qualitativamente essi per\u00f2 conservano la quantit\u00e0 che \u00e8 misurabile e quindi traducibile in numeri, vero ultimo fondamento della realt\u00e0.\nAffermava Filolao: \u00abTutte le cose che si conoscono hanno numero; senza questo nulla sarebbe possibile pensare n\u00e9 conoscere.\u00bb\nSecondo i pitagorici esiste una coppia di principi.\nTutti i numeri risultano da questi due principi: dal principio limitante si hanno i numeri \"dispari\", da quello illimitato i numeri \"pari\". Una rappresentazione grafica di questi principi \u00e8 la seguente.\nI numeri pari, cos\u00ec disposti, fanno pensare ad un'\"apertura\": lasciando passare qualcosa che li attraversi danno l'idea dell'illimitatezza, e dunque erano considerati imperfetti, poich\u00e9 solo ci\u00f2 che \u00e8 limitato \u00e8 compiuto, non manca di nulla e quindi \u00e8 perfetto. \nAl contrario i numeri dispari sono chiusi, limitati, e dunque perfetti. \nPoich\u00e9 i numeri si dividono in \"pari\" e \"impari\", e poich\u00e9 i numeri rappresentano il mondo, l'opposizione tra i numeri si riflette in tutte le cose. La divisione tra i numeri porta quindi ad una visione dualistica del mondo, e la suddivisione della realt\u00e0 in categorie antitetiche.\nSono state individuate 10 coppie di contrari, conosciuti come \"opposti pitagorici\" che Aristotele individua come \"principi\" \nNon bisogna invertire l'ordine dentro una coppia di contrari (es. Bene-Male \u2192 Male-Bene) poich\u00e9 ognuno \u00e8 legato al contrario corrispondente nelle altre coppie.\nNumeri importanti.\nQuesto simbolo del triangolo ebbe un influsso importante persino nell'iconografia paleocristiana dove la stessa figura verr\u00e0 rappresentata con un occhio al centro.\nParticolare riguardo i pitagorici riservavano per la serie dei primi quattro numeri, indicati con il termine di \"tetrade\" (\u03c4\u03b5\u03c4\u03c1\u03b1\u03ba\u03c4\u03cd\u03c2 - \"tetrakt\u00fds\") su cui giuravano e che consideravano la chiave per comprendere l'intero cosmo. Inoltre il 10 \"contiene\" l'intero universo poich\u00e9 \u00e8 dato dalla somma di 1+2+3+4 in cui l'1 rappresenta il punto geometrico, 2 sono i punti necessari per individuare la linea, 3 sono i punti necessari per individuare un piano e 4 per individuare un solido.\nNumeri figurati e geometria.\nI Pitagorici basavano anche la geometria sulla teoria dei numeri interi. Le figure geometriche erano infatti da essi concepite come formate da un insieme discreto di punti, indivisibili ma dotati di una certa grandezza.\nEsistevano quindi strette relazioni tra i numeri e le forme realizzabili con il corrispondente numero di punti. Un residuo delle concezioni pitagoriche \u00e8 ancora nella nostra terminologia quando parliamo di \"numeri quadrati\": il 25, ad esempio era considerato \"quadrato\" perch\u00e9 disponendo 25 punti in 5 file di 5 si poteva realizzare la forma di un quadrato. I pitagorici non si limitavano per\u00f2 ai numeri quadrati. Consideravano anche i \"numeri triangolari\" (ottenuti sommando interi consecutivi a partire da 1; erano cio\u00e8 triangolari i numeri 1, 3, 6, 10, 15, ...), i numeri \"gnomoni\", ossia i numeri dispari (con i quali si poteva formare una figura costituita da due bracci eguali ortogonali collegati da un punto), numeri poligonali e cos\u00ec via.\nTra i vari numeri e le figure corrispondenti, sussistevano relazioni allo stesso tempo aritmetiche e geometriche: ad esempio sommando due numeri triangolari consecutivi si ottiene un quadrato; sottraendo da un quadrato il quadrato immediatamente minore si ottiene uno gnomone; sommando un certo numero di gnomoni consecutivi a partire da 1 si ottiene un quadrato.\nTutta la matematica pitagorica entr\u00f2 in crisi in seguito alla scoperta di grandezze incommensurabili. Tale scoperta, avvenuta all'interno della scuola e attribuita in genere a Ippaso di Metaponto, impediva infatti di considerare tutte le grandezze come multiple della stessa grandezza \"punto\".\nLa sfera.\nLa scuola aveva una profonda venerazione verso la sfera. Questo solido era la rappresentazione materiale dell\"'Armonia\". Ci\u00f2 era dovuto all'osservazione della caratteristica della sfera: tutti i punti sono equidistanti dal centro, che rappresenta il fulcro, e con la stessa \"forza\" tengono insieme la sfera.\nAnatomia.\nI pitagorici rivoluzionarono la concezione dell'anatomia umana. Introdussero con Alcmeone di Crotone la teoria encefalocentrica che indicava il cervello come organo centrale delle sensazioni.\nFurono infatti i primi a dare importanza a questo organo poich\u00e9 prima, gi\u00e0 con gli egizi, era diffusa l'idea che attribuiva tutte le funzioni vitali al cuore.\nInoltre affermarono che tutte le parti del corpo fossero unite da una sovrannaturale armonia, la quale componeva l'anima.\nVisione di genere.\nNei testi di autori pitagorici pervenuti fino all'et\u00e0 moderna, l'essere umano \u00e8 concepito come l'unione di un'anima asessuata con un corpo sessuato, declinato al genere maschile o femminile. \nSebbene l'iniziazione al sapere filosofico fosse prettamente riservata al sesso maschile, la scuola escluse una subalternit\u00e0 della donna rispetto all'uomo. I due generi erano visti come alternative complementari tra loro, che vivono in uno stesso piano paritetico al pari degli altri Dieci Supremi Contrari. Essi sono le coppie: Limite - Illimite, Dispari - Pari, Uno - Molteplice, Destro - Sinistro, Maschio - Femmina, Quiete - Movimento, Retto - Curvo, Luce - Tenebra, Buono - Cattivo, Quadrato - Rettangolo.\nSecondo Clemente Alessandrino (\"Stromata, XVI\"), Teano, di origine crotoniate, fu la prima figura femminile della storia della filosofia, che sarebbe appartenuta proprio alla scuola pitagorica. Le varie fonti le attribuirono una filiazione con Pitonatte, piuttosto che un'altra diversamente orientata con Brontino crotoniate, oltre alla posizione di moglie di Pitagora.\nAstronomia, armonia e misticismo.\nL'avanzata astronomia pitagorica \u00e8 stata attribuita a Filolao di Crotone e Iceta di Siracusa i quali pensavano che al centro dell'universo vi fosse un immenso fuoco, chiamato Hestia: chiara la similitudine con il sole che i pitagorici si raffiguravano come una enorme lente che rifletteva il fuoco e dava calore a tutti gli altri pianeti che giravano attorno ad esso.\nIl primo dei pianeti rotanti \u00e8 l'Anti-Terra, poi la Terra, che non \u00e8 immobile al centro dell'universo ma \u00e8 un semplice pianeta, poi il Sole, la Luna, cinque pianeti e infine il cielo delle stelle fisse. L'idea dell'esistenza dell'Anti-Terra probabilmente nasceva con la necessit\u00e0 di spiegare le eclissi ed anche, come sostiene Aristotele, per far arrivare a dieci, il numero sacro, segno della tetrakis, dell'armonia universale, i pianeti ruotanti intorno al fuoco centrale.\nKeplero per il suo eliocentrismo si rifece, e ne diede testimonianza, alla teoria cosmologica pitagorica che per primo concep\u00ec l'universo come un \"cosmo\" un insieme razionalmente ordinato che rispondeva anche ad esigenze mistiche religiose.\nI pianeti compiono movimenti armonici secondo precisi rapporti matematici e dunque generano un suono sublime e raffinato. L'uomo sente queste armonie celestiali ma non riesce a percepirle chiaramente, in quanto immerso in esse fin dalla nascita.\nSecondo Alcmeone anche l'anima umana \u00e8 immortale, poich\u00e9 della stessa natura del Sole, della Luna e degli astri e, come questi si genera dall'armonia musicale di quegli elementi opposti di cui parler\u00e0 Simmia, il discepolo di Filolao, nel \"Fedone\" platonico.\nIl divino \u00e8 l'anima del mondo e l'etica nasce dall'armonia che \u00e8 nella giustizia rappresentata da un quadrato che risulta dal prodotto dell'uguale con l'uguale.\nL'anima immortale dell'uomo, attraverso successive reincarnazioni, si ricongiunger\u00e0 all'anima del mondo, alla divinit\u00e0 ma per questo fine il pitagorico dovr\u00e0 esercitarsi alla contemplazione misterica, derivata dall'orfismo, basata sulla sublime armonia del numero.\nLa vita contemplativa (\"b\u00ecos theoretik\u00f2s\") per la prima volta assumeva nel mondo greco un'importanza primaria.\nLa crisi della scuola pitagorica.\nLa scoperta, tenuta segreta, delle grandezze incommensurabili, come ad esempio l'incommensurabilit\u00e0 della diagonale con il lato del quadrato, caus\u00f2 la crisi di tutte quelle credenze basate sull'aritmogeometria, sulla convinzione che la geometria trattasse di grandezze discontinue come l'aritmetica.\nLa leggenda narra che Ippaso di Metaponto avesse rivelato questa segreta difficolt\u00e0, confermata dal fatto che l'aritmogeometria non riusciva a risolvere i paradossi del continuo e dell'infinito che per esempio erano alla base delle argomentazioni di Zenone di Elea.\nL'aritmetica e la geometria si divisero e divennero autonome.\nLa crisi della scuola si originava anche da motivi politici: i pitagorici sostenitori dei regimi aristocratici che governavano in numerose citt\u00e0 della Magna Grecia furono travolti dalla rivoluzione democratica del 450 a.C. e furono costretti a cercare rifugio in Grecia dove fondarono la comunit\u00e0 pitagorica di Fleio o si stabilirono a Taranto dove con Archita rimasero fino alla met\u00e0 del IV secolo a.C. A Siracusa operarono Ecfanto e Iceta, a Tebe Filolao, Simmia e Cebete, a Locri Timeo.\nLa comunit\u00e0 pitagorica e il pitagorismo dopo Pitagora.\nLa setta pitagorica si distingueva in due rami pi\u00f9 tardi indicati come \"pitagorici\" e \"pitagoristi\". I primi rappresentavano il nucleo pi\u00f9 vicino all'insegnamento del maestro, mentre i secondi consistevano in coloro che si limitavano a seguirne gli insegnamenti essenziali: \u00e8 probabile che la maggioranza degli abitanti di Crotone del VI secolo a.C. sia appartenuto a questa seconda categoria.\nL'ingresso nella \"setta\" pitagorica era rigidamente regolato, innanzitutto su una preselezione di tipo fisiognomico, riguardante sia l'aspetto che il portamento, per poi sottostare ad un periodo di valutazione di tre anni, seguiti da cinque anni di silenzio per imparare l'autocontrollo. Una volta ammessi, gli adepti entravano nella comunit\u00e0 come \"esoterici\" (\"esoterikoi\"), lasciando ogni bene materiale, che veniva messo in comune, e anche la loro vita precedente all'ammissione come discepoli.\nTale selettivit\u00e0, unita a una distanza dalla comunit\u00e0 pitagorica dal resto della cittadinanza e al fatto che i pitagorici detenessoro la guida politica di molte citt\u00e0 dell'Italia meridionale, alla lunga non poteva che generare conflitti con la circostante comunit\u00e0 cittadina. Una prima rivolta contro i pitagorici fu guidata da un aristocratico crotonese, Cilone, escluso per ragioni fisiognomiche dalla cerchia stretta degli \"iniziati\". Tale ribellione avrebbe costretto Pitagora e i pitagorici ad abbandonare Crotone per Metaponto. Ristabilito il controllo \"pitagorico\" sulla citt\u00e0, i seguaci di Cilone tornarono all'attacco incendiando l'abitazione di uno di questi in cui si erano riuniti. Nell'incendio sopravvissero solo due pitagorici, Archippo e Liside, che riuscirono a fuggire. Le fonti non sono tuttavia molto chiare, ma sembra emergere che intorno alla prima met\u00e0 del V secolo a.C. presso alcune colonie della Magna Grecia si sia scatenato un vero e proprio \"pogrom\" contro le comunit\u00e0 pitagoriche che per questa ragione si dispersero e, infine, scomparvero:.\nUn ulteriore elemento di conflitto che emerge dalle fonti, questa volta interno alla comunit\u00e0 pitagorica, \u00e8 quello che oppose i cosiddetti \"acusmatici\" (da \"insegnamento orale\" \u1f04\u03ba\u03bf\u03c5\u03c3\u03bc\u03b1) dai \"matematici\" (da \"scienza\" \u03bc\u03ac\u03b8\u03b7\u03bc\u03b1). I secondi consideravano i primi come anch'essi \"pitagorici\" mentre i primi non riconoscevano tale statuto ai secondi, considerandoli alla stregua di \"apostati\". I \"matematici\" anche se considerati negativamente dagli acusmatici consideravano loro stessi superiori in quanto se gli \"acusmatici\" rivolgevano la loro attenzione agli aspetti prescrittivi e cultuali della dottrina di Pitagora, finendo per condurre una vita pienamente ascetica, mentre i \"matematici\" erano invece intenzionati a penetrarne le profondit\u00e0 senza soffermarsi sulle \"esteriorit\u00e0\". I \"pogrom\" antipitagorici del V secolo marcheranno ulteriormente la distanza tra i due gruppi e, nel IV secolo, tale distinzione risulta decisamente sottolineata. Tra i \"matematici\" si possono annoverare figure come quella di Archita di Taranto, Nicomaco di Gerasa, Filolao ed Eurito, mentre tra i loro oppositori si collocano Diodoro di Aspendos e Licone.\nL'alchimista Marsilio Ficino vide una linea ininterrotta di continuit\u00e0 fra la mistica dell'orfismo e la speculazione intellettuale dei pitagorici, che avrebbe poi attraversato Socrate, Platone, Aristotele, il neoplatonismo e il Cristianesimo. Il tentativo di conciliare tutte queste scuole di pensiero in una religione filosofica universale fu ripreso anche da Pico della Mirandola( nell'ottica antropocentrica propria dell'Umanesimo)."}
{"id": "1378097", "revid": "287204", "url": "https://it.wikipedia.org/wiki?curid=1378097", "title": "Montagne San Juan", "text": "Le montagne di San Juan sono una catena montuosa situata nel Colorado, Stati Uniti d'America."}
{"id": "1378099", "revid": "337", "url": "https://it.wikipedia.org/wiki?curid=1378099", "title": "Pitagorici", "text": ""}
{"id": "1378101", "revid": "287204", "url": "https://it.wikipedia.org/wiki?curid=1378101", "title": "Montagne San Pedro", "text": "Le montagne di San Pedro sono una catena montuosa situata nel Colorado, Stati Uniti d'America, vicino al confine col New Mexico. Questa catena montuosa \u00e8 contigua a sud con le montagne Nacimiento, nello Stato del New Mexico e con esse fanno parte del Nacimiento Uplift. Sono entrambe protetto dal parco di San Pedro contro lo sviluppo urbano."}
{"id": "1378103", "revid": "827882", "url": "https://it.wikipedia.org/wiki?curid=1378103", "title": "Rockslide", "text": "Rockslide, il cui vero nome \u00e8 Santo Vacarro, \u00e8 un personaggio dei fumetti, creato da Nunzio DeFilippis, Christina Weir (testi) e Keron Grant, Carlo Barberi, Khary Randolph (disegni), pubblicato dalla Marvel Comics.\nBiografia del personaggio.\nSanto \u00e8 un ragazzo mutante italo-statunitense con la pelle rocciosa che venne iscritto all'Istituto degli X-Men, l\u00e0 fece amicizia con Julian Keller e con il resto dei componenti di allora dei Satiri.\nLa sua tutor era Emma Frost, durante l'anno con la sua squadra Satiri vinse il torneo della scuola e alla fine dell'anno ottennero la coppa.\nJulian invit\u00f2 la squadra a passare le vacanze da lui, Santo accett\u00f2 ma all'aeroporto a causa della sua mutazione vennero fermati dalle guardia dell'aeroporto.\nJulian us\u00f2 i contatti dei suoi genitori per farli procedere e questi decisero di toglierlo dal loro testamento.\nAllora conobbero Kingmaker che sfrutt\u00f2 i suoi contatti per far diventare Santo un wrestler professionista, il suo sogno.\nQuando per\u00f2 scoprirono che Kingmaker era un criminale, lo sconfissero.\nDecimation.\nSanto \u00e8 uno dei pochi mutanti che hanno ancora i suoi poteri, ha dovuto contrastare i purificatori del reverendo Stryker e Nimrod che minacciava Forge.\nPoteri e abilit\u00e0.\nRockslide ha il corpo composto interamente di roccia, il che gli dona una forza e una resistenza sovraumane, inoltre pu\u00f2 staccare parti del suo corpo cos\u00ec da poterle scagliare contro gli avversari. Il suo stile di combattimento \u00e8 simile a quello di un wrestler.\nLe capacit\u00e0 e l'aspetto di Rockslide si sono evolute nel corso delle narrazioni, inizialmente molto simile alla Cosa dei Fantastici Quattro, mostr\u00f2 dapprincipio la capacit\u00e0 di scagliare i propri pugni od avambracci contro gli avversari, per poi riattaccarli al proprio corpo.\nIn seguito, durante lo scontro con Nimrod, Rockslide fu duramente danneggiato tanto da non riuscire a riformarsi. Satiro us\u00f2 il suo potere telecinetico per rimettere insieme il corpo roccioso dell'amico, che da allora assunse un aspetto molto pi\u00f9 spigoloso e massiccio.\nSuccessivamente durante la miniserie \"Quest for Magik\", ambientata nella dimensione del Limbo, Rockslide fin\u00ec in frantumi, ma ebbe la capacit\u00e0 di ricomporsi nella forma di una specie di \"golem di lava\" resistente alla magia.\nInoltre dopo la sua avventura nel limbo ha manifestato la capacit\u00e0 di farsi esplodere e ricomporsi con qualsiasi materiale (come dimostrato con un esperimento condotto dal Dr McCoy che consisteva nel distruggere il corpo di Santo e costringerlo a ricomporsi con i resti rocciosi o con altri materiali presenti in zona)\nEd \u00e8 proprio il dr. McCoy a teorizzare che Santo non sia altro che un'entit\u00e0 psionica in grado di controllare un golem di qualsiasi materiale roccioso come proprio corpo."}
{"id": "1378105", "revid": "1318658", "url": "https://it.wikipedia.org/wiki?curid=1378105", "title": "Crocigeri della stella rossa", "text": "L\u2019Ordine Cavalleresco dei Crocigeri con la stella rossa (in latino: Ordo militaris Crucigerorum cum rubea stella, abbr.: O.Cr., O.Crucig.), in forma abbreviata Crocigeri con la stella rossa, \u00e8 un ordine ecclesiastico cattolico attivo in Repubblica Ceca ed in Austria. Si tratta dell\u2019unico ordine ecclesiastico fondato nelle terre ceche e al contempo dell\u2019unico ordine maschile al mondo fondato da una donna. La missione dell\u2019ordine si basa su due principi base. Il primo \u00e8 costituito dall\u2019amministrazione delle anime nelle parrocchie gestite dall\u2019ordine, il secondo dal carattere assistenziale e ospedaliero dato all\u2019ordine dalla sua fondatrice Santa Agnese di Boemia. \nL\u2019ordine oggi consiste in un\u2019associazione di canonici, in particolare di un ordine di preti. L\u2019ordine conventuale di frati ha cessato di esistere nel corso del XVIII secolo. Il rappresentante generale dell\u2019ordine gode del titolo di Gran Maestro e Generale, ed \u00e8 Abate benedetto. La sede ufficiale si trova nel convento praghese dei Crocigeri in capo al Ponte Carlo dalla parte della Citt\u00e0 Vecchia. \nAl 1. 1. 2021 l\u2019ordine \u00e8 costituito da 18 membri.\nLa storia.\nMedioevo.\nNell\u2019anno 1233, Santa Agnese di Boemia fonda, presso il proprio convento, una confraternita ospedaliera che si dedica alla cura dei vecchi, dei malati e dei bisognosi in genere. Alcuni anni pi\u00f9 tardi, nel 1237, la confraternita ospedaliera viene elevata da Papa Gregorio IX al grado autonomo di ordine pontificio. Nasce in questo modo l\u2019unico ordine maschile ceco nonch\u00e9 l\u2019unico ordine religioso maschile al mondo fondato da una donna. L\u2019ordine si trasferisce nell\u2019anno 1252 nella sua sede attuale, \u201cal piede\u201d del pi\u00f9 antico ponte di Praga (dapprima Ponte di Giuditta poi Ponte Carlo). Qui si dedica non solo alla cura ospedaliera ma anche all\u2019amministrazione del ponte stesso. Gradualmente poi allarga le proprie attivit\u00e0 a numerose altre localit\u00e0 in Boemia (\u010cesk\u00e9 Bud\u011bjovice, Cheb, Litom\u011b\u0159ice, St\u0159\u00edbro, Znojmo - Hradi\u0161t\u011b, etc.) e grazie all\u2019iniziativa della Principessa Anna, sorella di Agnese, comincia a operare anche nella cittadina Slesiana di Breslavia. \nDurante le guerre hussite del XV secolo l\u2019attivit\u00e0 di molti spedali dell\u2019ordine viene interrotta e alcuni di questi scompaiono. Nei momenti pi\u00f9 critici si preferisce spostare temporaneamente la sede del Gran Maestro a Cheb. Lo spedale praghese tuttavia continua a funzionare e resiste al periodo difficile delle guerre hussite. Una volta conclusesi queste ultime vennero apportati importanti cambiamenti anche all\u2019interno dell\u2019ordine. A causa della carenza di parroci, infatti, i confratelli passano all\u2019amministrazione del culto. Tuttavia, l\u2019ordine non abbandoner\u00e0 mai la propria funzione \u201cospedaliera\u201d, che anzi, pur svolgendosi in forme diverse, rimane al centro delle attivit\u00e0 ancora fino ad oggi.\nLa prima Et\u00e0 moderna.\nGrazie allo sforzo di alcuni Gran maestri, dotati di capacit\u00e0 in ogni ambito, l\u2019ordine entra nella prima et\u00e0 moderna in una condizione di relativa prosperit\u00e0. Nell\u2019anno 1562 il Gran Maestro Anton\u00edn Brus di Mohelnice diviene arcivescovo di Praga e con la sua nomina termina la vacanza decennale del soglio cardinalizio. L\u2019unione dell\u2019ufficio di Gran Maestro dell\u2019ordine e di Arcivescovo di Praga continua anche con i suoi successori. Grazie a ci\u00f2 l\u2019ordine, mentre consegue una posizione di prestigio, si trova a dover supportare economicamente l\u2019arcivescovado praghese durante un periodo di grave penuria di risorse per sostenerne lo sviluppo. \nDi tutto questo lungo periodo, preme soprattutto ricordare i due ultimi gran maestri cardinali. Arno\u0161t Vojt\u011bch di Harrach e Jan Bed\u0159ich di Vald\u0161tejn. Arno\u0161t Vojt\u011bch di Harrach si trova alla guida dell\u2019ordine nel 1623. Nel 1626 viene nominato cardinale da papa Urbano VIII. Muore nel 1667 dopo un ministero lungo 44 anni (il pi\u00f9 lungo nella storia dei Gran Maestri) e dopo la sua scomparsa la sua opera \u00e8 ripresa in gran parte dal suo successore Jan Bed\u0159ich di Vald\u0161tejn. In particolare la ricostruzione del convento presso il Ponte Carlo che culmina con l\u2019edificazione della nuova chiesa, costruita secondo il progetto dell\u2019architetto Jan B. Mathey. Nel 1692 sempre durante il ministero di Jan Bed\u0159ich di Vald\u0161tejn e con il valente aiuto di quello che diverr\u00e0 poi il suo successore, Ji\u0159i Ign\u00e1c Posp\u00edchal, si porta a termine la costruzione dello spedale di Santa Agnese nell\u2019edificio delle antiche terme gotiche denominato Balneum pictum, ovvero \u201cterme dipinte\u201d, che si trovava al posto dell\u2019odierna caffetteria Slavia sull\u2019angolo tra il Lungofiume Smetana (Smetanovo n\u00e1b\u0159e\u017e\u00ed) e la via Nazionale (N\u00e1rodn\u00ed t\u0159\u00edda).\nXVIII secolo.\nUn altro periodo di sviluppo dell\u2019ordine si registra nella prima met\u00e0 del XVIII secolo. Il Gran Maestro Jan Franti\u0161ek Franchimont di Frankenfeld riceve da Papa Clemente XI per s\u00e9 e per i propri successori il privilegio di utilizzare alcuni attributi pontificali (la mitra, il bastone, l\u2019anello etc.). Lo stesso diritto verr\u00e0 poi riconosciuto anche ai prevosti dell\u2019ordine presso la sede di Sant\u2019Ippolito presso Znojmo. (In seguito alle riforme del Concilio Vaticano Secondo, il diritto \u00e8 stato nuovamente limitato al Gran Maestro). Durante il XVIII secolo l\u2019ordine allarga la propria attivit\u00e0 ad altre localit\u00e0 al di fuori delle terre della corona ceca. Nel 1723 comincia a operare presso lo spedale di San Martino e Leopoldo a Bratislava e nel 1733 presso lo spedale della chiesa di San Carlo Borromeo a Vienna. Nel 1770 l\u2019imperatrice Maria Teresa affida l\u2019amministrazione delle anime della parrocchia del castello di Bud\u00edn. L\u2019ordine in questo periodo impiega i pi\u00f9 famosi artisti del tempo. Kili\u00e1n Ign\u00e1c Dientzenhofer costruisce la chiesa di Santa Maria Maddalena a Karlovy Vary e Johan Bernard Fisher von Erlach la chiesa di San Carlo Borromeo sulla Karlsplatz di Vienna. Per l\u2019ordine lavorano anche pittori come: V\u00e1clav Vav\u0159inec Reiner, Petr Brandl, Karel \u0160kr\u00e9ta e Michael Willmannn.\nXIX secolo.\nPer la storia dell\u2019ordine l\u2019ultimo terzo del XVIII secolo si apre all\u2019insegna di grandi cambiamenti. Nell\u2019ambito delle riforme volute da Giuseppe II, vengono soppressi gli spedali di Praga \u2013 presso le terme dipinte (1785) e di Bratislava presso San Martino e Leopoldo (1786). Questa tendenza a limitare le attivit\u00e0 ospedaliere continua poi per tutto il XIX secolo. Come alternativa o piuttosto come una nuova forma di attivit\u00e0 ospedaliera vale la pena di sottolineare l\u2019iniziativa del Gran Maestro Josef Antonin K\u00f6hler che nel quartiere di Karlin, a Praga, fonda la prima casa protetta per bambini in Boemia. In generale comunque tutta l\u2019attivit\u00e0 ospedaliera finisce per essere fortemente circoscritta ed il baricentro dei lavori dell\u2019ordine si sposta soprattutto sulla amministrazione delle anime sulla conduzione delle parrocchie. \nIl questo periodo l\u2019ordine \u00e8 costretto per motivi politici a cedere la maggior parte dei propri centri operativi all\u2019estero (Bratislava 1786, Breslavia 1810, Budapest 1882). A queste perdite si sopperisce soprattutto tra la fine del XIX e l\u2019inizio del XX secolo con un ampliamento delle attivit\u00e0 nelle sedi rimaste o nelle nuove sedi nelle terre ceche (Karlovy Vary \u2013 Ryb\u00e1\u0159e, V\u011bte\u0159ov u Kyjova).\nPer la cronaca della prima met\u00e0 del XIX secolo dobbiamo ricordare anche la vicenda del confratello Padre Karel Postl che nel 1823 dopo un soggiorno curativo a Karlovy Vary abbandona segretamente l\u2019ordine e fa perdere le proprie tracce. Solo dopo la sua morte durante l\u2019esecuzione testamentaria emergono altre vicende della sua vita. Dopo la sua uscita dai Crocigeri diventa uno scrittore di successo che pubblica sotto lo pseudonimo di Charles Seasfield. \nIl momento forse pi\u00f9 importante della storia dell\u2019ordine del diciannovesimo secolo sar\u00e0 poi segnato dalla data del 3 dicembre 1874. In questo giorno Papa Pio IX beatificher\u00e0 infatti la fondatrice dell\u2019ordine Santa Agnese di Boemia. In questo modo si pone una pietra miliare sul cammino della pi\u00f9 recente canonizzazione ovvero del riconoscimento di Santit\u00e0. \nAnche nel XIX secolo e soprattutto all\u2019inizio del XX l\u2019ordine prosegue con il proprio rilevante impegno sia per l\u2019architettura che per l\u2019arte in genere. Oltre al lavoro di conservazione e restauro delle chiese, delle preposture e delle aziende agricole dell\u2019ordine, si avvia la costruzione di edifici di rilievo. Alla meta del XIX secolo si procede alla sopraelevazione di un piano dell\u2019ala cosiddetta del generalato, quella che nel convento praghese si affaccia verso la piazza dei Crocigeri e il Ponte Carlo. All\u2019inizio del XX secolo poi si d\u00e0 inizio alla costruzione delle chiese e delle preposture di Karlovy Vary-Ryba\u0159e, di Milhostov presso Franti\u0161kovy L\u00e1zn\u011b, di \u0158evnice e di V\u011bte\u0159ov presso Kyjov. Il tutto culmina con la grande ricostruzione del convento presso il ponte Carlo che viene effettuata secondo il progetto dell\u2019Architetto Josef Saka\u0159 e portata a termine nell\u2019anno 1912. Del complesso originale si conserva soltanto la chiesa, l\u2019ala del generalato e alcune parti della cosiddetta antica prepositura gotica di particolare rilievo monumentale, la parte restante delle costruzioni di epoca barocca viene sostituita da nuovi edifici in stile secessione e neobarocco. Questo nuovo slancio tuttavia non si limita solo all\u2019architettura. In questo periodo infatti lavorano per l\u2019ordine anche altri artisti di rilievo, soprattutto della cosiddetta generazione del Teatro Nazionale tra i quali: Josef V\u00e1clav Myslbek, Franti\u0161ek \u017den\u00ed\u0161ek e V\u00e1clav Bro\u017e\u00edk.\nAnche se questa parte della storia richieder\u00e0 ancora un approfondimento delle ricerche non possiamo dimenticare l\u2019attivit\u00e0 economica dell\u2019ordine e in particolare, tra le altre cose che gi\u00e0 sono note, possiamo ricordare come la birreria dei Crocigeri presso il Ponte Carlo sia stata la prima nelle terre ceche che cominci\u00f2 ad imbottigliare la birra in vetro per il commercio sin dal 1841.\nXX e XXI secolo.\n1900 - 1945.\nIl primo decennio contrassegnato dall\u2019attivit\u00e0 del Gran Maestro e Generale Franti\u0161ek Xavier Marat \u00e8 caratterizzato da una intensa attivit\u00e0 costruttiva che culmina nella ricostruzione del convento presso il Ponte Carlo. (1908 \u2013 1912). I compiti che si profileranno per il suo successore e ad un tempo secondo Gran Maestro pi\u00f9 a lungo in carica, Josef Vlas\u00e1k, avranno tutt\u2019altro carattere. Il ministero si svolge negli anni difficili della Prima Guerra mondiale, continua nel non sempre semplice periodo della Prima Repubblica seguito dagli anni della occupazione nazista fino a culminare con l\u2019inizio del regime comunista. \nDurante la Prima Guerra mondiale si deve far fronte ad una grave carenza alimentare per il convento ed il suo spedale. Dopo il 1918 nella frizzante atmosfera che caratterizzava la nascita della giovane Repubblica cecoslovacca quando si parla della soppressione di tutti i monasteri che per i Crocigeri come ordine ceco attivo prevalentemente nelle terre ceche avrebbe conseguenze fatali. Si prepara insieme ad altri esuli il trasferimento dell\u2019ordine negli Stati Uniti. La situazione tuttavia e per fortuna va gradualmente assestandosi e l\u2019ordine pu\u00f2 continuare ad agire nelle sue sedi tradizionali. Anche attraverso le difficolt\u00e0 economiche derivate dalla riforma fondiaria e dalla crisi economica mondiale continua nella attivit\u00e0 ospedaliera e sociale finanzia il restauro del convento di Santa Agnese di Praga \u201cNa Franti\u0161ku\u201d e la costruzione di nuove chiese nelle periferie di Praga.\nNel 1938 dopo che in seguito ai patti di monaco parte della Cecoslovacchia viene lasciata al Reich gran parte delle sedi dell\u2019ordine specialmente di quelle nella Boemia occidentale si trovano al di fuori del Paese.\nA causa della situazione e in considerazione delle esigenze spirituali dei fedeli delle parrocchie si giunge ad un accordo tra l\u2019ordine e l\u2019abate cistercense di Vy\u0161\u0161\u00ed Brod. Oggetto dell\u2019accordo \u00e8 il supporto reciproco nella amministrazione delle anime. I Crocigeri si occupano della amministrazione del culto delle parrocchie che ricadono nelle terre con i fedeli di lingua ceca e i cistercensi si occupano di alcune parrocchie dei Crocigeri cedute al Reich. \nNel 1941 poco prima della morte dell\u2019arcivescovo praghese Karel cardinale Ka\u0161par il Gran Maestro dell\u2019ordine Josef Vlas\u00e1k viene costretto dal comando nazista da un giorno all\u2019altro a trasferirsi a Brno dove trova rifugio presso l\u2019abbazia agostiniana di Star\u00e9 Brno \u201cVecchia Brno\u201d.\nDopo un anno nel 1942 per decisione del comando nazista l\u2019ordine deve lasciare il proprio convento presso il Ponte Carlo. Alla fine della guerra deve addirittura lasciare anche l\u2019amministrazione del culto nella chiesa di San Francesco presso il ponte Carlo. Durante la guerra alcuni confratelli vengono ripetutamente perseguitati dal potere nazista. I confratelli P. Karel Weis e P. Ladislav Sirov\u00fd vengono in seguito rinchiusi nel campo di concentramento di Dachau. La liberazione e la fine della guerra nel maggio del 1945 rendono possibile il ritorno alle attivit\u00e0 dell\u2019ordine nel convento presso il ponte Carlo. In concomitanza con il trasferimento dei cittadini di lingua tedesca, partono anche i confratelli di madrelingua tedesca insieme ai loro parrocchiani, per la maggior parte verso la Germania.\n1948 \u2013 1989.\nNell\u2019ambito dell\u2019\"operazione K\u201d il 27 aprile del 1950 il convento viene occupato dalla polizia segreta. Il Gran Maestro dell\u2019ordine a causa della sua et\u00e0 avanzata viene trasferito a vita presso la prevostura della chiesa di San Pietro na Po\u0159\u00ed\u010d\u00ed. Altri confratelli sono trasferiti e radunati nei conventi di Broumov, Kr\u00e1l\u00edky e \u017deliv. Alcuni altri confratelli che vivono nelle parrocchie vengono perseguitati e incarcerati ripetutamente. Il padre A. Dragoun viene addirittura condannato due volte. Dapprima nell\u2019anno 1951 e di nuovo in seguito nel 1959. La pena pi\u00f9 lunga viene comminata a Padre Jan \u0160ebesta amministratore della parrocchia dell\u2019ordine a Franti\u0161kovy L\u00e1zn\u011b. Viene condannato a 17 anni e a scontare parte della pena ai lavori forzati nelle miniere di uranio a J\u00e1chymov. La seconda pena pi\u00f9 lunga viene subita da Padre B. R\u00e1kosn\u00edk amministratore della parrocchia di Kyn\u0161perk nad Oh\u0159\u00ed. Condannato a 13 anni di reclusione. Altri confratelli vengono condannati a pene minori vi sono tuttavia anche confratelli che per svariati motivi si legano con il regime totalitario (P. Jan M\u00e1ra, P. Franti\u0161ek Xaver D\u00edt\u011b).\nGli spazi abbandonati del convento vengono dapprima passati sotto la amministrazione del ministero della sanit\u00e0 ed in seguito divengono una delle sedi praghesi della polizia segreta. I parroci dell\u2019ordine possono continuare ad esercitare nella chiesa di San Francesco presso il ponte Carlo. Per tutto il periodo comunista vi si trova sempre almeno un parroco crocigero. Dopo la morte del Gran Maestro Josef Vlas\u00e1k nel dicembre del 1958 il ruolo rimane scoperto fino al 1988. Nel 1988 in seguito ad un lieve alleggerimento della politica anti ecclesiastica dello stato viene eletto quarantaseiesimo Gran Maestro e Generale dell\u2019ordine il confratello Ladislav Sirov\u00fd. In seguito questi viene insediato nella propria carica dall\u2019arcivescovo Franti\u0161ek cardinale Tom\u00e1sek durante una cerimonia privata.\nIl 12 novembre 1989 diviene una data di eccezionale importanza e di svolta per la storia dell\u2019ordine. A Roma Papa Giovanni Paolo secondo proclama santa la fondatrice dell\u2019ordine Santa Agnese di Boemia.\n1989 - oggi.\nDopo la Rivoluzione di Velluto del novembre 1989 l\u2019ordine riprende ufficialmente le attivit\u00e0 e ritorna presso il proprio convento al Ponte Carlo. Il tragico evento accaduto il 12 febbraio 1992 segna un\u2019ulteriore tappa della storia dell\u2019ordine. In seguito ad un grave incidente stradale viene improvvisamente a mancare il Gran Maestro dell\u2019ordine Avv. Ladislav Sirov\u00fd. Tuttavia a causa della rapida evoluzione degli avvenimenti non si procede all\u2019elezione del successore. Della gestione dell\u2019ordine si occupa pertanto in via suppletiva il vescovo Franti\u0161ek Lobkowicz OPraem. \u00c8 soltanto nel 2001 che a capo dell\u2019ordine viene eletto il nuovo Gran Maestro P. Ji\u0159\u00ed Kopejsko, gi\u00e0 attivo per lungo tempo come parroco amministratore di anime presso il santuario di Chlum Svat\u00e9 Ma\u0159\u00ed. Questi, dopo il ritiro nel 2011, \u00e8 stato sostituito dall\u2019attuale, quarantottesimo Gran Maestro e Generale dell\u2019ordine il Dott. Josef \u0160ediv\u00fd che in precedenza era stato a capo della parrocchia di V\u011bte\u0159ov presso Kyjov. \nNell\u2019anno 2015 Papa Francesco ha premiato il confratello P. Jaroslav Pt\u00e1\u010dek con l\u2019alto riconoscimento papale Pro Ecclesia et Pontefice per i servigi volti allo sviluppo e alla crescita dell\u2019ordine.\nDalla Rivoluzione di Velluto ad oggi l\u2019ordine si \u00e8 sforzato e si sforza di adempiere alla missione sancita dalla propria fondatrice sia nella amministrazione delle anime nelle parrocchie in Repubblica Ceca e Austria che attraverso le attivit\u00e0 \u201cospedaliere\u201d con la scuola media superiore femminile, il patronato per l\u2019ospedale delle sorelle borromee a Praga sotto Pet\u0159\u00edn, con il servizio di cura domiciliare dei malati avviato presso la struttura ambulatoriale sita presso la sede dell\u2019ordine.\nSedi.\nAttualmente l\u2019ordine svolge la propria attivit\u00e0 in Repubblica Ceca e in Austria occupandosi prevalentemente di un\u2019attivit\u00e0 di amministrazione del culto e delle anime. L\u2019ordine \u00e8 una compagnia di canonici. Il Gran Maestro ha la propria sede presso il convento praghese dei Crocigeri \u201cal piede\u201d del Ponte Carlo nella Citt\u00e0 Vecchia.\nL\u2019ordine svolge le proprie funzioni nelle seguenti localit\u00e0:\nPatroni.\nSono patroni dell'ordine:"}
{"id": "1378109", "revid": "1652635", "url": "https://it.wikipedia.org/wiki?curid=1378109", "title": "Pippo Rizzo", "text": "Biografia.\nNato a Corleone, in provincia di Palermo, si trasfer\u00ec nel capoluogo siciliano per frequentare l'Accademia dove fu allievo di Ettore De Maria Bergler. Conobbe il futurismo in un suo viaggio a Roma. Ne rimase affascinato e ad esso impront\u00f2 le sue opere successive, fondando anche un cenacolo futurista nel suo paese natale. A Palermo entr\u00f2 in sodalizio con Vittorio Corona e Giovanni Varvaro. Fu il capofila del futurismo siciliano, a stretto contatto con Marinetti, e organizz\u00f2 l'Esposizione nazionale futurista a Palermo nel 1927.\nI suoi lavori sono stati esposti per la prima volta alla Biennale di Venezia nel 1926, e ancora nel 1928. Nel 1929 diviene Segretario del Sindacato fascista degli artisti siciliani. \u00c8 suo il logo del Palermo Calcio del 1929. A partire dal 1930 si allontana dal Futurismo per avvicinarsi alle tematiche novecentiste, seguendo la svolta di Carlo Carr\u00e0, che espresse nella partecipazione alla quadriennale di Roma nel 1931.\nNel 1936 viene nominato direttore dell'Accademia di Belle Arti di Palermo. Suoi lavori sono esposti alla Galleria d'Arte Moderna di Palermo e alla Galleria d'Arte Moderna di Roma. Tra gli allievi di Pippo Rizzo vi furono Gino Speciale, Giovanni Varvaro e Renato Guttuso. Alcuni giovani artisti siciliani frequentarono assiduamente il suo studio; tra loro Lia Pasqualino Noto, Giovanni Barbera e Nino Franchina che, insieme a Renato Guttuso, formarono il Gruppo dei Quattro.\nNegli anni Cinquanta nascono i suoi omaggi ai \"paladini\". Dal 1960 al 1962 \u00e8 direttore dell'Accademia di belle arti di Roma. Negli ultimi anni della sua vita riprese con entusiasmo ad esprimersi con la scultura, cos\u00ec come aveva fatto durante la giovinezza, in forme fantasiose con il marmo, l\u2019alabastro e l\u2019ottone. Fu organizzatore vivace di molte manifestazioni artistiche e scopritore di giovani talenti. Rizzo \u00e8 ricordato anche per i celebri ritratti di carabinieri. Nel 1991 gli \u00e8 stato intitolato il museo civico di Corleone."}
{"id": "1378114", "revid": "69960", "url": "https://it.wikipedia.org/wiki?curid=1378114", "title": "Lago Campielli", "text": ""}
{"id": "1378115", "revid": "729019", "url": "https://it.wikipedia.org/wiki?curid=1378115", "title": "Omar Torrijos (politico)", "text": "Entr\u00f2 nell'Esercito panamense nel 1952, fu comandante della Guardia Nazionale di Panama, e dittatore del paese centro-americano dal 1968 al 1981, anno della sua morte.\nFu il promotore del colpo di Stato del 1968, grazie al suo ascendente sulle masse povere e sui contadini, tanto che ebbe a dire di fronte ai fanciulli di un quartiere periferico: \"Qui crescono i figli della rivoluzione\". Sebbene fosse di fatto il personaggio pi\u00f9 importante del paese, non vinse elezioni n\u00e9 fu mai presidente.\nFamoso per i trattati Torrijos-Carter, del 1977 fra Panama e Stati Uniti che sancivano il diritto di controllo per i centroamericani del Canale di Panama a partire dal 2000.\nMor\u00ec prematuramente nel 1981 a causa di un incidente aereo. , e John Perkins nel suo \"Confessioni di un sicario dell'economia\" lascia intendere che fu la CIA ad eliminarlo, perch\u00e9 Torrijos si rivel\u00f2 un personaggio troppo scomodo e difficile da controllare."}
{"id": "1378116", "revid": "149726", "url": "https://it.wikipedia.org/wiki?curid=1378116", "title": "Sistema escretore", "text": ""}
{"id": "1378117", "revid": "1494169", "url": "https://it.wikipedia.org/wiki?curid=1378117", "title": "Premier Soccer League", "text": ""}
{"id": "1378127", "revid": "339392", "url": "https://it.wikipedia.org/wiki?curid=1378127", "title": "Kaizer Chiefs", "text": ""}
{"id": "1378128", "revid": "729019", "url": "https://it.wikipedia.org/wiki?curid=1378128", "title": "Stazione di Lisbona Oriente", "text": "La stazione di Lisbona Oriente (in portoghese \"esta\u00e7\u00e3o de Lisboa-Oriente\"), conosciuta anche come stazione d'Oriente (\"gare do Oriente\") o stazione intermodale di Lisbona (\"gare intermodal de Lisboa\"), \u00e8 la stazione ferroviaria principale di Lisbona in Portogallo e nodo cruciale di tutta l'infrastruttura dei trasporti dell'area metropolitana di Lisbona.\nStrutture e impianti.\nLa stazione progettata dall'architetto spagnolo Santiago Calatrava e terminata nel 1998, per poter essere usata come parte dell'Expo '98 nel Parque das Na\u00e7\u00f5es. Sorge in una zona a 5\u00a0km dal centro, oggetto di un intervento urbanistico tra i pi\u00f9 vasti in Europa (era il 1998), in una zona un tempo occupata da moli e magazzini del porto, e riqualificata per l'Expo '98 e sorge su tre livelli: il primo, sotterraneo, destinato alla metropolitana; il secondo, a livello della circolazione stradale, destinato agli autobus; il terzo, sopraelevato, destinato alla circolazione dei treni. Con questa stazione l'architetto-ingegnere spagnolo porta avanti la sua esperienza, iniziata nella stazione TGV di Lione, di una struttura solamente di acciaio e vetro; moderna e tecnologica ma che dialoga con la tradizione ricordando, con le forme create dagli archi dei pilastri e dalla struttura di acciaio, le strutture delle cattedrali di pietra.\nUn'ampia pensilina a est si apre sulla piazza accogliendo i viaggiatori, mentre dal lato opposto della struttura dove vi \u00e8 la stazione degli autobus, si trovano lunghe e sottili pensiline a forma di foglie di palma che partono da una parte centrale occupata da servizi e esercizi commerciali. Al centro la tettoia sopraelevata della stazione dei treni costituita da una complessa struttura a prismi sfaccettati di acciaio e vetro.\nIl complesso include una stazione della metropolitana di Lisbona sui due primi piani e uno spazio commerciale e una stazione ferroviaria negli altri due piani. La struttura \u00e8 coperta da un grande tetto di cristallo."}
{"id": "1378137", "revid": "287204", "url": "https://it.wikipedia.org/wiki?curid=1378137", "title": "Marko Banic", "text": ""}
{"id": "1378141", "revid": "1573940", "url": "https://it.wikipedia.org/wiki?curid=1378141", "title": "Nomascus hainanus", "text": "Il gibbone di Hainan (\"Nomascus hainanus\" ) \u00e8 un primate appartenente alla famiglia degli Hylobatidae, diffuso sull'isola di Hainan (Cina).\nDescrizione.\nCome tutti i gibboni del genere \"Nomascus\" il gibbone di Hainan mostra un chiaro dimorfismo sessuale nel colore. I maschi sono neri mentre le femmine sono grigie con una macchia scura alla sommit\u00e0 della testa e sul torace. Il peso \u00e8 tra 7 e 8\u00a0kg.\nBiologia.\nSi sa ben poco sulle abitudini di questa specie, ma si suppone che come gli altri gibboni siano prevalentemente frugivori, vivano in coppie e segnalino vocalmente il proprio territorio.\nDistribuzione e habitat.\nQuesta specie \u00e8 endemica dell'isola cinese di Hainan. Sino agli anni '60 ampiamente distribuita sull'isola, \u00e8 attualmente confinata alla riserva naturale Bawangling, sulla parte occidentale dell'isola, dove sono stati censiti non pi\u00f9 di una ventina di esemplari.\nStato di conservazione.\nPer la esiguit\u00e0 della popolazione e la ristrettezza dell'areale, la IUCN Red List classifica questa specie come in pericolo critico di estinzione (\"Critically endangered\")."}
{"id": "1378142", "revid": "287204", "url": "https://it.wikipedia.org/wiki?curid=1378142", "title": "Stanko Barac", "text": ""}
{"id": "1378146", "revid": "287204", "url": "https://it.wikipedia.org/wiki?curid=1378146", "title": "Lubos Barton", "text": ""}
{"id": "1378147", "revid": "62004", "url": "https://it.wikipedia.org/wiki?curid=1378147", "title": "Benny McCarthy", "text": ""}
{"id": "1378148", "revid": "62004", "url": "https://it.wikipedia.org/wiki?curid=1378148", "title": "Siyamboga Nomwethe", "text": ""}
{"id": "1378149", "revid": "599013", "url": "https://it.wikipedia.org/wiki?curid=1378149", "title": "D\u012bm\u012btr\u012bs Diamantid\u012bs", "text": "Carriera.\nClub.\nHa cominciato la sua carriera nel 1994, all'et\u00e0 di 14 anni, vestendo la maglia del Kastoria BC, squadra della sua citt\u00e0, e rimanendovi per cinque anni. Nell'estate del 1999 firm\u00f2 il suo primo contratto da professionista, con l'\u012arakl\u012bs di Salonicco. Dalla seconda stagione cominci\u00f2 a essere schierato regolarmente in quintetto.\nFece un grande salto di qualit\u00e0 trasferendosi nel 2004 al Panathinaikos di Atene, uno dei principali club di A1 Ethniki e di Eurolega. Con il Panathinaikos il play greco ha vinto nove campionati greci, otto Coppa di Grecia e tre Euroleghe: 2006-07, 2008-09, 2010-11.\nHa conquistato anche diversi trofei individuali. Da ricordare i sei titoli di \"Miglior giocatore difensivo dell'anno\" in Eurolega (2005, 2006, 2007, 2008, 2009 e 2011), i sei titoli di \"MVP del campionato greco\" (2004, 2006, 2007, 2008, 2011, 2014) e i due premi come \"MVP delle Final Four\" in Eurolega (2007 e 2011) e il titolo di \"MVP dell'Eurolega\" (2011).\nGrazie a questo palmar\u00e8s di tutto rispetto sia a livello di club che personale, il presidente del , Pavlos Giannakopoulos, ha messo sotto contratto Diamantid\u012bs fino al 2015, con uno stipendio annuo di 1,9 milioni di euro.\nNazionale.\nHa fatto parte della Nazionale greca. Con la selezione ellenica ha vinto l'Eurobasket 2005 e ha raggiunto la medaglia d'argento al Mondiale 2006 in Giappone, perso in finale contro la Spagna.\nCuriosit\u00e0.\nLa palestra di Kastoria \u00e8 stata rinominata \"Palestra D\u012bm\u012btr\u012bs Diamantid\u012bs\" in suo onore, in quanto quello \u00e8 stato il centro sportivo in cui ha mosso i primi passi nella pallacanestro."}
{"id": "1378150", "revid": "767487", "url": "https://it.wikipedia.org/wiki?curid=1378150", "title": "Gebel Auenat", "text": "Il Gebel Auenat (), \u00e8 una montagna che si trova nella parte sud dell'altopiano del Gilf Kebir nel sud del deserto libico al confine fra Libia, Egitto e Sudan."}
{"id": "1378151", "revid": "300067", "url": "https://it.wikipedia.org/wiki?curid=1378151", "title": "Dimitrios Diamantidis", "text": ""}
{"id": "1378152", "revid": "287204", "url": "https://it.wikipedia.org/wiki?curid=1378152", "title": "Alex Mumbru", "text": ""}
{"id": "1378157", "revid": "300067", "url": "https://it.wikipedia.org/wiki?curid=1378157", "title": "Michail Kakiouzis", "text": ""}
{"id": "1378160", "revid": "287204", "url": "https://it.wikipedia.org/wiki?curid=1378160", "title": "Riccardo Filippi", "text": "Professionista dal 1953 al 1960, fu campione del mondo dilettanti a Lugano nel 1953, e vincitore di tre Trofei Baracchi.\nCarriera.\nNel 1953 Filippi vinse il suo primo Trofeo Baracchi. Lo stesso anno vinse il campionato del mondo dilettanti su strada a Lugano, un giorno prima della vittoria di Fausto Coppi nei professionisti. I due gareggiarono con la stessa bicicletta biancoceleste, la Bianchi.\nAlla fine del 1953 divent\u00f2 professionista e gareggi\u00f2 al fianco di Coppi con cui vinse altri due Trofei Baracchi. La sua carriera fin\u00ec nel 1960 a soli 29 anni."}
{"id": "1378162", "revid": "287204", "url": "https://it.wikipedia.org/wiki?curid=1378162", "title": "Pavel Benes", "text": ""}
{"id": "1378164", "revid": "599013", "url": "https://it.wikipedia.org/wiki?curid=1378164", "title": "Hidayet T\u00fcrkoglu", "text": ""}
{"id": "1378165", "revid": "767487", "url": "https://it.wikipedia.org/wiki?curid=1378165", "title": "Mari\u00e0 Gonzalvo", "text": "\u00c8 ritenuto uno dei migliori centrocampisti che la Primera Divisi\u00f3n abbia avuto tra gli anni quaranta e cinquanta. Trascorse gran parte della sua carriera nel Barcellona, vestendo anche la divisa della Nazionale spagnola e quella della Selezione catalana.\nAnche i due fratelli maggiori furono calciatori. Juli Gonzalvo, noto come \"Gonzalvo I\", milit\u00f2 a lungo nell'Espa\u00f1ol, mentre Josep Gonzalvo, noto come \"Gonzalvo II\", gioc\u00f2 anch'egli nel Barcellona e nella nazionale.\nCarriera.\nClub.\nGonzalvo cominci\u00f2 la sua carriera giovanile nel Mollet, prima di trasferirsi al CE Europa. Quindi firm\u00f2 per il Barcellona, senza inizialmente riuscire ad affermarsi in prima squadra. Trascorse dunque la stagione 1941-1942 al , giocando a fianco del fratello Juli e aiutando la squadra a conquistare la promozione in Primera Divisi\u00f3n dopo il secondo posto conseguito in Segunda. L'anno dopo torn\u00f2 al Barcellona, facendo il proprio debutto in Primera Divisi\u00f3n il 13 dicembre 1942 in occasione di una sconfitta in trasferta per 4-2 contro il Siviglia. Nelle successive tredici stagioni divenne uno dei pi\u00f9 importanti elementi della squadra \"blaugrana\", giocando un totale di 331 match e segnando 56 reti.\nQuel Barcellona, che includeva campioni del calibro di Ramallets, Velasco, Escol\u00e0, Segarra, Basora, C\u00e9sar, Kubala e i due Gonzalvo, conquist\u00f2 cinque titoli di Spagna e tre Copas del General\u00edsimo consecutive. Nella finale di Coppa del 1951 Mari\u00e0 Gonzalvo mise a segno la terza rete nella vittoria per 3-0 sulla Real Sociedad.\nGonzalvo chiuse la sua carriera giocando una stagione al L\u00e9rida ed una al Condal. Quest'ultima squadra, originariamente nata come squadra riserve del FC Barcellona, divenne una societ\u00e0 autonoma negli anni cinquanta. Dopo aver guadagnato la promozione alla Segunda Divisi\u00f3n, il Condal gioc\u00f2 per un breve periodo in Primera (compresa la stagione 1956-1957 con Gonzalvo).\nIl 7 dicembre 1962 il CF Barcellona gioc\u00f2 una gara in suo onore contro il Pe\u00f1arol, squadra dell'Uruguay.\nNazionale.\nTra il 1946 e il 1954 Gonzalvo prese parte a 16 incontri della Nazionale spagnola. Debutt\u00f2 il 23 giugno 1946, in una sconfitta per 1-0 contro l', venendo convocato per il .\nTra il 1947 e il 1955 gioc\u00f2 anche in tre match della Nazionale catalana. Il debutto avvenne il 10 ottobre 1947, in occasione di una vittoria per 3-1 sulla Spagna. Il 26 gennaio 1955 gioc\u00f2 a fianco di Ladislao Kubala, Estanislao Basora e Alfredo Di St\u00e9fano in una partita contro il Bologna al \"Les Corts\"."}
{"id": "1378169", "revid": "339392", "url": "https://it.wikipedia.org/wiki?curid=1378169", "title": "Alaimo Lentini", "text": ""}
{"id": "1378173", "revid": "33277", "url": "https://it.wikipedia.org/wiki?curid=1378173", "title": "Croce ottagona", "text": ""}
{"id": "1378174", "revid": "1718925", "url": "https://it.wikipedia.org/wiki?curid=1378174", "title": "Assedio di Costantinopoli (1204)", "text": "L'assedio di Costantinopoli del 1204 fu combattuto tra crociati e bizantini.\nIl conflitto fin\u00ec il 12 aprile con la vittoria degli assedianti che conquistarono la capitale dell'impero bizantino, che fu espugnata per la prima volta nella storia.\nAntefatto.\nAlessio IV Angelo, salito al trono dei basileis insieme al padre Isacco II Angelo grazie all'aiuto militare dei crociati con l'assedio di Costantinopoli (1203), doveva ai veneziani e crociati il pagamento promesso per l'aiuto ricevuto. Tuttavia l'usurpatore Alessio III Angelo, quando si era reso conto che Costantinopoli era perduta, riusc\u00ec a scappare in Grecia con la maggior parte del tesoro imperiale. Alessio IV, non avendo pi\u00f9 il denaro per aiutare i crociati, fu costretto a sottoporre la popolazione bizantina ad una fortissima tassazione. Nel frattempo i crociati, spazientitisi per il ritardo nel pagamento, iniziarono a saccheggiare i pressi di Costantinopoli, dando cos\u00ec inizio a scontri con la popolazione bizantina; era chiaro oramai che Alessio IV aveva perso il controllo della situazione.\nRoberto de Clari, nel suo resoconto, chiarisce in modo inequivocabile il punto a cui erano giunti i rapporti tra i crociati e Alessio. Il doge Dandolo, prima che i crociati gli si scagliassero contro, avvert\u00ec il nuovo \"basileus\" di stare \"attento che noi ti abbiamo tratto da grave prigionia: noi ti abbiamo fatto signore e incoronato imperatore\" (\u2026) \"ti abbiamo cavato dalla merda e nella merda ti ributteremo\" (\u2026) \"e io ti sfido, e sappi che ti procurer\u00f2 tanto male quanto potr\u00f2, da oggi in avanti\".\nNella capitale bizantina inizi\u00f2 a tirare aria di cospirazione e di questa situazione approfitt\u00f2 il protovestiario Alessio V Ducas, un potente nobile bizantino proveniente dalla famiglia imperiale dei Ducas. Alessio Murzuflo si adoper\u00f2 per ottenere l'appoggio della nobilt\u00e0 bizantina nella salita al trono, poi, l'8 febbraio 1204 irruppe nel palazzo imperiale avvisando Alessio IV del divampare di una rivolta. Questi si fece convincere ad uscire dal palazzo dove i sicari lo aspettavano per assassinarlo.\nAnche Isacco II, il co-imperatore, mor\u00ec durante la notte, in cause misteriose, probabilmente assassinato, ma non si esclude che sia morto, per ironia della sorte, di morte naturale. Alessio Murzuflo raggiunse quindi la Basilica di Santa Sofia e si fece incoronare dal patriarca Giovanni X Camatero imperatore bizantino, col nome di Alessio V Ducas.\nAlessio V sparse la voce che il predecessore fosse morto soffocato nella notte e lo fece seppellire con tutti gli onori destinati a un \"basileus\", fingendo addirittura di piangerlo.\nIl lutto del nuovo regnante non convinse per\u00f2 i principali sostenitori dei precedenti imperatori, ovvero le armate della quarta crociata e la flotta della Repubblica di Venezia, che si trovavano a Costantinopoli su richiesta dei due Angelo, dopo aver permesso ad Alessio IV di conquistare il potere scacciando suo zio Alessio III.\nLa popolazione di Costantinopoli non appoggi\u00f2 subito il nuovo sovrano, infatti venne acclamato imperatore Nicola Canabo, a minaccia della sua stessa vita, se si fosse rifiutato di accettare la carica, ma per togliere di mezzo l'usurpatore Alessio V non esit\u00f2 a inviare le sue guardie variaghe e a gettarlo in prigione.\nI latini, dal canto loro, sospettando a ragione che Alessio V fosse il responsabile della morte di Alessio IV, lo accusarono di avere usurpato il trono. In risposta, Alessio V chiuse i negoziati con i crociati e con la Repubblica di Venezia, rifiutandosi di rispettare le promesse di aiuti e finanziamenti alla spedizione che il suo predecessore aveva fatto ai capi della crociata per ottenerne l'appoggio e conquistare il trono.\nIl nuovo sovrano fece rinforzare le mura e alzare la guardia sulle mura Teodosiane. Queste misure, insieme alle posizioni assunte nei confronti dei latini da Alessio, che era inoltre contrario alla riunificazione tra la chiesa ortodossa e quella cattolica promessa nei precedenti accordi e considerava i crociati nemici dell'Impero, gli fecero in breve guadagnare credito tra i suoi sudditi.\nDopo questi avvenimenti, i capi latini, tra cui si distinse per determinazione soprattutto l'anziano doge di Venezia, Enrico Dandolo, pianificarono la conquista della citt\u00e0 e la spartizione dell'impero. Scoppi\u00f2 la guerra: lo scontro pi\u00f9 importante fu quello tra Enrico di Fiandra e Alessio V. Enrico aveva armato un esercito per razziare Filea, sul Mar Nero; mentre i crociati tornavano all'accampamento, lungo la strada furono attaccati in un'imboscata da Alessio V: la retroguardia comandata direttamente da Enrico fu presa di sorpresa. Fu una battaglia aspra il cui esito fu tuttavia una sconfitta per i bizantini, che oltre a essere battuti persero anche il vessillo imperiale ed un'icona d'oro della Vergine portata sempre in battaglia come protezione; l'icona, che era arricchita da pietre preziose incastonate, fu portata a Citeaux.\nAl ritorno, Alessio annunci\u00f2 ai suoi sudditi la vittoria, e a coloro i quali gli domandavano dove fosse l'icona e il vessillo, rispose che erano stati messi al sicuro. Quando queste voci giunsero al campo dei crociati, questi caricarono il vessillo e l'icona su una nave veneziana, issandoli in modo che gli abitanti di Costantinopoli potessero vederli e sapere della menzogna del loro imperatore.\nL'assedio.\nIl primo attacco dei crociati venne sferrato il 9 aprile 1204 ma fu respinto e procur\u00f2 solo forti perdite. Il 12 aprile venne compiuto un nuovo tentativo e questa volta i veneziani ricorsero ad uno stratagemma. Avevano unito con delle funi le navi da trasporto pi\u00f9 grandi, in modo che si sostenessero a vicenda durante l'assalto alle torri. A causa del rafforzarsi del vento proveniente da nord, il beccheggio di una delle navi spinse a tal punto in avanti l'albero maestro o il castello di prua, che il veneziano Piero Alberti, che si trovava su un \"ponte volante\" costruito su delle piattaforme, salt\u00f2 sulle mura di una torre nemica, ma fu subito ucciso. Assieme a lui c'era un francese, Andr\u00e9 Dureboise, che riusc\u00ec a piantare una fune intorno ai merli della torre, permettendo ad altri veneziani e crociati di calarsi dall'alto e occupare le mura. Poco tempo dopo le porte della citt\u00e0 vennero aperte dagli attaccanti penetrati all'interno e per Costantinopoli non ci fu pi\u00f9 scampo.\nAlessio V s'era rifugiato con alcune truppe nel suo palazzo imperiale. Nella notte, forse perch\u00e9 temevano un attacco di sorpresa, alcuni crociati tedeschi appiccarono il fuoco a delle case e nuovamente l'incendio divamp\u00f2 in citt\u00e0. Vista l'impossibile situazione, Alessio V si dette alla fuga. Durante quella notte dove regnava il caos a Costantinopoli, visto che l'imperatore era scappato, fu eletto imperatore Costantino XI Lascaris, che ordin\u00f2 una sortita contro i crociati, guidata dal fratello del nuovo imperatore, il generale bizantino Teodoro I Lascaris (futuro imperatore di Nicea) non ebbe successo alcuno. \nIl giorno dopo ebbe inizio il grande saccheggio che, come tramandano i cronisti, non aveva avuto simile in tutta la storia dell'umanit\u00e0. La violenza dei crociati, che non risparmiarono neppure i bambini, era dovuta anche al terribile Massacro dei Latini del 1182, quando erano stati eliminati quasi tutti i 60000 abitanti latini di Costantinopoli, donne e bambini compresi. I 4000 superstiti furono venduti ai turchi come schiavi. Mentre Bonifacio di Monserrat occupava il palazzo imperiale che, secondo il sopracitato Roberto de Clari, aveva ben 500 stanze tutte riccamente addobbate e ben trenta cappelle, gli scatenati crociati entravano nelle case ed asportavano qualsiasi cosa di valore che avessero trovato, dopo aver ucciso chiunque si trovasse dentro. Tutte le chiese vennero spogliate dei vasi sacri, delle immagini, dei candelabri e quanto non si poteva asportare veniva semplicemente distrutto.\nAnche la Basilica di S. Sofia venne completamente saccheggiata, l'altare venne spezzato, gli arazzi fatti a pezzi. Niceta Coniata, cronista dell'epoca e testimone oculare, tramanda che una prostituta, seduta sul trono del patriarca, cantava strofe oscene e poi si mise a ballare. Mentre i veneziani si concentravano su quelle cose che avevano un grande valore, i francesi arraffavano tutto quello che luccicava e si fermavano solo per ammazzare e violentare. Le cantine vennero depredate e la citt\u00e0 era piena di soldataglia avvinazzata che trucidava chiunque trovasse lungo il cammino. Cittadini venivano torturati perch\u00e9 rivelassero dove avevano nascosto i loro valori. I conventi vennero presi d'assalto, le monache stuprate. Le donne venivano violentate e subito dopo uccise, e i bambini giacevano in pozze di sangue per le strade, nudi, gi\u00e0 morti o morenti. L'inferno dur\u00f2 per tre giorni interi.\nInfine i comandanti degli assalitori intervennero, dettero ordine di cessare il saccheggio (tanto ben poco era rimasto da depredare) ed ordinarono che qualsiasi bottino doveva essere portato in tre chiese e sorvegliato da fidati crociati e veneziani. Questo perch\u00e9 il contratto prevedeva la spartizione dei beni saccheggiati: tre ottavi ai veneziani, tre ottavi ai crociati; il restante quarto era destinato al futuro imperatore. Fra l'altro i veneziani portarono a casa i quattro cavalli di bronzo - un tempo situati a Roma su un arco trionfale e poi trasportati nell'Ippodromo - che ornano (attualmente in copia, gli originali sono conservati all'interno) la basilica di San Marco, l'icona della Madonna Nicopeia e molte preziose reliquie che ancora sono serbate nel tesoro di San Marco. I 4000 sopravvissuti erano principalmente donne, che vennero consegnate nude ai Turchi, e bambini poi venduti come schiavi. Cos\u00ec ebbe fine la quarta crociata che istituita con l'intenzione di combattere i saraceni, aggred\u00ec e saccheggi\u00f2 unicamente paesi cristiani.\nConseguenze.\nTerminata la strage ed il saccheggio si venne alla spartizione del bottino che alcuni storici calcolano di circa 900.000 marche imperiali d'argento, oggi equivalente a molte centinaia di milioni di Euro. Il calcolo \u00e8 per\u00f2 difficile perch\u00e9 molti degli oggetti artistici depredati hanno un valore incalcolabile. Poi si pass\u00f2 all'elezione dell'imperatore latino. Bonifacio del Monferrato sperava sempre di essere eletto ma trov\u00f2 la forte opposizione dei veneziani. Infine crociati e veneziani furono d'accordo nell'eleggere il conte Baldovino IX di Fiandra che prese possesso del trono di Costantinopoli. Parte del regno per\u00f2 and\u00f2 a Venezia, secondo quanto previsto dal contratto.\nPer ampliare la propria potenza marittima Venezia reclam\u00f2 ed ottenne la costa occidentale della Grecia, tutto il Peloponneso (Morea), Nasso, Andro, Negroponte (oggi Eubea), Gallipoli (Turchia), Adrianopoli e i porti della Tracia sul Mar di Marmara. Da allora il Doge assunse il titolo di \"Dominus quartae partis et dimidiae totius Imperii Romaniae\", cio\u00e8 Signore di un quarto e mezzo dell'Impero Romano d'Oriente, che i dogi continueranno a portare fino al 1356 (secondo Zorzi, qualcuno not\u00f2 che il doge era \"pi\u00f9 imperatore dello stesso imperatore\", poich\u00e9 quest'ultimo regnava solo su un quarto dell'Impero). I veneziani pretesero anche tre ottavi della citt\u00e0 di Costantinopoli ed occuparono il quartiere dove \u00e8 oggi ubicata l\"'Hagia Sophia\", ex Basilica di Santa Sofia. A ricoprire la carica di patriarca venne nominato il nobile veneziano Tommaso Morosini. Baldovino fu incoronato in pompa magna il 16 maggio 1204 nella Basilica di Santa Sofia.\nAlla notizia degli orrori compiuti e della barbarie dimostrata dai crociati Innocenzo III rimase esterrefatto. Inorridito scrisse lettere a Costantinopoli deplorando e condannando che, senza il suo sapere, Stato e Chiesa erano stati divisi; ma ci\u00f2 non cambi\u00f2 la situazione. Il suo dispiacere crebbe ancora quando venne a sapere che il suo proprio legato, Pietro di San Marcello, aveva svincolato i crociati dalla promessa di liberare Gerusalemme. La crociata da lui predicata ed indetta si era tramutata in guerra contro stati cristiani. Le atrocit\u00e0 commesse dai crociati durante il saccheggio di Costantinopoli non contribuirono certamente a migliorare i rapporti fra la chiesa ortodossa e quella cattolica di Roma. Le due chiese rimasero separate dal 1054.\nIl 4 marzo 2001 Giovanni Paolo II porse le sue scuse al Patriarca di Costantinopoli per le brutalit\u00e0 ed i peccati commessi dai crociati in occasione della Quarta crociata, che nel 1204 si mosse contro Costantinopoli anzich\u00e9 verso la Terra santa."}
{"id": "1378176", "revid": "486946", "url": "https://it.wikipedia.org/wiki?curid=1378176", "title": "Vozdushno-Desantnye Vojska", "text": ""}
{"id": "1378179", "revid": "305248", "url": "https://it.wikipedia.org/wiki?curid=1378179", "title": "Bruno Zanolini", "text": "Biografia.\nHa studiato nella sua citt\u00e0 conseguendo al conservatorio il diploma di pianoforte e quello di composizione e parallelamente ha studiato all'universit\u00e0, dove si \u00e8 laureato in lettere con il massimo dei voti. \u00c8 stato allievo e poi collaboratore di Renato Dionisi, con il quale ha pubblicato un importante trattato sul contrappunto.\nAttivo come compositore, ha scritto lavori sinfonici, cameristici e corali che hanno ottenuto consensi e significativi riconoscimenti nelle pi\u00f9 svariate sedi (cfr. le stagioni sinfonico-corali del Teatro alla Scala, della RAI, dei Pomeriggi musicali, dell'Angelicum e ancora di Carme, Sagra malatestiana, i Solisti dauni, Novurgia, Sferisterio di Macerata, ecc.) avendo, fra gli interpreti, direttori quali K. Martin, Daniele Gatti, Giorgio Bernasconi, Othmar M\u00e1ga, Bruno Casoni e Ruben Jais, cantanti del calibro di Gabriella Ravazzi o Gemma Bertagnolli e strumentisti quali E. Dall'Oca, Sergio Del Mastro, M. Carulli, C. Maghenzani, R. Negri, Riccardo Balbinutti.\nLa produzione.\nAlle composizioni originali, trasmesse da diversi enti radiofonici, sono poi da aggiungere numerose elaborazioni per coro di melodie popolari, destinate al Coro della SAT di Trento e ad altre formazioni similari. \nHa ottenuto anche premi in vari concorsi di composizione, nazionali e internazionali, dal Bucchi di Roma a quello corale di Trento.\nBruno Zanolini si \u00e8 sempre dedicato inoltre all'indagine musicologica, essenzialmente di carattere tecnico: \nha pertanto pubblicato studi \u2013 sia in veste di volumi, sia di articoli di riviste, sia di atti di convegni\u00a0\u2013 su Luigi Dallapiccola, Giovanni Pierluigi da Palestrina, Johann Paul von Westhoff, Johann Sebastian Bach, Johannes Brahms, sul melodramma romantico (soprattutto su Gaetano Donizetti: un volume, scritto in collaborazione con Guglielmo Barblan, \u00e8 stato tradotto anche in giapponese), su quello postromantico (Riccardo Zandonai) e ancora su autori del '900 storico. In particolare ha approfondito alcuni aspetti del linguaggio armonico, tonale e non, e soprattutto le tecniche contrappuntistiche dei periodi rinascimentale e barocco, cui ha dedicato due trattati (il primo in collaborazione con Renato Dionisi) giudicati fra i pi\u00f9 importanti degli ultimi decenni.\nI suoi scritti e le sue composizioni sono per la maggior parte pubblicati dalle Edizioni Suvini Zerboni di Milano, ha collaborato con prestigiose riviste musicali come \"La Cartellina\".\nMembro di giurie nazionali e internazionali di concorso sia di composizione (Antidogma di Torino, Foerderverein Interkultur di Pohlheim, Concorso \"Bruno Bettinelli\" di Milano ecc.) sia di esecuzione (Lipizer di Gorizia, Rassegna corale di Legnano, ecc.) nonch\u00e9 relatore in molti convegni, per lo pi\u00f9 internazionali, ha tenuto presso varie sedi numerosi corsi, conferenze e seminari di composizione e di analisi. \nDopo un breve periodo di collaborazione alla cattedra di Storia della Musica dell'Universit\u00e0 Statale di Milano quale vincitore di una borsa di studio, per oltre trent'anni \u00e8 stato docente di Armonia e Contrappunto presso il conservatorio della sua citt\u00e0 e insegna periodicamente al Conservatorio di Lugano.\nNel 2007 \u00e8 stato eletto, per il triennio 2007-2010, direttore del Conservatorio di Milano.\nHa condotto trasmissioni su alcuni autori del '900 alla Radio della Svizzera italiana. \n\u00c8 presidente della Commissione artistica dell'USCI (Unione societ\u00e0 corali italiane) della Lombardia e accademico dell'Ateneo di scienze, lettere ed arti di Bergamo.\nCollegamenti esterni.\nIntervista a Bruno Zanolini realizzata dal Centro Musica Contemporanea di Milano"}
{"id": "1378180", "revid": "198277", "url": "https://it.wikipedia.org/wiki?curid=1378180", "title": "Zaza Pachulia", "text": "Biografia.\nIl suo nome di nascita \u00e8 Zaur, che ha legalmente modificato in Zaza.\n\u00c8 sposato e ha 2 figli (Davit e Saba) e 1 figlia (Mariam).\nNel 2017, a seguito della vittoria del primo anello, ha ricevuto l'Ordine d'Onore da Giorgi Margvelashvili, presidente della Repubblica della Georgia, per meriti sportivi.\nCaratteristiche tecniche.\nCentro bravo nella metacampo difensiva, \u00e8 un ottimo rimbalzista (in particolare nella metacampo offensiva). \u00c8 un giocatore molto duro, visto che spesso ha commesso falli duri sugli avversari che gli hanno valso la reputazione di \"dirty player\".\nCarriera.\nPrimi anni.\nIl giovane Pachulia mostr\u00f2 subito il proprio talento quando ancora giocava in Georgia. Nel 2001 prese parte ad un provino, venendo quindi messo sotto contratto dai turchi dell'\u00dclkerspor. Divenne anche membro della Nazionale georgiana, conducendola a diverse vittorie contro squadre dell'Europa orientale, tra cui la Bielorussia e la Bulgaria.\nNBA.\nOrlando Magic (2003-2004).\nDopo essersi messo in luce con l'\u00dclkerspor, si dichiar\u00f2 eleggibile per il Draft NBA: venne selezionato dagli Orlando Magic nel Draft NBA 2003 come 13\u00aa scelta del secondo giro.\nMilwaukee Bucks (2004-2005).\nDopo un anno il georgiano, pur sotto contratto con i Charlotte Bobcats, si trasfer\u00ec ai Milwaukee Bucks, con i quali gioc\u00f2 la stagione 2004-05. In quell'anno il centro di Tibilisi, partendo dalla panchina (solo in 4 partite sulle 74 giocate parti nel quintetto iniziale), realizz\u00f2 una media di 6,2 punti e 5,1 rimbalzi a gara.\nAtlanta Hawks (2005-2013).\nNell'estate 2005 diventa free agent e l'11 agosto sigla un contratto con gli Atlanta Hawks.\nDivenne quasi subito il centro titolare degli Hawks, totalizzando una media di 11,7 punti e 7,9 rimbalzi a partita nella stagione 2005-06. Nella stagione 2006-07, Pachulia, inizialmente titolare, ha dovuto per\u00f2 accontentarsi per gran parte dell'anno di un posto in panchina. La situazione \u00e8 rimasta la stessa anche nelle stagioni successive, dopo l'arrivo agli Hawks di Al Horford, stabilmente centro titolare, che si affermer\u00e0 come uno dei migliori pivot nella lega.\nIl 13 giugno 2009 rinnova con la franchigia di Atlanta per 4 anni a circa 19 milioni di dollari pi\u00f9 incentivi. Nella stagione 2011-12, dopo una breve parentesi al Galatasaray durante il lockout della NBA, grazie all'infortunio di Horford (occorso nel gennaio 2012, dopo 11 gare) Pachulia diventa il centro titolare degli Hawks per il resto della stagione, ma salta le 6 gare di play-off (con gli Hawks eliminati dai Boston Celtics) a causa di un infortunio patito ad aprile.\nRitorno a Milwaukee (2013-2015).\nIl 17 luglio 2013, dopo otto stagioni ad Atlanta, torna a vestire la maglia dei Milwaukee Bucks. Il 20 marzo 2015 ha eguagliato un record NBA detenuto da Dennis Rodman e Charles Oakley, conseguendo 18 rimbalzi offensivi nella sconfitta esterna contro i Brooklyn Nets.\nDallas Mavericks (2015-2016).\nIl 9 luglio 2015 i Bucks lo cedono ai Dallas Mavericks in cambio di una futura seconda scelta. Grazie ai voti dei suoi connazionali \u00e8 andato vicino a partecipare all'All-Star Game. Con la franchigia texana Pachulia gioca 76 partite, di cui 69 da titolare, in cui tiene la media rimbalzi migliore della sua carriera (9,4 rimbalzi a partita). Tuttavia ai playoffs i Mavericks vennero eliminati dagli Oklahoma City Thunder in 5 gare, e in questa serie Zaza deluse.\nGolden State Warriors (2016-2018).\nIl 12 luglio 2016 venne acquistato da free agent dai Golden State Warriors per rimpiazzare il partente Andrew Bogut (che \u00e8 andato a sua volta a rimpiazzare Pachulia diventando il centro titolare dei Dallas Mavericks), firmando un contratto annuale a 2,9 milioni di dollari. Esord\u00ec in maglia Warriors nella prima partita della stagione contro i San Antonio Spurs, persa 129-100. Anche in questa stagione and\u00f2 vicino a partecipare all'All-Star Game grazie ai voti provenienti dalla Georgia. Lui fu il titolare della squadra con cui vinse l'anello a fine stagione in cinque gare contro i Cleveland Cavaliers, diventando il primo giocatore georgiano a vincere il titolo NBA.\nAlla fine dell'anno, nel mese di luglio rinnov\u00f2 il suo contratto con la franchigia della baia per un altro anno. Alla fine della stagione vinse nuovamente l'anello, anche questa volta a danno dei Cleveland Cavaliers (questi volta sweepati in 4 gara dagli Warriors).\nDetroit Pistons e ritiro (2018-2019).\nL'8 luglio 2018 venne annunciato il suo passaggio ai Detroit Pistons con cui firm\u00f2 un contratto annuale da 2,4 milioni di dollari, andando a fare la riserva di Andre Drummond. Dopo aver giocato 68 gare in stagione regolare (di cui 3 da titolare) e nessuna nei playoffs rimase free agent.\nIl 29 agosto 2019 annunci\u00f2 il suo ritiro dall'attivit\u00e0 agonistica.\nNazionale.\nDopo avere rappresentato le Nazionali giovanili, tra il 2002 e il 2017 milit\u00f2 nella Nazionale georgiana con cui disputo 3 europei (2011, 2015, 2017).\nDopo il ritiro.\nNello stesso giorno del suo ritiro venne annunciato il suo ingresso nella dirigenza dei Golden State Warriors, sua ex squadra.\nControversie.\nZaza Pachulia durante la sua carriera si \u00e8 reso protagonista di varie scorrettezze in campo contro i suoi avversari. La pi\u00f9 nota delle sue scorrettezze avvenne il 14 maggio 2017: un suo closeout che provoc\u00f2 un infortunio grave alla caviglia di Kawhi Leonard, stella dei San Antonio Spurs in gara-1 delle semifinali dei playoffs 2017. Il coach degli speroni Gregg Popovich comment\u00f2 in modo molto negativo l'infrazione di Pachulia (il coach degli speroni and\u00f2 persino a ricordare un flagrant del georgiano quando vestiva la canotta dei Dallas Mavericks in una sfida tra Dallas e San Antonio ai danni dell'avversario Patty Mills). Quest'episodio ai danni di Kawhi Leonard gener\u00f2 una nuova regola (chiamata \"Zaza rule)\" che viet\u00f2 ai giocatori di fare closeout del genere.\nNei playoffs 2008, da giocatore degli Atlanta Hawks, ebbe uno scontro con Kevin Garnett a cui tir\u00f2 una testata.\nNei playoffs 2011 ebbe uno scontro con Jason Richardson degli Orlando Magic con cui and\u00f2 faccia a faccia e per poco non scoppi\u00f2 una rissa con i 2 che vennero divisi dai propri compagni di squadra.\nIl 25 gennaio 2017 sub\u00ec una multa di 15.000 dollari in quanto tir\u00f2 un colpo in faccia a Luke Babbitt.\nNelle finali NBA 2017 invece tir\u00f2 un pugno volontario da terra a Iman Shumpert dei Cleveland Cavaliers in gara-4.\nIl 26 febbraio 2018, durante una sfida contro gli Oklahoma City Thunder, Pachulia nel tentativo di recuperare la palla a terra, si gett\u00f2 sulle gambe di Russell Westbrook; a fine partita Westbrook (cos\u00ec come il compagno di squadra Paul George e l'ex avversario di Pachulia alle finals 2017 Kyrie Irving) accus\u00f2 Pachulia di essere un giocatore scorretto e di aver tentato intenzionalmente di fargli del male."}
{"id": "1378181", "revid": "121422", "url": "https://it.wikipedia.org/wiki?curid=1378181", "title": "Gran Premio di Montecarlo 2007", "text": ""}
{"id": "1378184", "revid": "599013", "url": "https://it.wikipedia.org/wiki?curid=1378184", "title": "D\u012bm\u012btr\u012bs Maurogenid\u012bs", "text": "Carriera.\nDal 1995 al 1997 ha giocato nell'Aris Salonicco, mentre dal 1997 al 2006 ha militato nell'Olympiakos. Con la squadra del Pireo ha vinto 8 campionati greci e 3 Coppe di Grecia. Inoltre ha totalizzato, sempre con l'Olympiakos, 38 reti e 2 gol in Champions League.\nMaurogenidis ha vestito per 23 volte la divisa della nazionale greca."}
{"id": "1378190", "revid": "228587", "url": "https://it.wikipedia.org/wiki?curid=1378190", "title": "Antonio Sicurezza", "text": "Biografia.\nFormazione.\nGli anni di formazione a Napoli non sono facili per Antonio Sicurezza, soprattutto per gli evidenti sacrifici economici che i genitori devono sostenere. Porta comunque a compimento gli studi con successo, vincendo una borsa di studio quale concorrente pi\u00f9 meritevole tra le quattro facolt\u00e0 dell'Accademia di belle arti di Napoli. Consegue la maturit\u00e0 artistica e il diploma in pittura sotto la guida dei maestri Carlo Siviero, Vincenzo Volpe, Vincenzo Migliaro e Paolo Vetri.\nIl primo contatto con il territorio formiano si ha negli anni 1933-1934, quando viene chiamato a dipingere la cappella di Sant'Antonio nella chiesa dell'Annunziata a Maranola. Qui incontra Virginia Mastrogiovanni che sposa nel 1934. Virginia, maestra elementare, lo spinge all'insegnamento del disegno nelle scuole. Dopo i primi anni vissuti nella pace idilliaca della frazione arroccata alle falde del Monte Altino, si trasferiscono a Castellone di Formia, acquistando una casa con terreno sulla collina di Santa Maria la Noce.\nLa guerra e la ricostruzione.\nNei momenti pi\u00f9 difficili della guerra la famiglia, composta ormai di quattro figli, \u00e8 costretta a rifugiarsi prima in grotta sulle montagne nel territorio di Coreno Ausonio, poi, con attraversamento del fronte, fino in Calabria. Al termine della guerra il rientro a Formia, dove la casa di Santa Maria la Noce \u00e8 rimasta miracolosamente in piedi, anche se abitata da formiani senza tetto e con tutto ci\u00f2 che vi era andato distrutto: dai servizi da tavola ai quadri raffiguranti brocche e contadine, bersagli per i soldati.\nLa ricostruzione e il ritorno del benessere, per alcuni, fanno venir meno la fase solidaristica dell'immediato dopoguerra. Le chiese sono andate distrutte o danneggiate. In Santa Teresa sono finiti in frammenti gli \"Angeli musicanti\" che il pittore aveva dipinto per la cappella della Madonna di Pompei, mentre vengono ritrovati tra le macerie due ovali raffiguranti \"Leone XIII\" e il \"Beato Bartolo Longo\".\nLa ricerca di committenti per le nuove pale d'altare, in sostituzione di quelle antiche ormai distrutte, non \u00e8 facile, sia per l'ostilit\u00e0 di parte del clero, sia per l'ancora difficile situazione economica. Occorre adattarsi al limitato mercato che richiede rappresentazioni religiose in linea con l'iconografia pi\u00f9 tradizionale; cosa che l'artista accetta per non precludersi future committenze pi\u00f9 libere nella realizzazione e per un oggettivo bisogno economico.\nLa maturit\u00e0 artistica.\nQuando Antonio Sicurezza pu\u00f2 finalmente esprimersi pi\u00f9 liberamente, si hanno risultati artisticamente pregevoli, come le opere dell'abside di San Giovanni, la \"Santa Albina\" nella chiesa di Sant'Erasmo, e poi, soprattutto, il \"San Francesco\" e l\"'Annunziata\" presso la Madonna del Carmine e il \"San Rocco\" di Pico.\nVa notato che nei paesaggi alle spalle delle figure il pittore rappresenta in modo volutamente semplice, perch\u00e9 i fedeli li riconoscano con immediatezza, gli scorci e i monumenti locali, come nella \"Santa Albina\" e nel \"San Francesco\", dove \u00e8 particolarmente significativa la vista dell'ampio golfo di Gaeta.\nL'insegnamento risulta condizionante per Antonio Sicurezza, perch\u00e9 - pur consentendogli di stare tra i giovani, che sente molto vicini e spesso migliori degli adulti - riduce il tempo disponibile per dedicarsi alla pittura.\nNella stagione estiva pu\u00f2 portarsi all'aperto per dipingere paesaggi e vicoli, mentre per il resto dell'anno lavora soprattutto con carboncino e colori ad acquerello o a tempera. Produce bozzetti e studi per le opere religiose commissionategli, oppure dipinge nature morte che raffigura con immediatezza e leggerezza, ma che non soddisfano la sua voglia di costruire la rappresentazione collocandola nell'atmosfera e nella luce.\nQuando, dopo l'estate del 1965, non riceve pi\u00f9 incarichi di insegnamento, si trova finalmente a disporre del tempo che gli era mancato. Pu\u00f2 attrezzare il vasto studio che, in mezzo a carrubi e fichi d'India, aveva fatto costruire sul terreno di Santa Maria la Noce. Gli risulta cos\u00ec pi\u00f9 facile preparare bozzetti e cartoni di grandi dimensioni per le opere di soggetto religioso e poi, limitando il carboncino e i pastelli agli studi, pu\u00f2 dedicarsi sistematicamente alla pittura ad olio, soprattutto per la figura umana e per la natura morta.\nIn realt\u00e0 la svolta stilistica, che gli fa prediligere la pittura ad olio e che vede l'uso sistematico e quasi esclusivo della spatola al posto del pennello, si verifica gi\u00e0 alla fine degli anni Cinquanta. Una parte dei quadri esposti nella personale romana del luglio 1961, compresi i due gi\u00e0 premiati alla mostra d'arte contemporanea tenutasi a Torino nel quadro delle manifestazioni di \"Italia '61\", sono gi\u00e0 testimonianza dell'uso della spatola per costruire la figura umana e gli oggetti.\nCon i figli ormai grandi, si assiste a un maggiore impegno per mostre personali e collettive. L'impressione che si coglie, studiando questa ricerca di visibilit\u00e0, \u00e8 quella di mancanza di regia, di casualit\u00e0 nelle iniziative basate su proposte esterne non sufficientemente verificate; il che \u00e8 facilmente comprensibile per la mancanza di un gallerista o di un agente, e per l'essere il pittore rimasto sempre legato a una realt\u00e0 provinciale, lontana dalle scelte artistiche del momento e dalla classe culturale e politica che a queste sovrintende. Nonostante tutto ci\u00f2 non mancano i riconoscimenti e diversi premi, mentre notizie su di lui con riproduzioni delle sue opere si trovano in vari cataloghi relativi ad artisti contemporanei.\nL'intensa produzione e gli ultimi anni.\nCon l'avanzare dell'et\u00e0, Antonio Sicurezza e la moglie si spostano prima da Santa Maria la Noce a Vindicio e da qui a Formia centro. L'ultima casa appare pi\u00f9 confusionaria delle precedenti per l'esigenza del pittore di valorizzare, a seconda del soggetto da dipingere, la luce di ogni finestra. Eppure, nonostante l'et\u00e0 e il disordine, il lavoro \u00e8 intensissimo. Per eseguire un quadro impiega intorno alle cinque sedute, il che significa almeno due nuove opere ogni settimana. Ama infatti lavorare sia di mattino che al pomeriggio, spesso dedicando le prime energie al lavoro pi\u00f9 complesso come il nudo o comunque la figura umana. Nel salotto le pareti sono interamente coperte da quadri incorniciati, mentre altri sono semplicemente appoggiati negli angoli; \u00e8 qui che vengono ricevuti gli amici e gli ammiratori. Sono realizzati in questo periodo i gruppi di giovani con strumenti musicali che il pittore chiama \u201cconcertini\u201d, molti nudi, vigorose nature morte, ancora alcuni esterni.\nEccezionalmente nell'agosto del 1978 Antonio Sicurezza non si reca a Santa Maria Capua Vetere, all'annuale appuntamento con l'Assunta; si sente debole per l'inizio della manifestazione del male che, un anno dopo, il 29 agosto 1979, lo porter\u00e0 a morire all'et\u00e0 di 74 anni.\nAnalisi critica.\nLa poetica della pittura di Antonio Sicurezza \u00e8 certamente fondata su valori per lui irrinunciabili: il rispetto della dignit\u00e0 umana e la sacralit\u00e0 del lavoro. Il pittore ha continuato a ricercare e a sperimentare con costante applicazione per lunghi anni, fino a raggiungere la sua caratteristica capacit\u00e0 di sintesi nella rappresentazione.\nLa sua maturazione stilistica arriva a basarsi su due elementi fondamentali: la costruzione fisica del soggetto, con ricorso sempre maggiore alla spatola per distribuire e sovrapporre il colore, e l'accennato, il volutamente incompiuto intorno al tema principale. Il risultato di tutto questo \u00e8 un realismo soggettivo. Attraverso il filtro dell'artista, la rappresentazione \u00e8 attenta e puntuale per il suo tema principale e per le parti alle quali viene assegnato un ruolo significativo; la stessa rappresentazione \u00e8 stemperata e talora solo da intuire nelle restanti parti e perlopi\u00f9 alla periferia della composizione.\nAltre due considerazioni vanno fatte, sul colore e sull'atmosfera. Per il colore Sicurezza manifesta una passione particolare e accetta sfide difficili. Per l'atmosfera occorre chiarire che si tratta di atmosfera come fatto fisico: l'atmosfera di quell'angolo di mondo dove il pittore \u00e8 vissuto e che si caratterizza per straordinaria trasparenza e luminosit\u00e0, e nella quale sistematicamente si collocano, ricevendone sicurezza e serenit\u00e0, i soggetti dei suoi quadri.\nAntonio Sicurezza, in un secolo che trasforma profondamente la realt\u00e0, si pone caparbiamente nel filone del realismo. L'artista, al tempo stesso umile e ostinato, riesce a trovare la sua formula di espressione: antica nel retaggio, originale e moderna nella realizzazione.\nElio Marcian\u00f2 per il nudo femminile osserva che \u00abla realt\u00e0 terrena delle belle figure di fanciulle \u00e8 permeata di amore, di classica compiutezza, di casta nudit\u00e0\u00bb. Guido Bernardi pone invece la sua attenzione sulle umili cose rappresentate nei dipinti del pittore, il quale, \u00abcon una splendida intuizione dell'oggetto figurato\u00bb, riesce a trasmettere \u00abcontinui spunti di gioia e di riflessione\u00bb.\nMario Lepore ascrive alle opere di Antonio Sicurezza \u00abla saldezza di un mestiere non soltanto ben conosciuto ma anche ricco di risorse e, ci\u00f2 che pi\u00f9 conta, emerge un temperamento autentico, dalle vive capacit\u00e0 narrative e pittoriche. Le qualit\u00e0 disegnative e compositive, la sensibilit\u00e0 per il colore e la luce, la realt\u00e0 probamente ma anche poeticamente osservata, gli permettono di raggiungere sovente begli accenti\u00bb.\nAltri interventi critici sono spesso accomunati da un sottile filo conduttore che individua nell'artista valori primitivi e naturali: l'attaccamento alle tradizioni popolari, l'onest\u00e0 morale, l'umilt\u00e0 e la franca semplicit\u00e0.\nGalleria d'immagini.\nIn ordine cronologico:"}
{"id": "1378194", "revid": "767487", "url": "https://it.wikipedia.org/wiki?curid=1378194", "title": "Bivacco Carlo Villata", "text": "Il bivacco Carlo Villata \u00e8 un bivacco situato nel comune di Crissolo (CN), in Valle Po, nelle Alpi Cozie, a 2680\u00a0m s.l.m.\nStoria.\nIl rifugio \u00e8 dedicato a Carlo Villata (?-1957), alpinista, torinese, morto tragicamente in una scalata sull'Aiguille du Chardonnette.\nNel 2019 e nel 2020 in seguito a diverse frane e scariche di pietre nella zona del bivacco il CAI ha dichiarato inutilizzabile il bivacco per l'instabilit\u00e0 della roccia. Il bivacco non sembra aver riportato danni diretti e non ci sono stati feriti anche perch\u00e9 il bivacco era gi\u00e0 chiuso per i provvedimenti presi dal club per contrastare la pandemia di covid-19 in Italia.\nCaratteristiche e informazioni.\nIl bivacco venne posizionato sullo sperone che si innalza tra il Canalone Coolidge e la parete NordEst del Monviso nel 1958 dalla Societ\u00e0 alpinistica Falchi di Torino, che poi quando si sciolse lo cedette al CAI Uget nel 1972.\nIn quanto bivacco non \u00e8 gestito ed \u00e8 aperto tutto l'anno, l'unica fonte d'acqua disponibile \u00e8 quella di fusione.\nAccessi.\nL'accesso avviene partendo dal Pian del Re (2020 m s.l.m.) in circa due ore e trenta seguendo dapprima il sentiero per il rifugio Quintino Sella al Monviso. Una volta raggiunto il lago Chiaretto (2261 m s.l.m.) a destra verso il grande cono nevoso sottostante il Canalone di Coolidge. Da qui \u00e8 visibile lo sperone dov'\u00e8 ubicato il bivacco (difficolt\u00e0 PD, rischio di caduta di pietre).\nAscensioni.\nNormalmente viene usato per pernottare la notte antecedente l'ascensione della parete nord del Monviso. Si possono anche raggiungere le Cadreghe di Viso e il Visolotto."}
{"id": "1378202", "revid": "339392", "url": "https://it.wikipedia.org/wiki?curid=1378202", "title": "Kotetsu Hagane", "text": ""}
{"id": "1378206", "revid": "3115", "url": "https://it.wikipedia.org/wiki?curid=1378206", "title": "Bibliotheca Alexandrina", "text": "La Bibliotheca Alexandrina \u00e8 un'importante biblioteca e centro di cultura dell'area del mar Mediterraneo, situata nella citt\u00e0 di Alessandria, in Egitto.\nCostituisce, allo stesso tempo, una sorta di commemorazione della Biblioteca di Alessandria, andata distrutta nell'antichit\u00e0, e il tentativo di ricostituire nella sua integralit\u00e0 e brillantezza quello che era l'originario centro di studio e di erudizione.\nStoria.\nL'idea di ridare vita alla Biblioteca Alessandrina ha preso le mosse nel 1974 quando un comitato dell'Universit\u00e0 di Alessandria d'Egitto ha iniziato a esaminare una serie di dettagliati progetti per la creazione della nuova biblioteca dell'ateneo, da situarsi fra il \"campus\" e la zona a mare, ovvero in una zona adiacente a dove sorgeva un tempo l'antica biblioteca.\nNel suo complesso, il progetto di ricostruzione della biblioteca \u00e8 stato prontamente accolto e sostenuto da pi\u00f9 enti, istituzioni e singole personalit\u00e0 della cultura. Uno dei principali sostenitori \u00e8 stato il presidente egiziano Hosni Mubarak.\nDal canto suo, l'UNESCO ha appoggiato l'idea di istituire nella regione del Mediterraneo un centro di eccellenza riguardante la scienza.\nSul piano dell'architettura che il complesso doveva assumere, \u00e8 stata indetta nel 1988 dalla stessa UNESCO una gara cui hanno partecipato oltre 1.400 concorrenti e che \u00e8 stata vinta dallo studio norvegese Sn\u00f8hetta.\nI finanziamenti per la realizzazione della nuova Biblioteca sono stati aperti in occasione di una conferenza tenuta nel 1990 ad Assuan. La cifra raccolta - 65 milioni di dollari, pervenuti principalmente da stati arabi - ha consentito l'inizio dei lavori nel 1995. La spesa finale \u00e8 stata di circa 220 milioni di dollari.\nL'inaugurazione ufficiale del complesso si \u00e8 avuta il 16 ottobre 2002. Oggi \u00e8 una delle pi\u00f9 grandi e importanti biblioteche del mondo.\nStruttura e collezioni.\nLe dimensioni del progetto Bibliotheca Alexandrina sono assai vaste: la biblioteca ha uno spazio scaffali per otto milioni di libri. La parte rimanente dell'area destinata a biblioteca \u00e8 riservata a sala lettura e copre 70\u00a0000 metri quadrati distribuiti su undici livelli.\nIl complesso comprende un centro congressi, settori per non vedenti, bambini e ragazzi, tre musei, quattro gallerie d'arte, un planetario e un laboratorio per il restauro di manoscritti.\nUgualmente, l'aspetto architettonico della biblioteca - rivolta verso la zona a mare e dalla curiosa struttura che evoca vagamente la forma di una meridiana - risulta assai imponente.\nLa sala di lettura principale \u00e8 situata sotto una struttura composta da pannelli in vetro posizionati a trentadue metri di altezza e di 160 metri di diametro. I muri sono stati realizzati in granito grigio di Assuan in cui sono incisi grafemi di 120 stili differenti di scrittura.\nLe collezioni conservate alla Bibliotheca Alexandrina sono state donate da ogni parte del mondo. La Spagna ha donato documenti sul periodo della dominazione musulmana; la Francia ha donato materiale documentario riguardante la costruzione del Canale di Suez.\nUn particolare significato \u00e8 rappresentato dal rapporto di collaborazione con Internet Archive che mantiene mirror e backup esterno dell'Internet Archive presso la Biblioteca. Tra l'altro questo accordo garantisce la conservazione di 10 miliardi di pagine web relative al periodo 1996/2001 derivanti da 5 milioni di siti web.\nCritiche.\nQuella che \u00e8 stata la suggestione principale dell'operazione riguardante la Bibliotheca Alexandrina - ovvero restituire l'intera citt\u00e0 di Alessandria d'Egitto alle sue radici accademiche - non \u00e8 stata esente da critiche mosse verso il progetto da diverse parti.\nIn particolare, la comunit\u00e0 mondiale si \u00e8 chiesta se il moderno Egitto sia in grado di affrontare lo sforzo di fornire una tale biblioteca con i materiali di cui necessita e, soprattutto, se sia nella condizione di lasciare fuori dal progetto stesso ogni qualsivoglia tipo di censura.\nInoltre, in particolare, \u00e8 stato mosso il rilievo che sia stata dedicata maggiore attenzione al contenitore - la modernissima struttura in cui la biblioteca sorge - piuttosto che al contenuto.\nAl 2002 la Bibliotheca Alexandrina contava 500\u00a0000 libri, un numero ritenuto basso rispetto alla media delle altre biblioteche nazionali mondiali. \u00c8 stato stimato che, in conseguenza della carenza di disponibilit\u00e0 finanziarie, potranno occorrere almeno ottant'anni dall'apertura affinch\u00e9 la biblioteca possa essere dotata di volumi al limite della sua capacit\u00e0.\nLa biblioteca fa affidamento unicamente su donazioni per l'acquisizione dei volumi e, in rapporto a questo, il quesito che taluni si sono posti \u00e8 se l'intera operazione abbia avuto ragione di essere avviata in presenza di pi\u00f9 urgenti progetti a carattere sociale da affrontare che interessano l'area egiziana, la quale, viene ricordato, deve ancora fare i conti con un notevole tasso di analfabetismo (riguardante il 41% della popolazione femminile ed il 17% di quella maschile).\n\u00c8 stato suggerito a tal proposito che una maggiore priorit\u00e0 avrebbe potuto essere dedicata allo sviluppo di programmi educativi tesi a favorire uno sviluppo della lettura nel paese piuttosto che a creare una struttura spropositatamente ambiziosa."}
{"id": "1378207", "revid": "75435", "url": "https://it.wikipedia.org/wiki?curid=1378207", "title": "Apocalisse etiope della Vergine", "text": ""}
{"id": "1378210", "revid": "287204", "url": "https://it.wikipedia.org/wiki?curid=1378210", "title": "Illuminazione (disambigua)", "text": "Religione.\nIndica il raggiungimento di uno stato di coscienza non duale."}
{"id": "1378211", "revid": "486946", "url": "https://it.wikipedia.org/wiki?curid=1378211", "title": "Black Beauty Sisters", "text": ""}
{"id": "1378212", "revid": "110157", "url": "https://it.wikipedia.org/wiki?curid=1378212", "title": "Eudistylia", "text": "Eudistylia \u00e8 un genere di anellidi policheti canalipalpati della famiglia \"Sabellidae\"."}
{"id": "1378218", "revid": "287204", "url": "https://it.wikipedia.org/wiki?curid=1378218", "title": "Eudistylia polymorpha", "text": "Eudistylia polymorpha \u00e8 un anellide policheta canalipalpato della famiglia dei Sabellidae."}
{"id": "1378230", "revid": "149587", "url": "https://it.wikipedia.org/wiki?curid=1378230", "title": "Zgonik", "text": ""}
{"id": "1378232", "revid": "2088174", "url": "https://it.wikipedia.org/wiki?curid=1378232", "title": "Strade provinciali della provincia di Brescia", "text": "Questo \u00e8 un elenco delle strade provinciali presenti sul territorio della provincia di Brescia:\nSP BS (ex SS).\nQuesto \u00e8 invece un elenco delle strade statali diventate provinciali ai sensi del decreto legislativo n. 112 del 1998 e della legge regionale n. 1 del 2000, presenti sul territorio della provincia di Brescia:"}
{"id": "1378234", "revid": "1543377", "url": "https://it.wikipedia.org/wiki?curid=1378234", "title": "Berga (Carrega Ligure)", "text": "Berga \u00e8 una frazione del comune di Carrega Ligure, in provincia di Alessandria, situato in alta val Borbera, alle pendici del Monte Antola (1597\u00a0m) ad un'altitudine di 894\u00a0m. Nel 1744 possedeva un oratorio con facolt\u00e0 di battezzare e di conservarvi la S. Eucaristia. Fu eretta parrocchia nel 1855, staccandola da Agneto.\nSi tratta di una paesino molto caratteristico inserito in un contesto naturale composto principalmente da zone boschive ad alta densit\u00e0 vegetativa, ed \u00e8 caratterizzato da una forte coesione dei suoi abitanti, quasi tutti villeggianti estivi provenienti da Genova con la famiglia di origine di Berga, che grazie al loro generoso volontariato animano per tutti i mesi estivi questo tranquillo paesino tra l'Appennino Ligure con balli, canti e banchetti culinari a base di cibi tradizionali della zona, ma anche di pesce, come la ormai classica \"muscolata\" che attira moltitudini di persone per gustare ad libitum i cosiddetti \"muscoli\" (i mitili o cozze che dir si voglia).\nIl paese attuale \u00e8 stato completamente ricostruito dopo l'incendio nel 1906 grazie all'aiuto dei busallesi.\nOrigine del nome: molto probabilmente Berga \u00e8 il Verganum nominato in un atto del 1253. Berga potrebbe corrispondere alla parola piemontese Uberg, donde albergo, ma si pensa anche alla parola pre-latina Barga (capanna).\nVale la pena considerare anche l'ipotesi di Berg, parola tedesca per monte, considerate le invasioni barbariche del basso Medio Evo."}
{"id": "1378238", "revid": "298055", "url": "https://it.wikipedia.org/wiki?curid=1378238", "title": "Tano Cariddi", "text": ""}
{"id": "1378240", "revid": "300067", "url": "https://it.wikipedia.org/wiki?curid=1378240", "title": "Convocazioni al Campionato europeo maschile di pallacanestro 2007", "text": "Qui di seguito sono riportate le rose delle squadre nazionali che hanno partecipato all'EuroBasket 2007.\nGruppo A.\nGrecia.\nCoach: Panagi\u014dt\u012bs Giannak\u012bs\nIsraele.\nCoach: Zvi Sherf\nRussia.\nCoach: David Blatt\nSerbia.\nCoach: Zoran Slavni\u0107\nGruppo B.\nSpagna.\nCoach: Pepu Hern\u00e1ndez\nCroazia.\nCoach: Jasmin Repe\u0161a\nLettonia.\nCoach: K\u0101rlis Mui\u017enieks\nPortogallo.\nCoach: Valentyn Mel'ny\u010duk\nGruppo C.\nGermania.\nCoach: Dirk Bauermann\nLituania.\nCoach: Ram\u016bnas Butautas\nTurchia.\nCoach: Bogdan Tanjevi\u0107\nRepubblica Ceca.\nCoach: Zden\u011bk Hummel\nGruppo D.\nFrancia.\nCoach: Claude Bergeaud\nSlovenia.\nCoach: Ale\u0161 Pipan\nItalia.\nCoach: Carlo Recalcati\nPolonia.\nCoach: Andrej Urlep"}
{"id": "1378241", "revid": "1935652", "url": "https://it.wikipedia.org/wiki?curid=1378241", "title": "Mariano Crociata", "text": "Biografia.\nNasce a Castelvetrano da una famiglia molto religiosa.\nFormazione.\nHa studiato presso il Seminario vescovile di Mazara del Vallo e ha conseguito la maturit\u00e0 classica presso il Liceo statale.\nNel 1972 entra nell'Almo collegio Capranica: \u00e8 il 118\u00ba alunno della VII decananza dei capranicensi. Successivamente frequenta i corsi di Filosofia e Teologia presso la Pontificia Universit\u00e0 Gregoriana, a Roma, conseguendo il dottorato in Teologia, con la pubblicazione della tesi: \"Umanesimo e Teologia in Agostino Steuco\".\nMinistero presbiterale.\nViene ordinato sacerdote il 29 giugno 1979 per la diocesi di Mazara del Vallo da Costantino Trapani, O.F.M., 77\u00ba vescovo diocesano. Dal 1985 al 1989 \u00e8 parroco di Marinella di Selinunte. Successivamente il vescovo Emanuele Catarinicchia lo nomina arciprete di Marsala. Nel 2003 il vescovo Calogero La Piana lo nomina vicario generale della diocesi di Mazara del Vallo. A livello diocesano ricopre anche gli incarichi di direttore dell'Ufficio Catechistico e di assistente diocesano dell'Azione cattolica. \u00c8 membro della commissione centrale nel sinodo della chiesa mazarese, del direttivo nel Consiglio presbiterale diocesano e del Collegio dei consultori.\nInsegna Teologia fondamentale presso la Pontificia facolt\u00e0 teologica di Sicilia e dirige il dipartimento di Teologia delle religioni presso la medesima pontificia facolt\u00e0. \u00c8 inoltre docente di Teologia fondamentale e Cristologia presso l'Istituto di Scienze religiose di Mazara del Vallo ed esperto di dialogo con l'Islam.\n\u00c8 anche autore di diversi articoli sul dialogo interreligioso e di varie pubblicazioni di carattere teologico.\nMinistero episcopale.\nIl 16 luglio 2007 papa Benedetto XVI lo nomina 10\u00ba vescovo di Noto. Riceve la consacrazione il 6 ottobre 2007 a Noto dall'arcivescovo di Palermo Paolo Romeo, coconsacranti il vescovo di Mazara del Vallo Domenico Mogavero e l'arcivescovo titolare di Sisak e segretario generale del Sinodo dei vescovi Nikola Eterovi\u0107. Alla celebrazione per la consacrazione \u00e8 presente anche il vescovo di Butembo-Beni Melchisedec Sikuli Paluku, per via del \"gemellaggio\" con la diocesi di Noto, e tutti gli arcivescovi e i vescovi della Sicilia.\nIl 25 settembre 2008 Benedetto XVI lo nomina segretario generale della Conferenza Episcopale Italiana per il successivo quinquennio a partire dal 20 ottobre 2008, subentrando a Giuseppe Betori. Lascia la sede di Noto ad Antonio Staglian\u00f2.\nNel settembre 2013 si preannuncia la sua nomina a nuovo ordinario militare in Italia ma sembra rifiutare. Il 2 ottobre dello stesso anno, a pochi giorni della scadenza del mandato, papa Francesco lo proroga nella carica di segretario generale della Conferenza Episcopale Italiana. Il successivo 19 novembre lo stesso papa Francesco lo nomina vescovo di Latina-Terracina-Sezze-Priverno. Prende possesso della diocesi il successivo 15 dicembre.\nDurante la 68\u00aa Assemblea generale della CEI, tenutasi a Roma dal 18 al 21 maggio 2015, viene eletto presidente della Commissione episcopale per l'Educazione cattolica, la Scuola e l'Universit\u00e0; ricopre l'incarico fino a maggio 2021.\nViene nominato delegato della CEI presso la Commissione delle conferenze episcopali della Comunit\u00e0 Europea (COMECE) dal Consiglio episcopale permanente del 25-27 settembre 2017. L'8 marzo 2018 \u00e8 eletto vicepresidente della COMECE.\nPubblicazioni.\n\u00c8 autore di diversi articoli sul dialogo interreligioso ed ha curato vari testi dedicati a molteplici aspetti della Teologia delle religioni.\nHa pubblicato:\nCuriosit\u00e0.\nIl 13 marzo 2013, in una nota inviata ai giornalisti accreditati, esprime \"gioia e riconoscenza\" per l'elezione del cardinale italiano Angelo Scola a successore di Pietro nonostante il cardinale protodiacono Jean-Louis Tauran avesse da poco annunciato l'elezione al soglio pontificio del cardinale argentino Jorge Mario Bergoglio.\nSecondo il portavoce della CEI Domenico Pompili, la gaffe \u00e8 stata \"colpa del copia-incolla\". Il comunicato ufficiale a firma di Crociata riportava correttamente il riferimento al cardinale argentino Jorge Mario Bergoglio, mentre la e-mail inviata da un operatore di un ufficio della CEI ai giornalisti accreditati presentava quello di Scola.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1378255", "revid": "28406", "url": "https://it.wikipedia.org/wiki?curid=1378255", "title": "Basileis", "text": ""}
{"id": "1378256", "revid": "1782831", "url": "https://it.wikipedia.org/wiki?curid=1378256", "title": "Lino Lardo", "text": "Carriera.\nGiocatore.\nLino Lardo \u00e8 passato al ruolo di allenatore dopo una buona carriera di giocatore professionista nel ruolo di playmaker. Ha giocato due anni in A1, esordio con Torino nel 1982, e sei in A2 per poi scendere in serie B dove ha chiuso la carriera nel 1996 a Bergamo.\nAllenatore.\nA Bergamo \u00e8 rimasto per fare l'assistente a Carlo Recalcati nella stagione 1996-97 e dopo un anno di apprendistato \u00e8 diventato capo allenatore. Ha lasciato Bergamo nel 2001 dopo aver conquistato una storica promozione in serie A2 ed \u00e8 approdato in serie A alla Muller Verona. Sono seguite due buone stagioni a Reggio Calabria che gli hanno fatto guadagnare, oltre al trofeo di Miglior Allenatore dell'Anno, la chiamata dell'Olimpia Milano.\nA Milano gi\u00e0 alla prima stagione \u00e8 arrivato alla finale scudetto che l'Olimpia perse 3-1 contro la Fortitudo Bologna.\nL'ottimo risultato conseguito non lo ha salvato dall'esonero nella stagione seguente, caratterizzata da problemi di amalgama della squadra. Viene sostituito da Sasha Djordjevic, che alla fine della stagione avr\u00e0 un record vittorie-sconfitte analogo a quello del suo predecessore.\nNel 2006 si \u00e8 trasferito alla Nuova Sebastiani Rieti in Legadue e ha vinto la coppa Italia di categoria ed il campionato, riportando Rieti in serie A dopo quasi un quarto di secolo.\nNel giugno 2009, attraverso il sito web della Sebastiani Rieti, la societ\u00e0 fa sapere della rescissione del contratto con Lardo.\nIl 24 giugno 2009 viene annunciato e presentato come il nuovo allenatore della Virtus Bologna, societ\u00e0 con cui firma un contratto biennale.\nIl 14 luglio 2011 viene nominato allenatore della Virtus Roma, ruolo che gli \u00e8 stato tolto il 27 gennaio 2012.\nLa sua carriera \u00e8 proseguita in Medio Oriente, nel febbraio 2013 si \u00e8 infatti accordato con i libanesi dell'Amchit, per poi trasferirsi nuovamente in Italia per allenare la Pallacanestro Trapani. Il 23 maggio 2015 lascia, dopo due stagioni, la squadra siciliana. Il 19 giugno seguente diventa il nuovo coach della Amici Pallacanestro Udinese, con la quale ottiene la promozione in serie A2. Lascia la squadra friulana il 29 maggio 2018, dopo aver raggiunto i quarti dei play-off. Dal 26 Giugno 2020 Lino Lardo \u00e8 il nuovo Capo Allenatore della Nazionale Senior Femminile, biennale il contratto part time che lo lega alla FIP. Il tecnico ligure succede ad Andrea Capobianco ed \u00e8 il 25\u00ba capo allenatore nella storia della selezione femminile Azzurra. \nIl 20 maggio 2021 viene ingaggiato come Capo allenatore della Virtus Bologna Femminile.\nAttivit\u00e0 da giocatore non professionista.\nDurante la stagione in cui ha guidato il sodalizio di Gaetano Papalia ad un passo dai play-off di A1, Lino ha partecipato insieme ad Antonello Riva al campionato UISP di Pallacanestro in seno all'Avens Basket Rieti, vincendo il girone reatino della Serie A2 ed arrivando ad un passo dalla FinalFour Regionale."}
{"id": "1378258", "revid": "11513917", "url": "https://it.wikipedia.org/wiki?curid=1378258", "title": "Anticlericale", "text": ""}
{"id": "1378261", "revid": "188323", "url": "https://it.wikipedia.org/wiki?curid=1378261", "title": "Carter (moto)", "text": ""}
{"id": "1378262", "revid": "125739547", "url": "https://it.wikipedia.org/wiki?curid=1378262", "title": "Italo Ghitti", "text": "Biografia.\nLaureatosi, con il massimo dei voti e la lode, in Scienze Politiche presso l'Universit\u00e0 Cattolica di Milano e successivamente in Giurisprudenza presso l'Universit\u00e0 Statale di Milano, \u00e8 diventato famoso perch\u00e9,nel primo periodo (febbraio 1992 - luglio 1994)di quella fase della storia giudiziaria italiana che \u00e8 passata sotto il nome di Mani pulite svolgeva le funzioni di GIP di Milano. \nNominato Uditore Giudiziario con decreto del 27 maggio 1977 e svolto il periodo di tirocinio, dal maggio 1978 \u00e8 stato destinato al Tribunale di Milano con funzioni di Giudice Istruttore.\nPresso tale Ufficio, chiamato a svolgere, secondo le norme allora vigenti, le indagini pi\u00f9 complesse, il dr. Ghitti \u00e8 rimasto ininterrottamente sino al luglio 1991.\nLa sua attivit\u00e0 come Giudice Istruttore si pu\u00f2 articolare in due fasi.\nNella prima fase (1978-1985) egli ha istruito numerosi procedimenti penali riguardanti sequestri di persona a scopo di estorsione; tra questi vanno segnalati, per la complessit\u00e0,l\u2019istruttoria contro la c.d. banda Turatello banda alla quale erano contestati, tra l\u2019altro, i sequestri aventi come vittime Nassisi, Zambeletti, Lavezzari, un procedimento con 39 imputati ; a pochi giorni dalla conclusione di tale istruttoria ha iniziato l\u2019istruzione del procedimento contro Mui\u00e0 ed altri 53 inerente a 10 sequestri di persona commessi in Milano dal 1975 al 1980 ad opera di un\u2019organizzazione criminale composta da siciliani e calabresi; allo stesso periodo risalgono altre istruttorie sempre inerenti ai sequestri di persona di cui furono vittime Pighi, Midolo, Egro, Beissah e Gerli. Nello stesso periodo il dr. Ghitti inoltre , quale Giudice anziano della Va Sezione penale del Tribunale , nel 1983 ha presieduto il Collegio giudicante del procedimento contro Zanetti +15 inerente al sequestro di persona in danno di Calatr\u00f2.\nOltre ai procedimenti citati, contemporaneamente egli ha condotto altre istruttorie inerenti allo spaccio di stupefacenti, omicidio, lesioni volontarie; tra tutte, va richiamata anche l\u2019istruttoria inerente alla locazione di immobili da parte degli Amministratori del Comune di Milano.\nPer il secondo periodo di attivit\u00e0 presso l\u2019Ufficio istruzione (1986-1991), l\u2019attivit\u00e0 del dr. Ghitti quale Giudice Istruttore, pur riguardando le pi\u00f9 svariate materie, si \u00e8 concentrata in due settori principali , reati finanziari e fallimentari e reati commessi da pubblici ufficiali. Di particolare complessit\u00e0 \u00e8 stata l\u2019istruttoria di un procedimento con 53 imputati, procedimento relativo a reati fallimentari connessi con la raccolta di risparmio mediante i c.d. fondi atipici, un\u2019istruttoria raccolta in circa 300 volumi e conclusa con sentenza /ordinanza di 840 pagine; altra istruttoria da segnalare \u00e8 quella relativa al procedimento Rizzoli Angelo pi\u00f9 altri, inerente ai reati fallimentari conseguenti all\u2019amministrazione controllata della Rizzoli Editore. \nAllo stesso periodo risalgono due altre istruttorie, di particolare complessit\u00e0 e delicatezza, una nei confronti di Magistrati del Distretto della Corte d\u2019Appello di Torino indiziati di corruzione ed associazione a delinquere, l\u2019altra concernente un procedimento a carico del Procuratore della Repubblica di Chiavari e di un Ufficiale dei Carabinieri di Genova. \nNel luglio 1991, esaurite tutte le istruttorie per i procedimenti regolati dalle norme del Codice Rocco, il dr. Ghitti \u00e8 stato assegnato all\u2019Ufficio del Giudice per le Indagini preliminari ed ha svolto le funzioni di GIP e GUP, in particolare gestendo tutte le richieste provenienti dal pool di Magistrati che si occupavano del procedimento conosciuto come \u201cMani Pulite\u201d. \nNel luglio del 1994 il dr. Ghitti, su designazione del gruppo milanese di Unit\u00e0 per la Costituzione, \u00e8 stato eletto quale componente del Consiglio superiore della Magistratura e quindi collocato fuori ruolo ; al CSM ha presieduto per un anno la Commissione \u201cCriminalit\u00e0 Organizzata\u201d ed \u00e8 stato Componente della Commissione disciplinare e della Commissione per il conferimento degli Incarichi Direttivi. \nRientrato in ruolo nel novembre 1998 presso il Tribunale di Milano, ha svolto interinalmente, sino al giugno 2005, le funzioni di Presidente della III Sezione Penale provvedendo all'eliminazione del pesante arretrato di cui quella Sezione era gravata ed alla celebrazione di procedimenti di criminalit\u00e0 organizzata. \nNominato Presidente della Sezione Penale del Tribunale di Monza, dal giugno 2005 al gennaio 2012, ha svolto le funzioni di Giudice penale monocratico , Presidente del Collegio penale e di Presidente della Corte d\u2019Assise, dirigendo il dibattimento di processi anche di particolare rilievo Omicidio in danno di Radice-violenza sessuale commessa dal padre in danno della figlia in tenera et\u00e0). \nIdentiche funzioni ha svolto dal gennaio 2012 e sino al 21 dicembre 2017 quale Presidente del Tribunale di Piacenza; in tale veste , oltre svolgere le funzioni giurisdizionali e direttive proprie dell\u2019Ufficio, si \u00e8 attivato per dare a tutti gli Uffici giudiziari di quella citt\u00e0 una dignitosa sistemazione, ristrutturando i locali fatiscenti del Tribunale situato in Palazzo Landi risalente alla fine del 1400 e utilizzando il precedente carcere, da anni ristrutturato ed inutilizzato, per l\u2019Ufficio del Giudice di Pace e per l\u2019UNEP.\nIl ruolo in \"Mani pulite\".\nLo scandalo denominato nel gergo giornalistico \"Tangentopoli\" cominci\u00f2 il 17 febbraio 1992, quando il pubblico ministero Antonio Di Pietro chiese ed ottenne dal GIP, che appunto era Ghitti, la cattura di Mario Chiesa, membro del PSI e amministratore del Pio Albergo Trivulzio. Fu l'inizio di una lunga stagione di inchieste \"scottanti\". Le notizie della corruzione in politica cominciarono ad essere pubblicate dai giornali.\nToccava a Ghitti emettere e convalidare o meno i provvedimenti giudiziari proposti dalla Procura della Repubblica, dal \"pool\" composto da Antonio Di Pietro, Gherardo Colombo, Piercamillo Davigo.\nNel corso del periodo indicato, secondo talune voci, sarebbe sorta qualche incomprensione e sarebbe stata trovata una soluzione che non sconfessava la precedente linea di condotta: Ghitti accett\u00f2 la candidatura al Consiglio Superiore della Magistratura e quindi lasci\u00f2 il suo incarico milanese. Peraltro fu l'intero gruppo milanese di Unit\u00e0 per la Costituzione a proporlo a tale carica con voto a larghissima maggioranza nell'Assemblea del gruppo del 5 maggio 1994.\nSu Il Dubbio dell\u20198 dicembre 2021, il Dott. Guido Salvini (GIP presso il Tribunale di Milano) ha pubblicato un articolo nel quale rivela che il Dott. Italo Ghitti era titolare del fascicolo n. 8655/92 relativo alle indagini sui fatti di corruzioni accaduti al Pio Albergo Trivulzio. Riferisce il Dott. Salvini che il Pool di Mani Pulite prese l\u2019iniziativa di iscrivere qualsiasi indagine relativa a tangenti in tutti i settori della Pubblica amministrazione, impedendo la rotazione dei fascicoli tra i vari GIP, in violazione del principio del giudice naturale precostituito per legge. Afferma Salvini: \u00abMa questo espediente dell\u2019unico numero impediva la rotazione e consentiva di mantenere quell'unico Gip iniziale, quello dell'indagine sul Trivulzio, Italo Ghitti, che evidentemente soddisfaceva le aspettative del Pool. Un paio gli anni dopo, nel 1994, vale la pena di ricordarlo, Ghitti divenne consigliere del Csm: un'elezione e un prestigioso incarico propiziati quasi esclusivamente dall'essere stato appunto il \u201cGip di Mani pulite\u201d\u00bb\nIl ruolo nella vicenda di Daniele Barill\u00e0.\nItalo Ghitti convalid\u00f2 l'arresto di Daniele Barill\u00e0, l'imprenditore di Nova Milanese che ottenne in seguito alla revisione del processo un risarcimento per l'ingiusta detenzione durata oltre 7 anni. Barill\u00e0 venne condannato dal Tribunale di Livorno a 18 anni di reclusione; la Corte d\u2019appello di Firenze ridusse la pena a 15 anni e nel 1996 la Cassazione conferm\u00f2 tale condanna. Solo nel luglio del 2000 si arriv\u00f2 alla risoluzione del caso, con l'assoluzione dell'imputato.\nVittima di uno dei pi\u00f9 clamorosi casi di errore giudiziario emersi in Italia, Barill\u00e0 fu erroneamente considerato un trafficante di droga, ma l'equivoco era stato generato da uno sbaglio durante un pedinamento sulla tangenziale e strade limitrofe di Milano. Al pedinamento, avevano preso parte importanti membri del Ros dei Carabinieri, tra cui il noto Capitano Ultimo, Stefano De Caprio, il carabiniere che arrest\u00f2 Tot\u00f2 Riina. La Fiat Tipo Amaranto alla guida della quale si trovava Barill\u00e0 era infatti uguale per modello, colore e simile per numero di targa a quella di un vero narcotrafficante.\nCome riporta il quotidiano \"Il Giornale\", che grazie all' operato del giornalista Stefano Zurlo, contribu\u00ec a far emergere la vicenda, Ghitti, sulla base dei primi indizi, defin\u00ec l'arresto \u00abnon casuale, ma frutto di specifici precedenti accordi la presenza di Barill\u00e0 e la funzione svolta dallo stesso\u00bb.\nUna intervista.\nSulle vicende relative a \"Mani pulite\" Ghitti ebbe occasione di rompere il silenzio in una intervista in cui ammise che le decisioni da lui assunte erano spesso accoglimenti delle richieste della Procura della Repubblica, essendo fondate su gravi indizi e non essendogli possibile, come GIP, rivedere o raccogliere altri elementi di prova . Peraltro Ghitti si \u00e8 sempre vantato che in ben 60 occasioni non aveva convalidato le proposte del pool \"Mani Pulite\".\nNel 1999 i rapporti tra Italo Ghitti e Antonio Di Pietro determinarono un procedimento disciplinare. A Ghitti era stato sollevato l'addebito di aver consigliato con missiva scritta, al P.M. Di Pietro come formulare l'accusa (la contiguit\u00e0 tra i ruoli di P.M. e di GIP \u00e8 vietata dalla legge italiana); a ben vedere si trattava di una violazione formale in quanto Ghitti, pur esponendo nella missiva tutti i motivi per i quali non accoglieva la richiesta, non aveva dato veste formale a tale rigetto, emettendo un'apposita ordinanza. Il procedimento si concluse con il completo proscioglimento da ogni addebito; tuttavia questo episodio aliment\u00f2 il dibattito sull'opportunit\u00e0 o meno della cosiddetta separazione delle carriere."}
{"id": "1378263", "revid": "188323", "url": "https://it.wikipedia.org/wiki?curid=1378263", "title": "Carter (auto)", "text": ""}
{"id": "1378272", "revid": "1728", "url": "https://it.wikipedia.org/wiki?curid=1378272", "title": "Luigi Pianciani", "text": "Biografia.\nIl conte Luigi Pianciani nacque a Roma nel 1810 da famiglia patrizia di origine spoletina legata alla curia romana. Giovane reag\u00ec alla tradizione conservatrice dell'ambiente domestico e simpatizz\u00f2 presto per la Giovine Italia di Mazzini.\nFiglio primogenito del Conte Vincenzo Pianciani e di Amalia Ruspoli, figlia del Principe Ruspoli di Cerveteri, si laure\u00f2 in legge nel 1830. Subito dopo entr\u00f2 nell'amministrazione delle Dogane con la carica di Ispettore e nel 1847 venne eletto gonfaloniere di Spoleto e promosse la prima petizione a Pio IX volta ad ottenere l'introduzione della costituzione liberale. Nel 1848 fu ufficiale delle milizie combattenti nel Veneto e prese parte alla difesa di Venezia. Nel 1849 fu arrestato dai francesi e liberato. Esule in Francia e a Londra collabor\u00f2 alle iniziative mazziniane. Partecip\u00f2 alla campagna meridionale del 1860 guidando nell'agosto una spedizione a sostegno delle truppe garibaldine forte di circa 8.940 uomini che prese il suo nome. La spedizione si componeva del gruppo Pianciani di 6.000 uomini, che avrebbe dovuto sbarcare nel nord del Lazio e muovere verso l'Umbria, dove doveva congiungersi con altri 2.000 uomini di Nicotera provenienti dalla Toscana, quindi i due gruppi avrebbero dovuto congiungersi con altri circa 1.000 volontari provenienti dalla Romagna verso le Marche, il totale di circa 9.000 volontari avrebbe poi dovuto puntare verso sud, prendendo l'esercito borbonico in una manovra cosiddetta tenaglia. Tale piano non ebbe per\u00f2 pratica attuazione in quanto Cavour indirizz\u00f2 la spedizione verso la Sardegna e poi verso Sud, non vedendo attuato il piano inizialmente previsto il Pianciani si dimise.\nNella terza guerra di indipendenza del 1866, come soldato semplice del corpo delle Guide a cavallo in quanto la commissione militare gli rifiut\u00f2 il grado di colonnello, fu aggregato al comando della 1\u00aa brigata del Corpo Volontari Italiani del generale Ernesto Haug e nella battaglia di Bezzecca, il 21 luglio, si comport\u00f2 valorosamente, tanto che venne citato nelle memorie del dottor Giuliano Venturini di Magasa, e fu insignito della croce di cavaliere dell'Ordine militare di Savoia \u201c\"per avere durante la campagna eseguito importanti missioni con molta intelligenza e per essersi esposto tutta la giornata di Bezzecca nei punti pi\u00f9 pericolosi percorrendo la linea a piedi ed a cavallo, portando ordini ai comandanti. Diede egli stesso disposizioni momentanee con molta intelligenza e sangue freddo, e contribu\u00ec ad assicurare la ritirata di tre pezzi riordinando i soldati sulla piattaforma e fu tra i pi\u00f9 animosi a ricondurli al combattimento\"\u201d.\nFu eletto deputato al parlamento italiano nel 1865, sindaco di Roma liberata e presidente del Consiglio provinciale. Da ricordare la citazione che sintetizza con maggiore efficacia il compito della Provincia di Roma: \"\"il nostro compito\" \u2013 scriveva Pianciani \u2013 \"\u00e8 amministrare in guisa che i bisogni dell'ultimo villaggio delle nostre montagne abbiano tanto peso quanto possano averne quelli della Capitale stessa\"\".\nMassone e anticlericale, fu membro del consiglio dell'ordine del Grande Oriente d'Italia, di cui fu Gran maestro onorario \"ad vitam\", e fu insignito del 33\u00ba grado e gran segretario del supremo consiglio del Rito scozzese antico ed accettato.\nDemocratico, studioso di diritto amministrativo, Pianciani fu uno dei primi sindaci di Roma operativi dopo l'Unit\u00e0 d'Italia, tra il 1872 e il 1874, quando si dimise perch\u00e9 in contrasto con le Giunta Comunale appena eletta, e poi di nuovo nel 1881-1882. In questa veste sostenne, fra l'altro, la costruzione di un impianto crematorio presso il cimitero del Verano, che fu a lungo uno dei pretesti degli scontri tra clericali e anticlericali, in Comune. Ci volle un bel po' di tempo, ma la battaglia fu vinta, e quando il conte Pianciani mor\u00ec a Spoleto, nel 1890, il suo corpo, come quello dell'amico Luigi Castellazzo, fu cremato, e le ceneri deposte al Verano (), come egli aveva richiesto.\nTra il 1872 e il 1874 su iniziativa di Pianciani furono installate le prime fontanelle pubbliche romane, cilindri in ghisa alti poco pi\u00f9 di un metro con tre cannelle per far sgorgare l'acqua corrente. Le prime furono installate in Piazza della Rotonda, in via delle Tre Cannelle e in via San Teodoro.\nLa citt\u00e0 gli dedic\u00f2 una strada, nel 1911, nel nuovo Rione Esquilino che in quegli anni si veniva costruendo attorno a Piazza Vittorio."}
{"id": "1378274", "revid": "287204", "url": "https://it.wikipedia.org/wiki?curid=1378274", "title": "C\u0103teasca", "text": "C\u0103teasca \u00e8 un comune della Romania di 3.900 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 7 villaggi: Catanele, C\u0103teasca, Cire\u0219u, Co\u0219eri, Gruiu, Recea, Sili\u0219tea. I villaggi di Cire\u0219u, Gruiu e Sili\u0219tea facevano parte del comune indipendente di Sili\u0219tea, unito con il comune di C\u0103teasca nel 1968."}
{"id": "1378275", "revid": "287204", "url": "https://it.wikipedia.org/wiki?curid=1378275", "title": "Cateasca", "text": ""}
{"id": "1378276", "revid": "30445", "url": "https://it.wikipedia.org/wiki?curid=1378276", "title": "Deserto libico", "text": ""}
{"id": "1378280", "revid": "600229", "url": "https://it.wikipedia.org/wiki?curid=1378280", "title": "Beatus vir (Vivaldi)", "text": "Antonio Vivaldi scrisse vari Beatus vir (Salmo 111) da cantarsi nei Vespri della domenica e delle feste. Gli RV 597, in do maggiore, e 598, in si bemolle maggiore, al giorno d'oggi sopravvivono, mentre l'RV 599, anch'esso in si bemolle maggiore, \u00e8 andato perduto.\nRV 597.\nQuesta impostazione di \"Beatus vir\" \u00e8 la pi\u00f9 nota fra le tre. Fu originariamente composta attorno al 1719, ma, anche se la composizione originale \u00e8 andata perduta, giungono sino a noi due rielaborazioni di essa (una fu scritta probabilmente nella seconda met\u00e0 degli anni venti del settecento, mentre la seconda risulta essere stata venduta dallo stesso Vivaldi all'Ospedale della Piet\u00e0 nel 1739). Musicalmente molto \"duro\", questo \"Beatus vir\" fu musicato per due cori e risulta essere un lavoro in grande scala. Tra le composizioni sacre del Prete Rosso \u00e8 forse quella che pi\u00f9 si lega allo stile antico e nella quale, come nel celebre \"Dixit Dominus\" in re maggiore, Vivaldi dimostra grande abilit\u00e0 nell'uso del contrappunto.\nSi apre con un pomposo movimento con ritmo punteggiato, dal quale Vivaldi estrae un ritornello (motto) che ripropone pi\u00f9 volte durante l'esecuzione dell'intero lavoro (elemento tipico presente in numerosi \"Beatus vir\" a partire da Claudio Monteverdi). Segue il secondo movimento, strutturalmente il pi\u00f9 \"bizzarro\" tra tutti i lavori sacri vivaldiani, presentando solo due parti contrappuntistiche eseguite dai bassi di ambedue i cori. Il movimento del \"Gloria et divitiae\" \u00e8 scritto per due soprani (nella versione originale era stato composto per un solo soprano il quale usava la tecnica dell'eco) risulta essere sorprendentemente di grande effetto. Nel movimento, \"Exortum est in tenebris\", colpisce molto l'elemento contrappuntisco trattato dai due cori. Il \"Jucundus homo\", dove organo accompagna un soprano solista, anticipa il movimento pi\u00f9 espressivo del \"Beatus vir\", il terzetto \"In memoria aeterna\". Dopo il \"Paratum cor ejus\" per 2 cori e il \"Peccator videbit\" per solo tenore o coro, il salmo si conclude con il \"Gloria Patri\". Il versetto \"Beatus vir qui timet Dominum\" che ricorre spesso durante il lavoro sacro \u00e8 realizzato in forma mottettistica, ossia con due cori uniti e l'orchestra che suona all'unisono con i bassi.\nStruttura del \"Beatus vir\" RV 597:\nNel 1949 avviene la prima come musica inedita (a cura di Bruno Maderna) diretta da Angelo Ephrikian al Teatro La Fenice di Venezia.\nRV 598.\nQuesto \"Beatus vir\", impostato per solisti, coro, archi e basso continuo, fu scritto presumibilmente tra il 1713 e il 1719, ossia nel primo periodo d'attivit\u00e0 che Vivaldi svolse presso l'Ospedale della Piet\u00e0. Il salmo, formato da nove versi, si compone di singolo movimento di 420 battute con tempo \"Allegro\" e metro in 2/4, diviso in varie sezioni collegate da un ritornello musicale. Lo stile musicale che il Prete Rosso impiega in questo lavoro \u00e8 quello tipico del concerto strumentale, ma in scala molto espansa."}
{"id": "1378283", "revid": "287204", "url": "https://it.wikipedia.org/wiki?curid=1378283", "title": "Cepari", "text": "Cepari \u00e8 un comune della Romania di 2.354 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 7 villaggi: Cepari Pamanteni, Carpeni\u0219, Cepari Ungureni, Mora\u0219ti, \u0218endrulesti, Urluie\u0219ti, Valea Magurii, Zamfire\u0219ti."}
{"id": "1378288", "revid": "642594", "url": "https://it.wikipedia.org/wiki?curid=1378288", "title": "Auenat", "text": ""}
{"id": "1378289", "revid": "287204", "url": "https://it.wikipedia.org/wiki?curid=1378289", "title": "Cet\u0103\u021beni", "text": "Cet\u0103\u021beni \u00e8 un comune della Romania di 3.090 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 3 villaggi: Cet\u0103\u021beni, L\u0103ic\u0103i, Valea Cet\u0103\u021buia.\nI primi reperti archeologici testimonianti la presenza di un insediamento umano sul territorio comunale sono rappresentati da quattro tombe in lastre di pietra risalenti all'Et\u00e0 del bronzo nella localit\u00e0 chiamata \"Cornul Malului\".\nSu un rilievo a nord del comune, sulla riva sinistra del fiume D\u00e2mbovi\u021ba, gli scavi hanno portato alla luce tracce di uno dei pi\u00f9 grandi insediamenti daci dei Carpazi meridionali, abitato tra il III ed il I secolo a.C."}
{"id": "1378290", "revid": "287204", "url": "https://it.wikipedia.org/wiki?curid=1378290", "title": "Cetateni", "text": ""}
{"id": "1378294", "revid": "1543377", "url": "https://it.wikipedia.org/wiki?curid=1378294", "title": "Lysidice ninetta", "text": "Lysidice ninetta (Audouin &amp; Milne-Edwards, 1833) \u00e8 un anellide policheto della famiglia degli Eunicidi\n\u00c8 un componente della comunit\u00e0 bentonica associata alla \"Posidonia oceanica\"."}
{"id": "1378295", "revid": "1699816", "url": "https://it.wikipedia.org/wiki?curid=1378295", "title": "Cronache di un guerriero", "text": "Cronache di un guerriero () \u00e8 un manhwa di Oh se-kwon basato sull'omonimo romanzo di Ho Kyun. Narra le avventure del guerriero Hong Kil-Tong, eroe del regno di Youl, che in seguito ad un colpo di Stato \u00e8 costretto a fuggire dalla patria assieme al fratello Dan Woo, con il quale lotter\u00e0 per cacciare dal trono del regno l'usurpatore.\nIl manhwa \u00e8 caratterizzato da uno stile narrativo epico, che parecchio si rif\u00e0 ala narrativa dei poemi epici dell'estremo oriente, pieni di scontri, rivelazioni e colpi di scena, come anche una costante crescita sia spirituale sia fisica del protagonista Kil Tong, destinato a divenire sempre pi\u00f9 potente nel corso della storia, e pertanto capace di sconfiggere nemici apparentemente invincibili. Ovviamente non mancano nemmeno le morti tragiche, belle donne nel ruolo di aiutanti del protagonista, come la nobile dama Sang Hee, inizialmente salvata da Kil Tong e Dan Woo da un assalto di predoni alla sua diligenza e potenti manufatti come la Lama Infernale che Kil Tong \u00e8 capace di evocare attraverso il suo enorme potere spirituale.\nPer quanto riguarda lo stile grafico \u00e8 caratterizzato da un tratto estremamente dettagliato e al contempo affusolato e spigoloso, capace di comunicare sia un forte dinamismo nelle lunghe sequenze d'azione che caratterizzano questo fumetto, sia una grande espressivit\u00e0 dei personaggi nei momenti di dialogo."}
{"id": "1378297", "revid": "642594", "url": "https://it.wikipedia.org/wiki?curid=1378297", "title": "Jebel Uweinat", "text": ""}
{"id": "1378299", "revid": "767487", "url": "https://it.wikipedia.org/wiki?curid=1378299", "title": "Cic\u0103ne\u0219ti", "text": "Cic\u0103ne\u0219ti \u00e8 un comune della Romania di 2.199 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 4 villaggi: B\u0103r\u0103\u0219ti, Cic\u0103ne\u0219ti, Mioarele (Nicole\u0219ti), Ureche\u0219ti.\nCic\u0103ne\u0219ti ha dato i natali al matematico Gheorghe P\u0103un."}
{"id": "1378300", "revid": "287204", "url": "https://it.wikipedia.org/wiki?curid=1378300", "title": "Cicanesti", "text": ""}
{"id": "1378301", "revid": "287204", "url": "https://it.wikipedia.org/wiki?curid=1378301", "title": "Birsa (fiume)", "text": "La Birsa (in tedesco \"Birs\", in francese \"La Birse\") \u00e8 un fiume svizzero di 73\u00a0km affluente di sinistra del Reno.\nPercorso.\nNasce nel comune di Tavannes, ai piedi del colle di Pierre Pertuis ad una altezza di 765\u00a0m e si getta, dopo un percorso di 75\u00a0km, nel Reno a Basilea ad una altezza di 262\u00a0m.\nCon un bacino idrografico di 924\u00a0km\u00b2 la Birsa \u00e8 il pi\u00f9 importante fiume del Giura svizzero.\nIl fiume bagna cinque cantoni: Berna, Giura, Basilea Campagna, Soletta e Basilea Citt\u00e0. I comuni attraversati sono: Tavannes, Reconvilier, Loveresse, Pontenet, Malleray, B\u00e9vilard, Sorvilier, Court, Moutier e Roches nel Canton Berna, Courrendlin, Courroux, Del\u00e9mont e Soyhi\u00e8res nel Canton Giura, Liesberg, Laufen, Dittingen, Zwingen, Brislach, Nenzlingen, Grellingen, Duggingen, Pfeffingen, Aesch, Reinach, Arlesheim, M\u00fcnchenstein, Muttenz e Birsfelden nel Canton Basilea Campagna, B\u00e4rschwil e Dornach nel Canton Soletta e Basilea nel Canton Basilea Citt\u00e0."}
{"id": "1378303", "revid": "125668628", "url": "https://it.wikipedia.org/wiki?curid=1378303", "title": "Jumper - Senza confini", "text": "Jumper - Senza confini (\"Jumper\") \u00e8 un film di fantascienza del 2008, diretto da Doug Liman ed interpretato da Hayden Christensen.\nLa sceneggiatura \u00e8 basata sul romanzo di Steven Gould \"Jumper\".\nTrama.\nAd Ann Arbor, nel Michigan, un ragazzo di quindici anni di nome David Rice regala alla sua compagna di classe Millie Harris, per la quale ha una cotta, un globo di neve, ma Mark Kobold, un bullo, lo getta in un fiume ghiacciato; cercando di recuperarlo, David rompe accidentalmente il ghiaccio e viene portato via dalla corrente e all'improvviso si ritrova nella biblioteca della citt\u00e0. Avendo capito di potersi teletrasportare, David fugge di casa, lasciando da solo il padre alcolizzato che aveva iniziato a bere dieci anni prima, quando sua moglie abbandon\u00f2 lui e il figlio senza spiegazioni.\nOtto anni dopo David, ormai adulto, rapina banche sfruttando i suoi poteri e il denaro per dedicarsi alla bella vita, teletrasportandosi ogni giorno in giro per il mondo a divertirsi. Un giorno nel suo lussuoso appartamento arriva Roland Cox che fa capire al ragazzo di sapere chi e cosa sia, per poi tentare di catturarlo usando cavi di elettricit\u00e0 che gli impediscono di concentrarsi e usare i suoi poteri per fuggire. David per\u00f2 riesce a liberarsi e a scappare. Tornato ad Ann Arbor, dove molti lo hanno dato per morto nel fiume 8 anni prima, per vedere Millie, Mark lo riconosce e tra i due inizia una rissa che si conclude quando David teletrasporta Mark nel caveau di una banca. Subito dopo invita Millie a Roma per il weekend e la giovane accetta e quindi i due volano in Italia.\nIn Italia i due iniziano una relazione. Quando vanno a visitare il Colosseo, chiuso per lavori, David usa il suo potere per far entrare Millie di nascosto, aprendole dall'interno senza mostrarle le sue capacit\u00e0. Tuttavia, una volta dentro, David viene affrontato verbalmente da Griffin, un ragazzo che si dimostra in possesso del suo stesso potere e che da qualche giorno lo segue da lontano. Questi rimprovera David di usare i suoi poteri senza fare attenzione. Infatti due uomini, colleghi di Roland, li raggiungono e li attaccano. Griffin ne uccide uno e ne cattura un altro, teletrasportandosi via. David, dopo aver accidentalmente raggiunto Griffin nel nascondiglio di quest'ultimo toccando il wormhole lasciato dal suo teletrasporto, cerca di andare via con Millie, ma la polizia italiana, vedendo l'uomo morto nel Colosseo, lo arresta.\nMentre Roland interroga Mark, arrestato e creduto pazzo dai poliziotti per il suo racconto, la madre di David arriva dal figlio e lo libera, intimandogli di scappare prima che arrivi un altro aggressore e dicendogli di lasciare Millie, che altrimenti morir\u00e0. David perde di vista la madre prima di poterle chiedere spiegazioni, cos\u00ec accompagna Millie all'aeroporto. La ragazza, spaventata e confusa, chiede spiegazioni, ma David non le dice nulla e la lascia partire da sola verso casa.\nDavid, per capire cosa stia accadendo, torna da Griffin che vive in una specie di caverna nel deserto. Il ragazzo ha gi\u00e0 ucciso l'uomo che aveva catturato al Colosseo e gli racconta la verit\u00e0. Gli uomini che stanno dando loro la caccia fanno parte di un'organizzazione segreta chiamata \"I Paladini\". Sono centinaia e si tratta di fanatici religiosi che dai tempi del Medioevo danno la caccia a quelli come loro, i cosiddetti \"Jumper\", perch\u00e9 convinti che uomini capaci di \"saltare\" in qualsiasi luogo vogliano, una sorta di onnipresenza, siano degli abomini blasfemi. Roland \u00e8 il loro leader, inoltre quest'ultimo non comprende come mai non siano riusciti in ben otto anni a trovare David malgrado il suo uso noncurante del suo potere, perci\u00f2 intuisce che qualcuno lo protegga. Inoltre Griffin gli spiega che lui stesso combatte e uccide i \"Paladini\" da anni.\nQuando Griffin gli rivela che i \"Paladini\" uccidono anche la famiglia, gli amici e gli amori dei \"Jumper\" per prevenire che li ostacolino, David si teletrasporta a casa dove trova suo padre ferito gravemente da Roland per non averlo voluto aiutare a prendere il figlio, cos\u00ec David \"salta\" in un ospedale per farlo curare, ma il destino del padre rimane incerto e sembra che non ce la far\u00e0. David, capito che Millie sar\u00e0 il prossimo obiettivo, torna da Griffin e gli chiede di unire le forze. Griffin inizialmente rifiuta, ma alla fine accetta di collaborare per uccidere Roland, con cui ha gi\u00e0 combattuto e che per dieci anni ha tentato di uccidere. Griffin torna al suo nascondiglio per preparare le armi mentre David recupera Millie andando a casa sua. La ragazza lo caccia e David, vedendo i \"Paladini\" avvicinarsi, la teletrasporta da Griffin, che si infuria perch\u00e9 i loro nemici possono raggiungerli con un macchinario che mantiene aperti i wormhole lasciati dai loro salti dato che normalmente impiegano pochi secondi a chiudersi.\nTra il nascondiglio di Griffin e l'appartamento di Millie scaturisce cos\u00ec un combattimento. Mentre David viene subito neutralizzato, Griffin uccide alcuni nemici e affronta nuovamente Roland in un duro scontro. David, vedendo sua madre in una delle foto dei vari \"Paladini\" identificati da Griffin, si rende conto che quest'ultima fa parte dell'organizzazione. Roland viene respinto da Griffin che ruba il macchinario per impedirgli di tornare, ma questi riesce prima a rapire Millie attraverso il wormhole.\nGriffin decide di uccidere Roland e gli altri piazzando una bomba nell'appartamento, ma David si oppone perch\u00e9 cos\u00ec morir\u00e0 anche Millie. Griffin risponde che \u00e8 un danno collaterale e gli rivela perch\u00e9 sia ossessionato dall'uccidere Roland: quando aveva cinque anni l'uomo entr\u00f2 in casa sua per eliminarlo ed uccise i suoi genitori davanti a lui. David ruba il detonatore e i due iniziano a litigare per ottenerne il possesso teletrasportandosi in giro per il mondo in una frenetica rincorsa. Alla fine, David intrappola Griffin in un traliccio elettrico in Cecenia. Griffin propone di aiutarlo, ma David lo ignora e decide di fare da solo.\nRoland, usando Millie come esca, intrappola David con vari cavi connessi a tutto l'appartamento, impedendogli quindi di andarsene senza portare con s\u00e9 l'intero posto, cosa estremamente difficile e che potrebbe ucciderlo per lo sforzo. David, usando tutte le sue energie, teletrasporta l'appartamento, insieme a Millie e Roland, nel fiume dove cadde a quindici anni liberandosi dai cavi e \"salta\" poi ancora nella biblioteca della citt\u00e0. Gettandosi su Roland, David lo teletrasporta in una grotta al centro di una parete rocciosa del Gran Canyon, dicendogli che i \"Jumper\" non sono obbligatoriamente una minaccia, infatti lo lascia vivo e \"salta\" via.\nTempo dopo David bussa alla porta della casa dove ora abita sua madre, ad aprirgli \u00e8 Sophie, una ragazza, cos\u00ec David scopre che la donna si \u00e8 risposata e che Sophie \u00e8 sua sorella. Mary gli spiega che a cinque anni lui fece il primo \"salto\", perci\u00f2 aveva due scelte: ucciderlo o andarsene per proteggerlo. La donna gli ribadisce il suo affetto e David se ne va, teletrasportandosi con Millie.\nPersonaggi.\nDavid Rice: ragazzo \"Jumper\", a scuola da ragazzino era un imbranato vittima dei bulli, soffrendo la mancanza di una madre che abbandon\u00f2 lui e suo padre quando aveva cinque anni. Dopo aver scoperto casualmente di potersi teletrasportare, scappa di casa e inizia a rapinare le banche con le sue abilit\u00e0, trascorrendo otto anni nel lusso e nel divertimento in giro per il mondo. Si ritrover\u00e0 di colpo a combattere per la sua vita quando scopre che un'organizzazione segreta dedita all'uccisione dei \"Jumper\" chiamata \"I Paladini\" gli d\u00e0 la caccia.\nGriffin: ragazzo \"Jumper\". A differenza di David, \u00e8 da sempre consapevole del pericolo che corrono quelli come lui e combatte da anni i \"Paladini\", senza esitare ad ucciderli durante i loro scontri poich\u00e9 segue la regola dell'\"uccidi o vieni ucciso\". Odia profondamente Roland e da 10 anni cerca di ucciderlo perch\u00e9, quando ne aveva solo 5, arriv\u00f2 a casa sua e uccise i suoi genitori. Per vendicarsi \u00e8 anche disposto a sacrificare altre persone, dichiarando che tutti devono sacrificare qualcosa, come lui dovette perdere la sua famiglia.\nRoland: membro dei \"Paladini\". Uno dei pi\u00f9 spietati e abili combattenti dell'organizzazione. Odia profondamente i \"Jumper\" e nel suo fanatismo \u00e8 convinto che siano tutti abomini dannati che abusano di un potere che spetta solo a Dio. Non esita ad uccidere famiglie, amici e amori delle sue vittime per impedire che lo ostacolino nel suo scopo. Per otto anni ha cercato di trovare David, comprendendo che il solo motivo per cui non ci fosse riuscito era che qualcuno lo stesse proteggendo nell'ombra. Ha affrontato diverse volte Griffin, un altro \"Jumper\" che gli sfugge da anni.\nMillie Harris: ragazza per la quale David aveva una cotta sin da ragazzino. Lo rivede dopo otto anni e inizia una storia con lui, venendo per\u00f2 per questo coinvolta nella lotta di quest'ultimo contro i \"Paladini\".\nWilliam Rice: padre di David. Soffre molto per l'abbandono della moglie quando il figlio aveva cinque anni. Quando anche il figlio scompare molti lo danno per morto, ma lui si convince che sia ancora vivo e desidera solo che torni a casa.\nMary Rice: madre di David. Abbandon\u00f2 lui e il marito quando aveva solo cinque anni, apparentemente senza ragione. In realt\u00e0 lo fece perch\u00e9 fa parte dei \"Paladini\" e andarsene fu l'unica alternativa all'uccidere il proprio figlio, che da allora comunque continua a proteggere dall'interno, riuscendoci per otto anni. Nel frattempo si \u00e8 sposata nuovamente e ha avuto una figlia.\nProduzione.\nLa New Regency Productions ha acquisito i diritti cinematografici del romanzo \"Jumper\" nel novembre 2005, assumendo subito Steven Gould come regista. Il primo scritto adattato dal romanzo \u00e8 stato stilato da David S. Goyer e successivamente \u00e8 stato revisionato da Jim Uhls. Il casting \u00e8 cominciato in aprile 2006: subito sono state candidate per il ruolo di Millie Harris, le attrici Siraj Shaik, Teresa Palmer e Sai Chand. La parte \u00e8 andata in giugno a Teresa Palmer. \u00c8 stato chiarito dalla 20th Century Fox che l'intenzione \u00e8 quella di creare una trilogia.\nDue settimane prima dell'inizio delle riprese, sono state aperte le candidature per il ruolo del protagonista David Rice. \u00c8 stato proposto in primis l'attore Hayden Christensen che dopo aver declinato l'offerta pi\u00f9 volte ha infine accettato; la seconda scelta cadeva sul rapper e attore statunitense Eminem che ha rifiutato l'offerta senza aspettare l'inizio delle contrattazioni.\nRiprese.\nLe riprese sono cominciate il 28 agosto 2006 nella citt\u00e0 di Peterborough in Canada. In ottobre 2006 la prima unit\u00e0 di scene si \u00e8 spostata a Toronto e proprio in questo periodo l'attrice Teresa Palmer ha abbandonato il cast a favore di Rachel Bilson, gi\u00e0 nota per le sue interpretazioni nella serie televisiva \"The O.C.\". Verso la fine di novembre 2006 il regista Doug Liman ha richiesto alla regione Lazio e all'organizzazione Roma Film Commission il permesso di filmare all'interno del Colosseo per ultimare la lavorazione. Nella prima sceneggiatura era previsto lo scontro al Pantheon e non al Colosseo, ma poich\u00e9 il copione ha subito tre revisioni molte ambientazioni sono state cambiate. Le riprese al Colosseo sono state ultimate l'8 dicembre 2006, dopodich\u00e9 il personale tecnico e artistico del film si \u00e8 spostato nuovamente a Toronto in Canada e infine a Tokyo. La lavorazione \u00e8 terminata il 12 gennaio 2007. Il budget del film \u00e8 stato di circa 85.000.000 $.\nPromozione.\nIl primo teaser trailer del film \u00e8 stato pubblicato su Internet il 10 ottobre 2007.\nIl film \u00e8 stato fortemente soggetto a marketing virale da parte dei siti \"WhatWeird.com\" e YouTube, dove sono stati inseriti trailer e scene tagliate; inoltre il fenomeno internet \"lonelygirl15\" ha mostrato la trama completa prima della distribuzione cinematografica della pellicola.\nIl 3 febbraio 2008 l'attore Samuel L. Jackson \u00e8 stato ospite in un programma della rete televisiva Fox Broadcasting Company che ha messo in onda la 42\u00aa edizione annuale del Super Bowl nel football americano. Qui, prima dell'inizio dell'edizione, ha pubblicizzato il film con recensioni positive, locandine e fotografie del set.\nDistribuzione.\nIl film \u00e8 uscito nelle sale cinematografiche degli Stati Uniti d'America il 14 febbraio 2008, mentre in quelle Italiane il 29 febbraio 2008.\nAccoglienza.\nIncassi.\nIl film ha debuttato negli Stati Uniti il 14 febbraio 2008, dove \u00e8 stato proiettato in 3.428 cinema.\nLa prima settimana di proiezione l'incasso \u00e8 stato di 27.354.808 $ nei soli Stati Uniti.\nAltri media.\nGraphic novel.\nIl 13 febbraio 2008 la casa editrice Oni Press ha pubblicato un graphic novel ispirata parzialmente alle vicende del film, titolata \".\nIl romanzo a fumetti \u00e8 stato scritto da Nunzio DeFilippis e Christina Weir, e illustrato da Brian Hurtt.\nVideogioco.\nIl 12 febbraio 2008 la societ\u00e0 Brash Entertainment ha messo sul mercato un videogioco tratto dal film, titolato \". Il videogioco \u00e8 disponibile per Nintendo Wii, Xbox 360 e PlayStation 2."}
{"id": "1378304", "revid": "1632387", "url": "https://it.wikipedia.org/wiki?curid=1378304", "title": "The Blue (Novembre)", "text": "The Blue \u00e8 il settimo album della progressive death metal/gothic metal band italiana Novembre pubblicato nel 2007 dalla Peaceville Records."}
{"id": "1378305", "revid": "2730", "url": "https://it.wikipedia.org/wiki?curid=1378305", "title": "Kool and the gang", "text": ""}
{"id": "1378307", "revid": "2730", "url": "https://it.wikipedia.org/wiki?curid=1378307", "title": "Kool &amp; the gang", "text": ""}
{"id": "1378309", "revid": "767487", "url": "https://it.wikipedia.org/wiki?curid=1378309", "title": "Ciofr\u00e2ngeni", "text": "Ciofr\u00e2ngeni \u00e8 un comune della Romania di 2.564 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 5 villaggi: Burcu\u0219i, Ciofr\u00e2ngeni, Lacurile, Piatra, Schitu Matei."}
{"id": "1378311", "revid": "287204", "url": "https://it.wikipedia.org/wiki?curid=1378311", "title": "Ciofrangeni", "text": ""}
{"id": "1378313", "revid": "1632387", "url": "https://it.wikipedia.org/wiki?curid=1378313", "title": "New Testament", "text": "New Testament \u00e8 una raccolta della band speed thrash metal canadese Exciter, pubblicato nel 2004 dalla Osmose Productions."}
{"id": "1378314", "revid": "78273", "url": "https://it.wikipedia.org/wiki?curid=1378314", "title": "Grotte dei Balzi rossi", "text": ""}
{"id": "1378319", "revid": "110157", "url": "https://it.wikipedia.org/wiki?curid=1378319", "title": "Ciom\u0103ge\u0219ti", "text": "Ciom\u0103ge\u0219ti \u00e8 un comune della Romania di 1.176 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 9 villaggi: Becule\u0219ti, Bratia, Ciom\u0103ge\u0219ti, Cungrea, Dogari, Fedelesoiu, Giuclani, P\u0103une\u0219ti, R\u0103dute\u0219ti."}
{"id": "1378324", "revid": "287204", "url": "https://it.wikipedia.org/wiki?curid=1378324", "title": "Ciomagesti", "text": ""}
{"id": "1378326", "revid": "709565", "url": "https://it.wikipedia.org/wiki?curid=1378326", "title": "Il re d'inverno", "text": "Il re d'inverno \u00e8 un romanzo di Bernard Cornwell, primo della serie dei cinque libri de \"Il romanzo di Excalibur\", che vede come protagonista Derfel Cadarn.\nTrama.\nDerfel crebbe insieme a Merlino nella sua comunit\u00e0 nella Torre dell'Isola di Cristallo (Glastonbury) dove divenne amico di Nimue, un'altra bambina con il favore degli dei. Egli fu presente alla rocca di Cadarn per la nascita di Mordred e partecip\u00f2 all'incontro di Glevum dove furono scelti i protettori di Mordred. Dopo la morte di Uther Pendragon l'Isola di Cristallo fu attaccata da Gundleus, e Derfel scapp\u00f2 con Nimue, prendendo con s\u00e9 la spada del suo defunto maestro Hywelbane. Sulla strada per la Rocca di Cadarn Derfel uccise il suo primo nemico che aveva assaltato il convoglio e in seguito proprio davanti alla Rocca fece il suo primo incontro con Art\u00f9.\nDerfel fece le sue prime esperienze militari tra i soldati di Owain e partecip\u00f2 ad un raid nel Kernow durante il quale, per ottenere ricchezze personali, Owain ordina la strage di un villaggio di innocenti e per questo verr\u00e0 sifdato a duello e ucciso da Art\u00f9. Derfel divenne un uomo di Art\u00f9 e dopo qualche anno uno dei signori della guerra di Art\u00f9 acquisendo il soprannome di Cadarn che significa \"possente\". Derfel port\u00f2 i suoi soldati in Bretagna su richiesta di Art\u00f9 per aiutare re Ban a difendere la rocca di Trebes contro i Franchi. Qui incontr\u00f2 Lancillotto e Galahad, e ritrov\u00f2 Merlino. Quando la citt\u00e0 fu presa dai Franchi torn\u00f2 in Dumnonia insieme a Galahad con la barca di Merlino. \nLe tre Ferite.\nNella narrazione si fa riferimento a \"tre Ferite\" che una persona deve subire per riuscire a diventare un vero sacerdote degli dei: la Ferita del Corpo, la Ferita dell'Orgoglio e la Ferita della Mente (la pazzia). Morgana ha ricevuto solo la prima in un incendio che l'ha sfigurata, uccidendo anche suo marito. Nimue invece le ricever\u00e0 tutte e tre: le prime due durante l'assalto dell'Isola di Cristallo da parte di Gundles (che la stuprer\u00e0 e le caver\u00e0 un occhio), mentre la terza Ferita verr\u00e0 contratta pi\u00f9 avanti, quando Nimue, messa in prigione dal vescovo Sansum, impazzir\u00e0. A causa di quest'ultima Nimue verr\u00e0 portata all'isola dei Morti.\nFocalizzazione.\nIl romanzo ha un punto di vista particolare. La storia non \u00e8 narrata da un narratore esterno, bens\u00ec dallo stesso Derfel che, diventato monaco in vecchiaia, sta scrivendo le memorie della sua vita per la giovane regina Igraine, all'oscuro del suo vescovo Sansum, che le ritiene \"eretiche\". Per sfuggire alle perquisizione di Sansum, Derfel scrive in sassone, Igraine ogni mese viene a ritirare gli scritti, dicendo al vescovo che sta traducendo il vangelo in sassone. Successivamente Igraine le fa tradurre dal suo scrivano in lingua britannica, per poterle finalmente leggere."}
{"id": "1378327", "revid": "2056951", "url": "https://it.wikipedia.org/wiki?curid=1378327", "title": "Persone uccise negli anni di piombo (1978)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1978."}
{"id": "1378329", "revid": "439868", "url": "https://it.wikipedia.org/wiki?curid=1378329", "title": "Diaz", "text": ""}
{"id": "1378336", "revid": "1226", "url": "https://it.wikipedia.org/wiki?curid=1378336", "title": "Logan's Run", "text": ""}
{"id": "1378338", "revid": "1226", "url": "https://it.wikipedia.org/wiki?curid=1378338", "title": "Logan's run", "text": ""}
{"id": "1378341", "revid": "1543377", "url": "https://it.wikipedia.org/wiki?curid=1378341", "title": "Lysidice collaris", "text": "Lysidice collaris (Grube) \u00e8 un anellide policheto della famiglia degli Eunicidi.\n\u00c8 un componente della comunit\u00e0 bentonica associata alla \"Posidonia oceanica\"."}
{"id": "1378342", "revid": "188323", "url": "https://it.wikipedia.org/wiki?curid=1378342", "title": "Kawasaki GPZ 500 S", "text": ""}
{"id": "1378344", "revid": "712828", "url": "https://it.wikipedia.org/wiki?curid=1378344", "title": "Nanao Ise", "text": ""}
{"id": "1378346", "revid": "1714743", "url": "https://it.wikipedia.org/wiki?curid=1378346", "title": "Agnese di Boemia", "text": "Non va confusa con l'Agnese di Boemia, morta nel 1268, che fu seconda moglie di Enrico III di Mei\u00dfen.\nBiografia.\nFiglia del re di Boemia Ottocaro I e di sua moglie Costanza d'Ungheria (sorella del re di Ungheria Andrea II), era strettamente imparentata ai santi Ludmilla, Venceslao (entrambi suoi avi), Edvige (cognata dello zio Andrea II), Elisabetta (sua cugina prima) e Margherita.\nVenne allevata da sant'Edvige nel monastero cistercense di Trzebnica, e poi in quello premostratense di Doksany: all'et\u00e0 di otto anni venne promessa in moglie ad Enrico, figlio ed erede dell'imperatore Federico II di Svevia, e inviata alla corte di Vienna per ricevere una formazione adeguata ad una futura sovrana.\nColpita dal messaggio di Francesco d'Assisi, matur\u00f2 la sua vocazione religiosa e, con il sostegno di papa Gregorio IX, ruppe il fidanzamento con Enrico e si ritir\u00f2 a Praga. Nella citt\u00e0 boema fond\u00f2 il primo convento di frati minori della regione (1232) e annesso al convento un ospedale per i poveri: per la sua gestione cre\u00f2 una confraternita laicale (detta dei Crocigeri) che nel 1237 venne elevata dal pontefice al rango di ordine religioso.\nNel 1234 fond\u00f2 un monastero di clarisse sulle rive della Moldava e santa Chiara vi invi\u00f2 cinque delle sue religiose: Agnese stessa vi si ritir\u00f2 l'11 giugno (festa della Pentecoste) dello stesso anno. In seguito ne divenne badessa e conserv\u00f2 tale carica fino alla morte. Venne sepolta nella chiesa di San Giorgio.\nIl culto.\nAgnese di Boemia divenne oggetto di devozione popolare sin dalla sua morte: il 28 novembre 1874 papa Pio IX ne approv\u00f2 il culto e le attribu\u00ec ufficialmente il titolo di beata. Il 12 novembre 1989 papa Giovanni Paolo II l'ha canonizzata nel corso di una solenne cerimonia in piazza San Pietro.\nMemoria liturgica il 2 o 6 marzo."}
{"id": "1378349", "revid": "287204", "url": "https://it.wikipedia.org/wiki?curid=1378349", "title": "Cocu", "text": "Il termine Cocu si pu\u00f2 riferire a diversi soggetti:"}
{"id": "1378352", "revid": "188323", "url": "https://it.wikipedia.org/wiki?curid=1378352", "title": "Kawasaki GPZ 250", "text": ""}
{"id": "1378354", "revid": "188323", "url": "https://it.wikipedia.org/wiki?curid=1378354", "title": "Kawasaki GPZ 305", "text": ""}
{"id": "1378356", "revid": "188323", "url": "https://it.wikipedia.org/wiki?curid=1378356", "title": "Kawasaki GPZ 400", "text": ""}
{"id": "1378357", "revid": "1543377", "url": "https://it.wikipedia.org/wiki?curid=1378357", "title": "Kawasaki GPZ 550", "text": "La GPZ 550 \u00e8 una motocicletta stradale prodotta dalla casa motociclistica giapponese Kawasaki dal 1978 al 1990 che ha dato inizio alla serie delle Kawasaki GPZ.\nIl contesto.\nLa prima versione, prodotta in un'unica serie dal 1978 al 1981 e denominata KZ550D1, aveva una carrozzeria squadrata simile alle altre Kawasaki di quegli anni ed era dotata di un motore, in parte colorato in nero ed in parte cromato, a quattro cilindri in linea con 8 valvole con una potenza di 59 cv a 9000 giri, raffreddato ad aria; per il periodo a cui apparteneva presentava alcune novit\u00e0 quali i carburatori a depressione, una forcella anteriore ad aria pressurizzata marca Showa ed un cupolino di serie rigidamente collegato alla forcella che sulle moto di allora era abbastanza raro.\nLa seconda versione, quella che in Italia ha avuto il maggior successo e contendeva lo scettro di regina delle medie cilindrate sportive con le quadricilindriche Honda CBX550F e Suzuki GSX550EF (la Yamaha XZ550 di allora era bicilindrica ed era considerata troppo turistica), \u00e8 stata prodotta dal 1982 al 1984 in tre serie (KZ550H1, KZ550H2 e KZ550H2A) praticamente identiche tranne alcuni particolari secondari e le colorazioni.\nAveva una carrozzeria meno spigolosa, specie nel gruppo fianchetti-sella-codino, ma comunque assomigliava alla prima versione, specialmente all'avantreno dove la forcella ed il cupolino erano esteticamente uguali.\nInvece la meccanica era molto differente, con il motore completamente rivisto e colorato in nero, potenziato fino a 64CV, alla ciclistica con il debutto su una moto di serie del monoammortizzatore \"Unitrack\" che ancora oggi viene utilizzato opportunamente rivisto e migliorato.\nInoltre un'anteprima dell'epoca era costituita dal cruscotto con indicatore carburante ed altre segnalazioni realizzate con un display a cristalli liquidi.\nLa terza versione, che riprendeva l'estetica di famiglia delle sorelle maggiori \"750 Unitrak\" e \"1100 Unitrack\", denominata ZX550A e prodotta fino al 1990 in diverse serie (A1-A6) non facilmente distinguibili fra loro se non per le colorazioni e per piccoli affinamenti tecnici, in Italia non ha avuto molto successo, mentre in alcuni paesi europei \u00e8 stata un best seller.\nIl motore era identico alla seconda versione, mentre la ciclistica adottava la ruota anteriore da 18 pollici anzich\u00e9 da 19.\nLa carrozzeria era decisamente pi\u00f9 arrotondata delle versioni precedenti, con un cupolino abbastanza esteso fissato al telaio e non pi\u00f9 alla forcella, con le marmitte piegate verso l'alto e la strumentazione divisa in due pannelli separati, uno in posizione tradizionale composta da contagiri e contachilometri, ed uno sul serbatoio, abbastanza scomodo dal punto di vista ergonomico, composto dall'indicatore del carburante e di altre anomalie a cristalli liquidi, oltre alle spie luminose per le tradizionali segnalazioni."}
{"id": "1378358", "revid": "188323", "url": "https://it.wikipedia.org/wiki?curid=1378358", "title": "Kawasaki GPZ 600", "text": ""}
{"id": "1378359", "revid": "188323", "url": "https://it.wikipedia.org/wiki?curid=1378359", "title": "Kawasaki GPZ 500", "text": ""}
{"id": "1378360", "revid": "188323", "url": "https://it.wikipedia.org/wiki?curid=1378360", "title": "Kawasaki GPZ 1000", "text": ""}
{"id": "1378362", "revid": "188323", "url": "https://it.wikipedia.org/wiki?curid=1378362", "title": "Kawasaki GPZ 1100", "text": ""}
{"id": "1378364", "revid": "433605", "url": "https://it.wikipedia.org/wiki?curid=1378364", "title": "Tonnarella", "text": "Tonnarella di Furnari o semplicemente Tonnarella (\"T\u00f9nnaredda\" in siciliano) \u00e8 una frazione del comune di Furnari, situata a circa 4,5\u00a0km a nord del capoluogo comunale.\nEtimologia.\nInizialmente denominata Furno, nata come un ridotto di barche a poca distanza dalla Torre di guardia o Torre Forte di Furnari, che si ritiene abbia alloggiato il Re Ruggero II d'Altavilla.\nIl nome di \"Tonnarella\" deriva dalla tonnara posta presso l'antica Torre dei Saraceni, risalente al 1479 ed abbattuta agli inizi del Novecento. Successivamente, dopo anche la demolizione dell'ormai vetusta torre di guardia, il ridotto di Furnari, denominato allora \"Furno\", fu cambiato in \"Tonnarella\", verso la met\u00e0 dell'Ottocento.\nGeografia fisica.\nSi trova sulla costa tirrenica, lungo l'omonima strada provinciale. Le localit\u00e0 pi\u00f9 vicine sono quelle di Furnari, Portorosa e Terme Vigliatore.\nStoria.\nLa torre di guardia fu costruita nel 1479 dalla famiglia Furnari, per poi essere acquistata l'anno successivo da una nobile famiglia di origini trapanesi, i \"Cubbi\". Tutto il territorio portava il nome della famiglia, e fu cos\u00ec che si costruirono le prime casupole di pescatori.\nNel 1757, al Principe di Furnari, nonostante avesse ottenuto la Real Concessione, fu proibito dal Tribunale del Real Patrimonio di mettere in esercizio la Tonnara in quanto non distava pi\u00f9 di tre miglia da quella di Oliveri, come enunciava un ordine di anzidetto Tribunale del 15 aprile 1757. Solo attraverso la compravendita, da parte del barone Pirrello di Furnari, di un'altra tonnara, questa volta dislocata a Salic\u00e0, frazione di Castroreale, si riusc\u00ec a mettere in funzione la tonnara di Furnari.\nLa Torre della Tonnara di Furno fu una torre di difesa costiera che faceva parte del sistema di torri costiere della Sicilia quale sistema difensivo di avvistamento di navigli saraceni. Infatti le coste mediterranee erano tormentate dai corsari barbareschi e dai corsari ottomani. Tanto pi\u00f9 necessaria era la torre in quanto doveva difendere i frutti della pesca e della lavorazione del tonno dell'annessa tonnara.\nLa sua dislocazione coincide con l'attuale Contrada \"Torre Forte\" di Tonnarella.\nTramite il Regio Decreto del 4 agosto 1913 n. 983, pubblicato sulla Gazzetta Ufficiale del 26 agosto 1913 n. 199, provvedimento divenuto attivo dal 1\u00ba settembre 1913, venne decretato il trasferimento della \"Delegazione di porto di Furnari\" (nel Compartimento marittimo di Messina) dal comune omonimo alla frazione \"Tonnarella\", assumendo il nome di \"Delegazione di porto di Tonnarella\" (Furnari).\nMonumenti e luoghi d'interesse.\nChiesa Maria Santissima di Trapani.\nGi\u00e0 al tempo in cui sorse Tonnarella c'era una piccola cappella di propriet\u00e0 dei \"Cubbi\", ove si venerava un'immagine della Madonna in alabastro che richiamava quella della Madonna di Trapani, citt\u00e0 natale del proprietario. La statua \u00e8 ancora esistente e si trova nella chiesa sorta nel secolo scorso. Ai piedi di questa si trova lo stemma nobiliare dei \"Cubbi\".\nLa leggenda racconta che circa 80 anni fa, alcuni pescatori provenienti da Trapani con delle barche a vela, portando con loro la statua di una Madonna, si imbatterono in un temporale e fecero naufragio. Sentendo prossima la fine, i naufraghi fecero un voto: se la Madonna li avesse salvati, in qualsiasi posto avessero toccato terra, le avrebbero costruito una chiesa. Dopo non poche peripezie, approdarono sulla spiaggia di Tonnarella e qui, come avevano promesso, costruirono una chiesetta nella quale lasciarono la loro Madonnina che, da allora, divent\u00f2 la patrona della frazione di Tonnarella.\nTramite il Decreto del Capo provvisorio dello Stato, del 3 ottobre 1946 n.739, venne riconosciuta, agli effetti civili, l'erezione della Parrocchia di \"Santa Maria di Trapani\", intitolata in onore della Madonna.\nLa chiesa di Tonnarella venne ultimata nel febbraio 1965, nello stesso luogo dove era stata costruita la prima Chiesa, demolita nel luglio del 1961 perch\u00e9 molto piccola e ormai fatiscente. La chiesa \u00e8 a pianta rettangolare e a navata unica.\nEconomia.\nTurismo.\nTonnarella \u00e8 la frazione a vocazione turistica del comune di Furnari, e da diversi decenni ha ottenuto un eccellente flusso turistico estivo, unitamente ad un poderoso sviluppo edilizio.\nFeste e tradizioni.\nLa festa di Maria Santissima di Trapani, la seconda domenica di agosto, \u00e8 divenuta negli anni motivo di richiamo per migliaia di persone che provengono dai paesi pi\u00f9 vicini poich\u00e9, oltre alla processione per le vie del paese, la statua della Madonna viene portata a mare sulle barche dei pescatori del luogo, in un'incantevole quanto splendida processione che inizia al tramonto, e che da Tonnarella giunge fino ai paesi limitrofi. Al rientro la statua viene accolta sulla spiaggia da splendide fiaccolate.\nInfrastrutture e trasporti.\nStrade.\nTonnarella \u00e8 situata lungo l'omonima strada provinciale, la SP99. Il casello autostradale pi\u00f9 prossimo \u00e8 quello di Falcone sull'Autostrada A20, distante circa 3\u00a0km.\nDagli anni ottanta, in concomitanza della realizzazione dell'approdo turistico di Portorosa, vi era l'idea di realizzare uno svincolo autostradale per Portorosa; recentemente vi \u00e8 il progetto della realizzazione dello svincolo \"Furnari-Portorosa\".\nFerrovie.\nTonnarella \u00e8 servita dalla ferrovia Palermo-Messina.\nLo scalo ferroviario \u00e8 quello di Novara-Montalbano-Furnari a 3,5\u00a0km di distanza da Tonnarella.\nSport.\nLa squadra di calcio locale \u00e8 l'Asd Pro Tonnarella, che nel campionato di Prima Categoria girone C Sicilia. Nella sua storia vanta anche campionati di Promozione."}
{"id": "1378365", "revid": "767487", "url": "https://it.wikipedia.org/wiki?curid=1378365", "title": "Cocu (Arge\u0219)", "text": "Cocu \u00e8 un comune della Romania di 2.366 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 8 villaggi: Cocu, Cruci\u0219oara, Pope\u0219ti, B\u0103rb\u0103te\u0219ti, Richi\u021bele de Sus, Richi\u021bele de Jos, Greab\u0103n, Cocusi F\u0103c\u0103l\u0103te\u0219ti."}
{"id": "1378368", "revid": "1543377", "url": "https://it.wikipedia.org/wiki?curid=1378368", "title": "Salvatore Di Cristina", "text": "Biografia.\nNasce a Palermo, citt\u00e0 capoluogo di provincia e sede arcivescovile, il 16 marzo 1937, da una famiglia di cattolici praticanti.\nFormazione e ministero sacerdotale.\nCompie gli studi nel seminario arcivescovile di Palermo.\nIl 2 luglio 1960 \u00e8 ordinato presbitero dal cardinale Ernesto Ruffini, arcivescovo di Palermo.\nA Roma, presso l'Istituto patristico della Pontificia Universit\u00e0 Lateranense, consegue il dottorato in Teologia e Scienze patristiche con una tesi su \"Il pastore e il gregge nella primitiva letteratura cristiana\".\n\u00c8 collaboratore in diverse parrocchie dell'arcidiocesi: Sant'Ippolito come cappellano e a Bagheria ad Aspra come vicario parrocchiale.\nPer molti anni \u00e8 educatore presso il seminario arcivescovile con funzione di vice-rettore, pro-rettore, insegnante di materie letterarie e anche padre spirituale. Nel 1998 il nuovo arcivescovo di Palermo Salvatore De Giorgi lo nomina vicario generale.\n\u00c8 docente di patrologia presso l'Istituto Filosofico-Teologico per la Sicilia occidentale, oggi Facolt\u00e0 teologica di Sicilia, di cui \u00e8 anche preside ed insegnante fino alla nomina episcopale. \u00c8 cofondatore e primo direttore della \"Scuola teologica di base\" di Palermo. Dal 1994 al 2004 \u00e8 consultore della Congregazione per l'educazione cattolica e membro della commissione episcopale per la scuola e l'universit\u00e0 della Conferenza Episcopale Italiana.\n\u00c8 membro della Commissione presbiterale siciliana, moderatore del III Convegno delle Chiese di Sicilia, amministratore e segretario della Conferenza episcopale siciliana.\nMinistero episcopale.\nIl 23 dicembre 2000 papa Giovanni Paolo II lo nomina vescovo titolare di Bilta ed ausiliare di Palermo. Il 26 gennaio 2001 riceve l'ordinazione episcopale, nella basilica cattedrale di Palermo, dal cardinale Salvatore De Giorgi, co-consacranti il cardinale Salvatore Pappalardo e il vescovo Vincenzo Cirrincione.\nIl 2 dicembre 2006 papa Benedetto XVI lo nomina arcivescovo di Monreale e abate di Santa Maria del Bosco; era gi\u00e0 amministratore apostolico della sede dal 2 ottobre, a seguito dell'improvvisa scomparsa dell'arcivescovo Cataldo Naro. Il 23 dicembre prende possesso dell'arcidiocesi.\nDurante il suo episcopato inaugura nel 2009 la nuova sede del seminario arcivescovile, promuove la creazione del Museo diocesano che inaugura nel 2011 e si prodiga per il mantenimento della Casa di riposo \"Benedetto Balsamo\" di cui inaugura la nuova sede nel 2013.\nDal punto di vista pastorale, instituisce nel 2010 la Commissione liturgica diocesana; \u00e8 autore di quattro lettere pastorali.\nL'8 febbraio 2013 papa Benedetto XVI accetta la sua rinuncia al governo pastorale dell'arcidiocesi di Monreale, presentata per raggiunti limiti di et\u00e0; gli succede Michele Pennisi, fino ad allora vescovo di Piazza Armerina. Rimane amministratore apostolico dell'arcidiocesi fino all'ingresso del successore, avvenuto il 26 aprile seguente.\n\u00c8 stato membro della Commissione per il clero della Conferenza Episcopale Italiana.\nGenealogia episcopale.\nLa genealogia episcopale \u00e8:\nAraldica.\nBlasonatura: Troncato: nel primo di azzurro, a tre filetti ondati di argento posti in sbarra, accompagnati da una stella a sette punte di oro a destra e da un monte di tre cime all'italiana al secondo, sormontato da una corona del terzo, a sinistra; nel secondo di oro, a quattro fasce ridotte di verde.\nOrnamenti: galero e croce patriarcale.\nMotto: \"Christi gregi deserviens\" (A servizio del gregge di Cristo), preso dalla Lettera ai Corinzi di Clemente di Roma."}
{"id": "1378373", "revid": "729019", "url": "https://it.wikipedia.org/wiki?curid=1378373", "title": "Jaguar XK Type", "text": "Con la sigla XK sono identificate una serie di autovetture sportive prodotte dalla Jaguar a partire dal 1948. La serie \"XK\" degli anni cinquanta nacque, si pu\u00f2 dire, attorno al nuovo omonimo motore, progettato e sperimentato subito dopo la Seconda guerra mondiale. Nel listino Jaguar le \"XK\" presero il posto delle sportive SS100.\nXK120 (1948-1954).\nLa prima vettura sportiva Jaguar del dopoguerra venne lanciata al Salone dell'automobile di Londra il 27 ottobre 1948.\nDotata di un solido telaio a longheroni e traverse, derivato da quello della berlina Jaguar Mark V, da cui ereditava anche le sospensioni anteriori a ruote indipendenti con quadrilateri deformabili e quelle posteriori ad assale rigido con balestre a foglia, la \"XK120\" (questo il nome della prima serie del '48) si distingueva per la linea sinuosa ed elegante che caratterizzava la carrozzeria, realizzata interamente in alluminio.\nDisponibile inizialmente nella sola versione \"OTS\" (\"Open Two Seater\"), ovvero roadster 2 posti completamente priva di capote, la \"XK120\" era spinta da un nuovo 6 cilindri in linea bialbero di 3.442 cm\u00b3, alimentato da 2 carburatori \"SU\", capace di erogare 160 cavalli. Il moto era trasmesso alle ruote (ovviamente la trazione era posteriore) attraverso un cambio manuale a 4 rapporti (con overdrive a richiesta), mentre la frenata era assicurata da 4 grossi tamburi (quelli anteriori autoventilati). Lo sterzo era a circolazione di sfere.\nGrazie al peso contenuto la roadster Jaguar era in grado di raggiungere una velocit\u00e0 massima di 120 miglia orarie (da cui la cifra nel nome del modello), pari a circa 200 km/h. Il successo fu immediato, tanto che vennero ampiamente superate le cadenze giornaliere previste, grazie anche ad alcuni successi in gara.\nAlla fine del 1950, per contenere i costi di produzione, la carrozzeria divenne d'acciaio, ma l'alluminio continu\u00f2 ad essere impiegato per cofani e portiere. Nel 1951 nacque la versione \"FHC\" (\"Fixed Head Coup\u00e9\") con tetto rigido fisso in metallo (in pratica la versione coup\u00e9). Per compensare l'aggravio di peso (dell'ordine dei 200 kg) la potenza venne elevata a 180 cavalli. Lo stesso motore venne proposto anche per la \"OTS\" (versione \"SE\") in alternativa a quello da 160 cavalli. La maggior potenza era stata ottenuta adottando una nuova testata mentre l'alimentazione rimaneva affidata a 2 carburatori SU.\nNel novembre del 1952 debutt\u00f2 anche la versione \"DHC\" (\"Drop Head Coup\u00e9\"), ovvero la versione spider con capote di tela.\nCon l'occasione tutte le \"XK120\" beneficiarono di alcune modifiche tecniche: il ponte posteriore, sempre ad assale rigido, adott\u00f2 lo schema \"Salisbury\", mentre lo sterzo divenne a cremagliera. Anche la \"DHC\" era disponibile in versione standard o nella ricca\"SE\".\nXK140 (1954-1957).\nNel 1954 un restyling trasform\u00f2 la \"XK120\" in \"XK140\". La modifica pi\u00f9 importante fu l'adozione, per le versioni \"FHC\" e \"DHC\", di un abitacolo pi\u00f9 ampio e dotato di un piccolo sedile posteriore (comunque insufficiente al trasporto di persone adulte). La plancia rivestita di radica di noce possedeva una andamento sinuoso con molte cromature e una strumentazione di grandi dimensioni. Dal punto di vista estetico, invece, tutte le versioni adottarono paraurti pi\u00f9 spessi cromati che conferirono all'autovettura una maggiore eleganza ed esclusivit\u00e0, la calandra esponeva un disegno rivisto e pi\u00f9 sportivo rispetto al passato, i nuovi profili cromati sul cofano motore e sul bagagliaio arricchirono il quadro innovativo oltre ai nuovi rivestimenti interni e alle rifiniture di qualit\u00e0 superiore rispetto alla XK120. Inoltre venne eliminata la carenatura nei parafanghi posteriori.\nSotto il profilo tecnico la XK140 introdusse le nuove motorizzazioni potenziate rispettivamente a 190 cavalli per la versione standard e 210 cavalli per la pi\u00f9 lussuosa \"SE\" a tre carburatori. Le sospensioni anteriori e posteriori vennero irrigidite del 10% garantendo una guida ancora pi\u00f9 sportiva e precisa soprattutto in curva. L'assetto aveva subito dei leggeri rimaneggiamenti per sopportare le maggiori sollecitazioni dovute all'incremento della potenza massima delle motorizzazioni.\nCome per la precedente \"XK120\" erano disponibili 3 varianti di carrozzeria, abbinabili ai motori standard ed \"SE\": \"OTS\", \"FHC\" e \"DHC\". Durante il 1956 la XK140 fu l'unica sportiva della Jaguar ad essere equipaggiata con una trasmissione automatica a 3 rapporti, molto apprezzata dalla clientela statunitense. Per le versioni standard era di serie il classico cambio manuale a 4 rapporti. La XK140 venne prodotta fino al 1957 presso gli stabilimento inglesi della Jaguar Cars in 8.884 esemplari.\nXK150 (1957-1961).\nNel corso del 1957 un grosso incendio divamp\u00f2 nell'ala dello stabilimento Jaguar dove venivano assemblate le \"XK140\", danneggiando seriamente gli stampi delle carrozzerie \"FHC\" e \"DHC\" e distruggendo completamente quelli delle \"OTS\". La Casa di Coventry approfitt\u00f2 della situazione (stampi, comunque da ricostruire) per modificare la \"XK140\" che divenne \"XK150\". Dal punto di vista estetico le novit\u00e0 furono notevoli: il frontale venne ridisegnato (e reso pi\u00f9 spiovente e aerodinamico) cos\u00ec come la fiancata (con linea di cintura pi\u00f9 alta e raccordata pi\u00f9 dolcemente alla parte superiore). Il parabrezza divenne panoramico ed in pezzo unico. Di dettaglio, invece, i ritocchi agli interni. Grazie ai nuovi paraurti le dimensioni crebbero fino a 4,5 metri di lunghezza complessiva.\nDal punto di vista tecnico la novit\u00e0 pi\u00f9 importante era costituita dall'adozione di freni a disco con servofreno su tutte le ruote. Nessuna variazione, invece, per il telaio di base che rimase il medesimo della \"XK140\" e per le motorizzazioni. Al momento del debutto erano disponibili solo le versioni \"DHC\" e \"FHC\" (standard e \"SE\"). Nel 1958 torn\u00f2 disponibile, dopo la ricostruzione del relativo stampo, la variante \"OTS\". Le \"XK150\" vennero assemblate in Inghilterra fino al 1960 ma uscirono di listino nel 1961, rimpiazzate da un altro modello: la E-Type.\nMotorizzazioni.\nIl propulsore al debutto rimase il collaudato 3,4 litri che garantiva prestazioni sportive, ma nel 1959, per soddisfare le richieste di maggiori prestazioni desiderate dal pubblico americano, la cilindrata del motore crebbe a 3.781 cm\u00b3.\nIn dettaglio le specifiche e le prestazioni furono:\nLa produzione.\nLe \"XK\" sono state prodotte, complessivamente, in 28.891 esemplari. La suddivisione \u00e8 la seguente:"}
{"id": "1378374", "revid": "110157", "url": "https://it.wikipedia.org/wiki?curid=1378374", "title": "Corbeni", "text": "Corbeni \u00e8 un comune della Romania di 5.776 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 7 villaggi: Corbeni, Berinde\u0219ti, Buc\u0219\u0103ne\u0219ti, Poienari, Oe\u0219tii P\u0103m\u00eenteni, Oe\u0219tii Ungureni, Rotunda.\nIl comune di Corbeni ha dato i natali al filosofo Vasile Tonoiu."}
{"id": "1378376", "revid": "1711941", "url": "https://it.wikipedia.org/wiki?curid=1378376", "title": "Rinnal", "text": "Rinnal (Rindal, Rionnal, Rinnan), figlio di Genann dei Fir Bolg, fu, nella mitologia irlandese, un leggendario re supremo d'Irlanda. Prese il potere rovesciando Fiacha Cennfinn\u00e1n, dopodich\u00e9 regn\u00f2 per 5 o 6 anni prima di essere a sua volta detronizzato dal cugino Fodbgen, figlio di Sengann."}
{"id": "1378377", "revid": "831312", "url": "https://it.wikipedia.org/wiki?curid=1378377", "title": "Coppa Sabatini", "text": "La Coppa Sabatini \u00e8 una corsa in linea maschile di ciclismo su strada, che si svolge ogni autunno nella citt\u00e0 di Peccioli, in Italia. Fa parte del calendario dell'UCI ProSeries come prova di classe 1.Pro.\nLa gara si corre a partire dal 1952 quando gli sportivi della cittadina di Peccioli vollero dedicare una gara alla memoria di Giuseppe Sabatini, corridore pecciolese nato nel 1915, professionista dal 1935 al 1940 e che mor\u00ec prematuramente all'et\u00e0 di 36 anni, nel 1951.\nAlbo d'oro.\n\"Aggiornato all'edizione 2020.\""}
{"id": "1378381", "revid": "1186766", "url": "https://it.wikipedia.org/wiki?curid=1378381", "title": "Corbi", "text": ""}
{"id": "1378391", "revid": "767487", "url": "https://it.wikipedia.org/wiki?curid=1378391", "title": "Corbi (Arge\u0219)", "text": "Corbi \u00e8 un comune della Romania di 4.240 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 6 villaggi: Corbi, Corb\u0219ori, Jgheaburi, Poduri, Poenarei, St\u0103ne\u0219ti."}
{"id": "1378392", "revid": "92920", "url": "https://it.wikipedia.org/wiki?curid=1378392", "title": "Adesso (Ornella Vanoni)", "text": "Adesso, pubblicato nel 1999, \u00e8 un album della cantante italiana Ornella Vanoni.\nIl disco.\nIl disco \u00e8 stato registrato durante l\"'Argilla Tour 1998\". \nContiene due tracce inedite registrate in studio: \"Alberi\", presentata a Sanremo in coppia con Enzo Gragnaniello, e la cover di un brano di Ry\u016bichi Sakamoto, \"Tango\", cantata in italiano con il titolo di \"Isola\", su testo di Samuele Bersani."}
{"id": "1378395", "revid": "712828", "url": "https://it.wikipedia.org/wiki?curid=1378395", "title": "Marechiyo \u014cmaeda", "text": ""}
{"id": "1378396", "revid": "3115", "url": "https://it.wikipedia.org/wiki?curid=1378396", "title": "La Madre di Dio", "text": "La Madre di Dio \u00e8 una montagna delle Alpi Marittime alta 2.800 , in provincia di Cuneo, parte del massiccio dell'Argentera.\nCaratteristiche.\nSi trova in comune di Valdieri, in alta valle Gesso della Valletta, su uno sperone secondario della serra dell'Argentera. Questo sperone scende dalla cima Genova in direzione est-sud-est, passa per la cima Purtscheller e la punta de Cessole ed arriva alla cima della Madre di Dio, da dove si biforca: un breve sperone digrada rapidamente nella stessa direzione, mentre un secondo sperone digrada pi\u00f9 lentamente in direzione nord-ovest, costeggiando il \"vallone dell'Argentera\".\nA nord si trova il \"Vallone dell'Argentera\", a sud il \"Vallone di Assedras\". Sulla cresta est-nord-est la montagna \u00e8 delimitata dal \"Colletto della Madre di Dio\" (2720 ), mentre sulla cresta nord-ovest il limite \u00e8 dato dalla \"Bassa della Madre di Dio\" (2455 ).\nLa montagna presenta una vetta bifida; delle due cime, la pi\u00f9 alta \u00e8 quella occidentale.\nDal punto di vista geologico, la montagna appartiene al \"massiccio cristallino dell'Argentera\". Si tratta essenzialmente di gneiss di varia composizione e diverso grado di scistosit\u00e0.\nAscensione alla vetta.\nLa prima ascensione fu effettuata per la cresta est da Victor de Cessole, Jean Plent ed Andrea Ghigo il 19 settembre 1901.\nLo stesso de Cessole realizz\u00f2 sulla stessa montagna altre due prime: la parete sud-est con G. Barel e Jean Plent (24 settembre 1903) ed il versante nord con Plent e A. Ghigo (5 luglio 1907).\nLa via normale si sviluppa a partire dal canalone sud, raggiungibile dal rifugio Remondino. Si risale il canalone fino al colletto sommitale, da dove si procede per cenge, seguendo ometti e segni di vernice, fino alla base di un secondo canalone, risalendo il quale ci si trova tra le due cime; da qui, scendendo dal versante sud, si segue una traccia di sentiero che porta ad un ultimo canalino, seguendo il quale ci si trova sulla cresta, a breve distanza dalla cima principale. Il percorso \u00e8 di tipo alpinistico, con grado di difficolt\u00e0 PD, ed alcuni passaggi esposti sui quali \u00e8 opportuno assicurarsi."}
{"id": "1378398", "revid": "1711941", "url": "https://it.wikipedia.org/wiki?curid=1378398", "title": "Fodbgen", "text": "Fodbgen (Odbgen, Foidhbhgen) figlio di Sengann dei Fir Bolg. Fu, nella mitologia irlandese, un leggendario re supremo d'Irlanda che prese il potere rovesciando il cugino Rinnal figlio di Genann. Regn\u00f2 quattro anni fino a quando fu rovesciato da Eochaid mac Eirc, nipote di Rinnal."}
{"id": "1378400", "revid": "83531", "url": "https://it.wikipedia.org/wiki?curid=1378400", "title": "Fiumara (San Pietro Patti)", "text": ""}
{"id": "1378406", "revid": "1005847", "url": "https://it.wikipedia.org/wiki?curid=1378406", "title": "Persone uccise negli anni di piombo (1979)", "text": "Di seguito viene riportata una sintetica cronologia delle vittime provocate in Italia durante gli anni di piombo nel 1979."}
{"id": "1378408", "revid": "729019", "url": "https://it.wikipedia.org/wiki?curid=1378408", "title": "Ontario Junior Hockey League", "text": "L'Ontario Junior Hockey League \u00e8 un campionato di hockey su ghiaccio canadese di livello Tier II Junior A ice hockey sotto la supervisione dell'Ontario Hockey Association e della Canadian Junior A Hockey League. La lega nacque nel 1993 dal cambio di nome della Central Junior B Hockey League. Le squadre che vi aderiscono hanno sede nelle seguenti zone: Greater Toronto Area, Southwestern Ontario, Central Ontario, Eastern Ontario, Golden Horseshoe e Northeastern Ontario. La OPJHL era la lega junior pi\u00f9 grande del Canada.\nStoria.\nNel 1993, per competere con la Metro Junior A Hockey League, la OHA promosse la Central Junior B Hockey League a Junior \"A\" e le diede il nome attuale; nello stesso anno fu poi creata la Canadian Junior A Hockey League. Dal 1994 le squadre dell'OPJHL hanno vinto 8 delle 13 Dudley Hewitt Cup di campioni del Canada centrale e hanno guadagnato la presenza nella Royal Bank Cup.\nL'estate 1998 segn\u00f2 la morte della Metro Junior A Hockey League, fondendosi nella OPJHL che stava crescendo in importanza. Questa ne incorpor\u00f2 quindi diversi team: Aurora Tigers, Bramalea Blues, Buffalo Lightning, Durham Huskies, Huntsville Wildcats, Markham Waxers, Muskoka Bears, North York Rangers, Pickering Panthers, Port Hope Buzzards, Shelburne Wolves, Syracuse Jr. Crunch, Thornhill Rattlers, Wellington Dukes e Wexford Raiders.\nAttualmente nella OJHL giocano 35 squadre e per il 2006-07 sono stati ammessi anche gli Orangeville Crushers, in precedenza nella Midwestern Junior B Hockey League.\nLa OPJHL \u00e8 organizzata in quattro leghe fra loro quasi indipendenti: fino alle semifinali playoff non ci sono incontri fra squadre delle diverse divisioni. North e South sono completamente indipendenti da West ed East ma giocano durante l'anno un limitato numero di incontri inter-divisione. Nei playoff, a partire dal 2007-08, partecipano solo le prime sei squadre di ogni divisione. Le prime due passano direttamente alle semifinali di Division. Si arriva quindi ad un campione di division. Poi i campioni di Est e Sud si sfidano al meglio delle sette partite e lo stesso fanno Ovest e Nord. I vincitori si sfidano per il titolo in un'altra serie al meglio delle sette, per vincere il Frank L. Buckland Trophy. I campioni possono poi competere per la Dudley Hewitt Cup, dove inseguono il diritto di prendere parte alla Royal Bank Cup."}
{"id": "1378412", "revid": "120580668", "url": "https://it.wikipedia.org/wiki?curid=1378412", "title": "S lunga", "text": "La s lunga (\u017f) \u00e8 una forma antica della lettera s minuscola, facilmente confondibile con una f.\nDopo l'uniformazione della scrittura ordinata da Carlo Magno, con la conseguente codifica della scrittura carolina o \"minuscola carolingia\", il carattere usato per la S minuscola era, appunto, la \"s lunga\". Solo pi\u00f9 tardi comparve la s finale (s), \"s rotonda\" o \"s corta\", in principio utilizzata solo in fine di parola.\nA poco a poco l'utilizzo della \"s finale\" si generalizz\u00f2, finch\u00e9 giunse a sostituire completamente la \"s lunga\" perch\u00e9 quest'ultima poteva essere facilmente confusa con una \"f\". Il testo della Costituzione degli Stati Uniti d'America, per esempio, impiega la \"s lunga\" unicamente l\u00ec dove la \"s\" \u00e8 doppia, come nelle parole \"Congre\u017fs, Cla\u017fs, Busine\u017fs\"\u2026\nLa \"s lunga\" \u00e8 rimasta nel francese e in inglese fino alla Rivoluzione Industriale. Non \u00e8 pi\u00f9 in uso oggigiorno in queste lingue ma \u00e8 ancora usata in Germania (vedere pi\u00f9 in basso).\nL'illustrazione presente a lato mostra l'aspetto che assume la lettera nei caratteri con grazie e in quelli senza grazie, sia in stile romano sia in corsivo.\nPer questa lettera esiste solo la forma minuscola, il che si spiega in quanto la legatura \"\u00df\", composta da una \"s\" lunga seguita da una \"s\" rotonda (o da una \"z\") segue il medesimo principio: in maiuscolo, \"\u017f\" e \"\u00df\" (\"\u017f+s\" o \"\u017f+z\" per il tedesco) diventano \"S\" e \"SS\". Altre legature usate in passato con questa lettera sono ad esempio 'si', 'ss' e 'st'.\nOrigini e disegno.\nLa \"s\" lunga, derivata dalla corsiva latina, \u00e8 molto simile ad un segno di spunta allungato, ma con una forma pi\u00f9 verticale ed \u00e8 arrivata a noi tramite la semionciale latina (apparsa verso il IV secolo; i primi esempi si trovano nella corsiva romana), da cui si \u00e8 trasmessa a tutte le scritture latine posteriori. Il suo utilizzo, all'inizio, non seguiva rigidamente delle regole. Varianti semplici della \"s\", sono tracciate differentemente a seconda della scrittura, del luogo e dello scrivente. Poteva altrove essere utilizzata da sola e in tutte le posizioni al posto della \"s\" rotonda. Con il passare del tempo, comunque, fin\u00ec per rimpiazzare la \"s\" in tutte le posizioni salvo che in quella finale. Anche l'alfabeto greco usa due lettere per la sigma, corrispondente alla latina 's', la normale '\u03c3' e la forma speciale '\u03c2' in finale di parola, cosa che potrebbe avere aiutato la creazione di forme speciali della 's'; infatti durante il Rinascimento una parte significativa della classe intellettuale europea aveva familiarit\u00e0 con il greco.\nDa notare che la variante corsiva, nei testi a stampa, possiede spesso un'asta pi\u00f9 lunga che scende al di sotto della linea di base. Non \u00e8 rara cos\u00ec come la presenza di un'asta verso sinistra all'altezza della x che la fa rassomigliare a una \"f\": \nIl trattino acquis\u00ec la sua forma nello stile di scrittura gotico ed \u00e8 presente in vari font sia in stile romano sia in gotico. Il trattino non \u00e8 presente nella forma corsiva in cui invece vi \u00e8 un tratto discendente pendente verso sinistra\u2014non possibile nelle altre forma di caratteri menzionati senza crenatura. \nLa \"s\" lunga, per il fatto di essere tracciata, \u00e8 soggetta a numerose legature, a partire d\u00e0 \"\u017f+s\", da cui si ottiene \"\u00df\", detta \"eszett\".\nQuesta convenzione (cos\u00ec come le numerose legature con \"s\" lunga) si \u00e8 conservata nella stampa fino al XIX secolo, dopo il quale l'utilizzo, gi\u00e0 discontinuo alla fine del XVIII secolo - (nella stessa opera le due \"s\" potevano essere utilizzate in concorrenza con l\"'s\" unica), si perse interamente. La 's' lunga cade in disuso negli stili tipografici romano e corsivo prima della fine del XIX secolo.\nAttualmente, i lettori o gli editori non preparati confondono frequentemente la \"s\" lunga con una \"f\" (nello stesso modo in cui gli anglofoni confondono la grafia moderna di \"\u00fe\" con una \"y\" tra cui non vi \u00e8 nessun rapporto). La confusione \u00e8 spesso dovuta alla presenza dell'asta orizzontale.\nUtilizzo.\nLa \"s\" lunga \u00e8 stata impiegata in praticamente tutte le lingue d'Europa che hanno usato l'alfabeto latino. Ecco qualche esempio d'uso.\nNel francese.\nIl testo a sinistra rappresenta un estratto dell'epistola dedicatoria del \"Calendrier de Paphos\" di Voltaire cos\u00ec come stampata nel 1778. \u00c8 stato riprodotto secondo le convenzioni in uso nella tipografia e nell'ortografia manoscritta dell'epoca. La tipografia in uso allora si distingue dalla tipografia attuale anche per l'uso di uno spazio davanti alla virgola e per la \"s\" corta nel patronimico \"Deshoulieres\", che oggi sarebbe diventato \"Des Houlieres\". La posizione e la natura degli accenti differisce anch'essa dalla grafia attuale.\nLa \"s lunga\" seguita da un'altra \"s\" poteva essere scritta in pi\u00f9 modi, secondo il gusto del tipografo (e talvolta senza grande coerenza), come due \"s\" lunghe o con una \"s\" lunga seguita da una \"s\" rotonda, il che pu\u00f2 portare alla legatura \"\u00df\" che non \u00e8 stata, in passato, limitata al tedesco.\nIn francese, anche se meno spesso, questa legatura si rincontra in concorrenza alla forma senza legatura, ci\u00f2 fino alla sparizione della \"s\" lunga. La troviamo ad esempio nella \"La maniere de bien traduire d'une langue en aultre\u00a0: d'advantage de la punctuation de la langue fran\u00e7oyse, plus des accents d'ycelle\" di \u00c9tienne Dolet, edizione del 1540 (\"profe\u00dfion\", p.\u00a03) oppure nelle \"Euures de Lou\u00efze Lab\u00e9, Lionnoize, reuues &amp; corrigees par ladite Dame\" del 1556, edizione che non si mostra molto sistematica nella sua scelta: pagina 9, si legge \"pou\u00df\u00e9\" ma, proprio al di sotto \"pa\u017f\u017fer\", verbo a volte scritto anche \"pa\u017fs\u00e9\" p.\u00a04. Oltretutto anche se l'editore ha usato la legatura \"\u017ft\", come previsto (\"re\u017ft\u00e9\", p.\u00a04, \"e\u017ftoit\" p.\u00a09), c'\u00e8 talvolta una legatura con una \"s\" rotonda che viene utilizzata (\"festin\", p.\u00a09, \"estois\" p.\u00a0120).\nDa notare infine che Corneille aveva proposto di conservare la \"s\" lunga solo per marcare il prolungamento della vocale precedente, convenzione che in seguito non venne seguita. Le parole interessate hanno preso attualmente l'accento circonflesso.\nEcco dei disegni possibili per questi caratteri:\nNel tedesco.\nIn tedesco, soprattutto nella scrittura chiamata Fraktur, l'uso di due \"s\" non segue esclusivamente delle regole contestuali, ma anche morfologiche: la \"s\" rotonda \u00e8 usata a fine di una parola o di uno degli elementi di una parola composta, per cui c'\u00e8 bisogno, per scriverla correttamente, di conoscere la lingua. Ad esempio, \"Wachstube\", cos\u00ec come \u00e8 scritto attualmente, pu\u00f2 essere analizzato e pronunciato in due modi:\nLa grafia toglie talvolta l'ambiguit\u00e0: \"Wach\" + \"Stube\" viene scritto \"Wach\u017ftube\" mentre \"Wachs\" + \"Tube\" diventa \"Wachstube\". L'uso di una \"s\" rotonda segna la fine virtuale di una parola in una composizione (alla stessa maniera di \"Deshoulieres\" di Voltaire nel testo citato pi\u00f9 in alto).\nNell'ortografia attuale di questa lingua solo la legatura \"\u00df\" (\"eszett\") sussiste tuttora, legatura che si pu\u00f2 far risalire a \"\u017f\" e \"s\" o a \"\u017f\" e \"z\"; la legatura \"\u017fz\" , scritta in scrittura gotica (successivamente in \"Fraktur\" e in \"Kurrent\"), rassomiglia di pi\u00f9 a \"\u017f\u0292\".Attualmente \u00e8 meno utilizzata dopo l'importante riforma ortografica attuata nel 1998.\nNell'inglese.\nIn inglese la 's' lunga viene chiamata long, medial o descending s (\u017f) ed \u00e8 usata quando la 's' si trova all'inizio o nella parte mediana di una parola, ad esempio in \u017finfulne\u017fs (\u201csinfulness\u201d). La forma moderna della lettera \u00e8 denominata terminal o short s.\nIn inglese la scomparsa della forma lunga avviene in Inghilterra nei decenni intorno al 1800 e negli Stati Uniti intorno al 1820. Questo cambiamento potrebbe essere stato provocato dal fatto che la 's' lunga \u00e8 simile alla 'f' (sia nello stile romano sia in quello corsivo), mentre la 's' rotonda ha il vantaggio di non assomigliare ad altre lettere, facilitando la lettura corretta, specialmente alle persone con problemi di vista.\nAttualmente la confusione tra la '\u017f' lunga e la 'f' \u00e8 usato come soggetto umoristico, spesso in frasi quali \u201csucking pig\u201d, ma Greenfleaves appare in un monologo di Flanders e Swann somigliante ad un pezzo shakespeariano e lo stesso gioco di parole \u00e8 alla base della canzone di Benny Hill \u201cFad-Eyed Fal\u201d (i.e., \"Sad-Eyed Sal\"), cos\u00ec come di alcuni dialoghi in una scena del musical patriottico di Stan Freberg \u201cStan Freberg Presents the United States of America Vol.1\u201d sulla Dichiarazione d'indipendenza statunitense: leggendo con attenzione il nuovo documento di Thomas Jefferson Benjamin Franklin legge \"life, liberty and the 'purfoot of happinefs'\" e dice a Jefferson che le sue s assomigliano alle f. La rivista Mad us\u00f2 anch'essa umoristicamente la somiglianza della s lunga con la f minuscola nel \"Poor Alfred'f Almanack\".\nIl giornale norvegese Aftenposten (\"The evening mail\"), la cui testata viene scritta usando la s lunga '\u017f', \u00e8 scherzosamente chiamato \"Aftenpoften\". In maniera simile per l'Adresseavisen, che viene spiritosamente chiamato \"Udresfeabifen\".\nAnche nella serie tv inglese The Vicar of Dibley, vi \u00e8 un episodio che contiene delle scene dove il personaggio di Alice deve leggere una preghiera (inventata dagli autori) che contiene alcune \"S\" ed \u00e8 incapace di capire dove si trova \u201cFs\u201d (If any) e dove no, portando perci\u00f2 a letture umoristiche e insensate come \u201cYe are the falt of the Earth and fainted.\u201d (in realt\u00e0: \"salt\" e \"sainted\" rispettivamente). La scena termina quando Alice sta per leggere l'ultima parola con la S lunga come se fosse una \"F\", ma il vicario la interrompe e le dice la parola corretta. La parola in questione \u00e8 \u201cSuccour\u201d.\nNel turkmeno.\nNel 1993, quando venne reintrodotto l'alfabeto latino nella lingua turkmena, la lettera \u017f venne utilizzata per traslitterare la lettera \u0436, nel 1999 venne sostituita dalla lettera \u017e.\nUso moderno.\nI matematici impiegano un esempio della \"s\" lunga come simbolo dell'integrale: formula_1. Il co\u2013inventore del concetto della \"somma integrale\", Leibniz, ha usato la prima parola dell'espressione in latino, \"summa\", (\u00absomma\u00bb), scritta \"\u017fumma\" e ne ha conservato l'iniziale . Il primo uso su una pubblicazione appare nel \"De Geometria\", all'interno degli \"Acta Eruditorum\" di giugno 1686, ma fu utilizzato negli scritti privati almeno dal 1675.\nEsiste nell'alfabeto fonetico internazionale un'altra variazione della \"s\" lunga chiamata \"esh\" \u0283, che serve a indicare la consonante fricativa postalveolare sorda che si trova all'interno della parola pesce (indica il digramma italiano \"sc\"). La si ritrova attualmente nelle ortografie recenti di molte lingue africane (come il dagbani del Ghana, il songhoy e il tamasheq del Mali o anche il pandikeri dell'Uganda). La forma maiuscola non \u00e8 una \"S\" ma una specie di \"sigma\" maiuscola greca, \"\" oppure, nell'alfabeto internazionale di Niamey una versione ingrandita della minuscola, usata di preferenza per le lingue africane.\nQuesti due caratteri hanno sempre, sia in carattere romano sia in corsivo, un tratto discendente al di sotto della linea di base.\nCodifica informatica.\nLa norma Unicode prevede esclusivamente la forma minuscola per la \"s\" lunga e i suoi derivati.\nIl simbolo di integrale \u00e8 codificato con un altro carattere: \nInfine, per l\"'esh\" dell'alfabeto fonetico internazionale e presente nell'ortografia di molte lingue africane (cf. alfabeto africano di riferimento): \nLa versione maiuscola non serve che nelle lingue africane. A seconda della lingua, pu\u00f2 prendere una forme simile a quella dell'esh minuscola o in alternativa la forma di una sigma maiuscola. Anche se l'alfabeto africano di riferimento prescrive la prima forma, la seconda \u00e8 quella che \u00e8 rappresentata dalla maggior parte dei font:"}
{"id": "1378419", "revid": "22475", "url": "https://it.wikipedia.org/wiki?curid=1378419", "title": "Lysidice (zoologia)", "text": "Lysidice (Lamark, 1818) \u00e8 un genere di anellidi policheti della famiglia degli Eunicidi."}
{"id": "1378420", "revid": "1305772", "url": "https://it.wikipedia.org/wiki?curid=1378420", "title": "Lysidice", "text": ""}
{"id": "1378421", "revid": "446353", "url": "https://it.wikipedia.org/wiki?curid=1378421", "title": "Operazione Black Thunder", "text": "Operazione Black Thunder (\"Tuono Nero\") \u00e8 il nome dato a due operazioni militari che ebbero luogo in India alla fine degli anni ottanta per debellare gli ultimi estremisti Sikh nell'Akal Takht.\nCome l'operazione Blue Star, l'attacco fu sferrato contro i militanti khalistani che stavano usando il Tempio d'Oro ad Amritsar, nel Punjab, come base. La pi\u00f9 importante operazione Black Thunder ebbe luogo il 30 aprile 1986. I commando dell'NSG (\"National Security Guards\", Guardie di Sicurezza Nazionale: le forze speciali antiterrorismo) fecero irruzione nel Tempio d'Oro. \nL'operazione Black Thunder II (a volte chiamata semplicemente \"operazione Black Thunder\") inizi\u00f2 invece il 12 maggio 1988 ad Amritsar e termin\u00f2 con la resa dei militanti il 18 maggio."}
{"id": "1378422", "revid": "83531", "url": "https://it.wikipedia.org/wiki?curid=1378422", "title": "Castel di Tusa", "text": ""}
{"id": "1378423", "revid": "599013", "url": "https://it.wikipedia.org/wiki?curid=1378423", "title": "Serro", "text": ""}
{"id": "1378425", "revid": "292162", "url": "https://it.wikipedia.org/wiki?curid=1378425", "title": "Calvaruso", "text": "Calvaruso (\"Carvarusu\" in siciliano) \u00e8 stato un comune italiano, oggi frazione di Villafranca Tirrena nella citt\u00e0 metropolitana di Messina in Sicilia.\nGeografia fisica.\nCalvaruso dista circa da Villafranca, \u00e8 posta a 110 metri sul livello del mare e ospita circa 550 abitanti.\nSituato in una valle percorsa dall'omonimo torrente, \u00e8 sovrastato da colline coltivate a ulivi, viti, castagni e alberi da frutto.\nStoria.\nL'abitato di Calvaruso si sarebbe sviluppato intorno al XIII secolo grazie a coloni provenienti da Rometta, di cui il territorio disabitato in cui sorse faceva parte. La terra, infeudata per la prima volta da Perrone Gioeni in epoca aragonese, pass\u00f2 successivamente ai Castagna, e da questi per via ereditaria ai Ventimiglia, ai La Grua, ai Pollicino e infine ai Moncada. Con i Moncada, la baronia di Calvaruso fu elevata a principato per investitura al titolo di \"I principe di Calvaruso\" di Cesare Moncada Saccano (1588-1648), con privilegio concessogli il 20 giugno 1628 da parte del re Filippo IV di Spagna, ed escutoriato l'11 settembre dell'anno medesimo. \nIl Principato di Calvaruso fu soppresso dopo l'abolizione del regime feudale avvenuta nel 1812, e il borgo divenuto comune, fu amministrativamente inserito nel Distretto di Messina, che nel 1818, dopo la fusione territoriale tra Regno di Napoli e Regno di Sicilia che port\u00f2 alla nascita del Regno delle Due Sicilie, fu inserito nella provincia omonima. \nNel 1820, la popolazione di Calvaruso contava 801 abitanti, e dopo l'Unit\u00e0 d'Italia, super\u00f2 i 1.000 abitanti, per poi decrescere leggermente al di sotto di tale soglia al censimento del 1921. \nIl centro peloritano fu colpito dal terremoto di Messina del 1908, e il bilancio fu di un morto, di 70 feriti, di 54 edifici distrutti, 262 gravemente danneggiati e 48 leggermente danneggiati su un totale complessivo di 500, dovuti ad una scossa del 6\u00ba grado di intensit\u00e0.\nIn epoca fascista, per effetto del Regio Decreto 28 marzo 1929, il Comune di Calvaruso venne soppresso ed accorpato assieme ai vicini comuni di Bauso e Saponara Villafranca, dalla cui fusione sorse il comune di Villafranca Tirrena, di cui da allora \u00e8 frazione.\nMonumenti e luoghi d'interesse.\nSorge all'ingresso del centro abitato, nella piazzetta principale, e la sua edificazione risalrebbe al 1607, per volont\u00e0 dei Moncada in onore a Santa Margherita di Antiochia. Costruita in stile tardo rinascimentale, al suo interno la chiesa \u00e8 composta da tre navate divise da robuste colonne monolitiche, e l'altare \u00e8 realizzato in stile barocco. \nDanneggiata dagli eventi sismici del 1894 e 1908, conserva ancora una preziosa tavola di Santa Lucia dipinta nel 1582 da Antonio Venesio, detto il Veneziano, e nel tetto un dipinto con la \"Gloria di Maria\" di Scipio Manni del 1761. \u00c9 presente anche una statua in legno di Santa Margherita realizzata nel 1871 dallo scultore Michele Cangeri.\nDi costruzione seicentesca, si tratta in realt\u00e0 di un castello, e fu dimora stabile dei Principi di Calvaruso. Attualmente \u00e8 in stato di abbandono. \nSorse intorno al 1619 per volont\u00e0 della nobildonna Eleonora Gaetani, moglie di Francesco Moncada, barone di Calvaruso, che fece erigere sul poggio di San Giovanni, sito di fronte al piccolo centro, una chiesa con annesso convento da affidare alla custodia dei Francescani Minori Riformati. Inizialmente intitolata all'Immacolata Concezione, il convento fu confiscato a seguito delle leggi eversive del 1866. \nNel 1900, il santuario fu venduto a Donna Maria Caterina Scoppa dei baroni di Badolato, nota come la Marchesa di Cassibile, che nel 1907 don\u00f2 e restitu\u00ec la fabbrica ai frati francescani del Terzo Ordine Regolare, attuali custodi.\nL'interno del convento \u00e8 caratterizzato da un chiostro seicentesco a pianta quadrangolare, con cisterna al centro e un colonnato di dodici pilastri. Nel Santuario si trova l'immagine dell\"Ecce Homo\", scolpita in legno di cipresso nel 1634 dal frate Umile da Petralia. \nRicavato in alcuni locali del chiostro del convento dei frati francescani del Terzo Ordine Regolare, sono conservate tele ottocentesche, arredi sacri ed una biblioteca con opere a stampa dei secoli XVII-XIX."}
{"id": "1378426", "revid": "124055828", "url": "https://it.wikipedia.org/wiki?curid=1378426", "title": "Chimica quantistica relativistica", "text": "La chimica quantistica relativistica \u00e8 una branca della chimica quantistica che applica la meccanica quantistica relativistica, e in particolare l'equazione di Dirac o una sua approssimazione matematica (per esempio l'equazione di Pauli), alla dinamica elettronica, al legame chimico e alle propriet\u00e0 magnetiche, specialmente nell'ambito degli elementi pi\u00f9 pesanti della tavola periodica.\nMolte delle differenze chimiche e fisiche tra gli elementi del sesto periodo e quelli del quinto derivano da maggiori effetti relativistici rispetto a quelli esistenti tra gli elementi dei periodi precedenti. Questi effetti relativistici sono particolarmente grandi per l'oro e i suoi vicini platino e mercurio."}
{"id": "1378427", "revid": "1935652", "url": "https://it.wikipedia.org/wiki?curid=1378427", "title": "Carmelo Cuttitta", "text": "Biografia.\nNasce il 24 marzo 1962 da una famiglia di cattolici praticanti a Godrano, nell'arcidiocesi di Palermo e l\u00ec conosce e frequenta l'allora parroco padre Pino Puglisi a cui rimarr\u00e0 sempre legato.\nFormazione e ministero sacerdotale.\nConsegue il baccellierato canonico in teologia presso la Pontificia facolt\u00e0 teologica di Sicilia \"San Giovanni Evangelista\" a Palermo.\nIl 10 gennaio 1987 l'arcivescovo di Palermo, cardinale Salvatore Pappalardo, lo ordina presbitero.\nSubito dopo viene nominato assistente diocesano dell'Azione cattolica giovani, incarico che mantiene per otto anni.\nNel 1990 il cardinale Pappalardo lo nomina suo segretario particolare; lascia l'incarico nel 1996 per diventare parroco di San Giuseppe Cottolengo, sempre a Palermo.\nFra i tanti incarichi diocesani assegnatigli ricopre pure quello di membro della commissione diocesana per la canonizzazione di padre Puglisi.\nMinistero episcopale.\nIl 28 maggio 2007 papa Benedetto XVI lo nomina vescovo titolare di Novi e vescovo ausiliare di Palermo. Il 7 luglio seguente riceve l'ordinazione episcopale nella cattedrale di Palermo da Paolo Romeo, arcivescovo metropolita di Palermo e futuro cardinale, coconsacranti Salvatore Gristina, arcivescovo metropolita di Catania, e Domenico Mogavero, vescovo di Mazara del Vallo.\nGi\u00e0 dal 1991 segretario aggiunto della Conferenza episcopale siciliana, dopo la nomina a vescovo ne diviene segretario generale. \u00c8 anche vicario generale dell'arcidiocesi palermitana.\nIl 7 ottobre 2015 papa Francesco lo nomina vescovo di Ragusa; il 28 novembre prende possesso canonico della diocesi.\nIl 28 dicembre 2020 lo stesso papa accoglie la sua rinuncia al governo pastorale della diocesi di Ragusa per motivi di salute. Il 9 gennaio 2021 si congeda dalla diocesi con una celebrazione eucaristica nella cattedrale di San Giovanni Battista.\nStemma e motto.\nBlasonatura.\nTagliato d'azzurro e d'oro ai tre gigli attraversanti sul taglio dell'uno nell'altro, posti in palo; caricato in capo dell'ombra di sole di sedici raggi ondeggianti, ricaricato delle lettere IHS di nero e in punta della torre d'argento, merlata alla guelfa di cinque pezzi, aperta e finestrata di nero.\nOrnamenti esteriori da vescovo.\nInterpretazione.\nLo stemma episcopale \u00e8 diviso in due parti:\nnella prima parte su uno sfondo azzurro (colore che rappresenta l'ascesa verso Dio) vi \u00e8 il sole, con al centro il monogramma di Ges\u00f9 Cristo Salvatore del Mondo (IHS), a simboleggiare che Cristo \u00e8 la luce che ci conduce alla Salvezza;\nnella seconda parte, su uno sfondo d'oro, il metallo nobile per eccellenza, che rimanda alla virt\u00f9 principale, la Fede, vi \u00e8 una torre che simboleggia Maria, invocata come Beata Vergine Maria del Monte Carmelo, richiamando, quindi, il nome del vescovo.\nLe due parti sono divise da tre gigli che fanno riferimento a santa Rosalia, patrona di Palermo, sua arcidiocesi di origine.\nMotto.\nIl motto scelto \u00e8 \"In omnibus Christus\" (Cristo \u00e8 tutto in tutti) ed \u00e8 tratto dalla Lettera di san Paolo ai Colossesi (Cf.3,11).\nGenealogia episcopale.\nLa genealogia episcopale \u00e8:"}
{"id": "1378428", "revid": "712828", "url": "https://it.wikipedia.org/wiki?curid=1378428", "title": "Ch\u014djir\u014d Sasakibe", "text": ""}
{"id": "1378429", "revid": "2179318", "url": "https://it.wikipedia.org/wiki?curid=1378429", "title": "Classe 600 serie Platino", "text": "La classe 600 serie Platino, denominata anche classe 600 serie Acciaio, \u00e8 stata la quinta ed ultima serie dalla Classe 600 un tipo di sommergibile costiero della Regia Marina. Costruiti durante la guerra per sostituire le unit\u00e0 andate perdute, erano ormai superati al momento della loro costruzione, per cui, non essendoci il tempo per progettare nuove unit\u00e0, furono fatte dei miglioramenti rispetto alle serie precedenti, quali modifiche alla torretta rendendola meno visibile e venne aumentata da 650 a 700 CV la potenza dei motori diesel.\nUnit\u00e0.\nAcciaio.\nCostruito nel cantiere Odero Terni Orlando di La Spezia, entr\u00f2 in servizio il 30 novembre 1941.\nIl 10 dicembre 1942 attacc\u00f2 infruttuosamente un incrociatore classe Leander al largo di Algeri. Il 7 febbraio 1943 lanci\u00f2 due siluri contro una nave identificata come cacciatorpediniere classe Jervis. In realt\u00e0 si trattava del peschereccio antisommergibile HMS \"Tervani\" da 409 tonnellate di dislocamento, che affond\u00f2 rapidamente con due soli superstiti. Altre fonti accreditano per\u00f2 l'affondamento del \"Tervani\" al gemello \"Platino\", affermando che la nave attaccata dall\u2019\"Acciaio\" sarebbe stata il posamine veloce HMS \"Abdiel\", che fu mancato da due siluri in quella zona e a quell'ora.\nIl 13 luglio 1943 l\u2019\"Acciaio\" fu silurato dal sommergibile HMS \"Unruly\" e affond\u00f2 a nord dello stretto di Messina. Morirono il comandante (t.v. Mario Pescatore) e l'intero equipaggio.\nAlabastro.\nCostruito nei CRDA di Monfalcone, entr\u00f2 in servizio il 9 febbraio 1942. \nSalpato da Cagliari il 13 settembre 1942 per la sua prima missione, fu affondato l'indomani a nord di Bougie, alle 16.20, da un velivolo appartenente al 202\u00ba Stormo della Royal Air Force. Per\u00ec l'intero equipaggio.\nArgento.\nCostruito nel cantiere Franco Tosi di Taranto, entr\u00f2 in servizio nel settembre 1941. Durante la sua prima missione abbatt\u00e9 un velivolo che lo aveva attaccato. Nel novembre 1942 tent\u00f2 di penetrare nella rada di Philippeville, senza riuscirci a causa della ferrea vigilanza. Anche il 21-22 gennaio 1943, nuovamente attaccato da due aerei, reag\u00ec efficacemente: il primo aereo fu danneggiato e costretto ad allontanarsi, il secondo abbattuto. Il 21 luglio fu attaccato con siluri che riusc\u00ec per\u00f2 a evitare. Il 3 agosto, al comando del t.v. Leo Masina, fu colpito con bombe di profondit\u00e0 lanciate dal cacciatorpediniere USS \"Buck\" al largo di Pantelleria. Costretto ad emergere, si autoaffond\u00f2. Tutto l'equipaggio \u2013 meno 6 uomini rimasti uccisi nello scontro \u2013 fu recuperato e fatto prigioniero dal \"Buck\".\nAsteria.\nCostruito nei CRDA di Monfalcone, entr\u00f2 in servizio nella primavera 1942. Svolse due attacchi il 14 luglio ed il 13 novembre 1942, ma in entrambi i casi i siluri non colpirono i bersagli (anche se nel primo caso fu sentito uno scoppio). Nel secondo caso fu poi attaccato da un velivolo, che respinse danneggiandolo.\nIl 17 febbraio 1943 attacc\u00f2 nuovamente i cacciatorpediniere \"Westland\" ed \"Easton\" ma sub\u00ec sette ore di bombardamento con bombe di profondit\u00e0 e, costretto ad emergere, si autoaffond\u00f2 a circa venticinque miglia da Bougie. Il comandante t.v. Dante Moroni e parte l'equipaggio furono tratti in salvo (e catturati) dalle navi inglesi; nello scontro persero la vita 5 uomini dell\"Asteria\".\nAvorio.\nCostruito nei CRDA di Monfalcone, prese parte alla battaglia aeronavale di Mezzo Agosto. \nIl 9 febbraio 1943 fu attaccato dalla corvetta HMCS \"Regina\" che lo colp\u00ec con bombe di profondit\u00e0, costringendolo all'emersione. L\u2019\"Avorio\" tent\u00f2 il combattimento in superficie con cannoni e mitragliere, ma fu colpito con la morte del comandante (t.v. Leone Fiorentini), del comandante in seconda e dell'ufficiale di rotta. I superstiti avviarono le manovre di autoaffondamento mentre una imbarcazione della \"Regina\" abbordava il sommergibile per catturarlo. I canadesi non riuscirono a fermare l'allagamento del sommergibile e l\u2019\"Avorio\" affond\u00f2 assieme a 20 dei suoi 46 uomini.\nBronzo.\nCostruito nel cantiere Franco Tosi di Taranto, entr\u00f2 in servizio il 21 gennaio 1942.\nIl 13 giugno 1942, durante la battaglia di mezzo giugno fu attaccato da un aereo e costretto ad immergersi, ma ne usc\u00ec indenne; tre giorni dopo cerc\u00f2 di silurare la corazzata \"Malaya\" ed una portaerei ma fu respinto dalla scorta. Prese poi parte alla battaglia di Mezzo Agosto, il 12 agosto 1942, durante la quale silur\u00f2 il grosso piroscafo \"Empire Hope\" da 16.688 tsl, gi\u00e0 danneggiato da attacchi aerei, affondandolo. Sei giorni dopo fu attaccato con siluri da un sommergibile, riuscendo ad evitarli. Il 10 dicembre lanci\u00f2 quattro siluri contro due incrociatori e altrettanti cacciatorpediniere inglesi, subendo poi una dura caccia che non gli caus\u00f2 danni. Furono avvertiti uno scoppio ed una violenta esplosione subito dopo; e, una volta venuto in superficie, fu avvistata una vasta nube di fumo (non sono per\u00f2 stati mai confermati danneggiamenti). Il 12 luglio 1943, mentre si trovava al largo di Siracusa, fu attaccato dai dragamine antisommergibili \"Seaham\", \"Cromarty\", \"Boston\" e \"Poole\". Colpito dalle bombe di profondit\u00e0 dovette emergere e subito il fuoco di mitragliera delle navi inglesi uccise il comandante (t.v. Antonio Gherardi), il comandante in seconda e 6 marinai. Il sommergibile fu quindi catturato e rimorchiato a Siracusa. Ribattezzato \"P.714\", fu ceduto nel 1944 alla Francia assumendo il nuovo nome di \"Narval\". Fu demolito nel 1948.\nCobalto.\nCostruito nel cantiere Odero Terni Orlando di La Spezia, entr\u00f2 in servizio il 30 ottobre 1941.\nPartecip\u00f2 alla battaglia di Mezzo Agosto, il 12 agosto 1942, durante la quale fu fra i primi sommergibili ad attaccare il convoglio inglese. Mentre si avvicinava in superficie per attaccare il convoglio, tuttavia, fu avvistato dal cacciatorpediniere HMS \"Ithuriel\". Mentre s'immergeva, il \"Cobalto\" fu colpito da bombe di profondit\u00e0; con gravi danni e i compartimenti poppieri in via di allagamento, il comandante (t.v. Raffaele Amilcarelli) non pot\u00e9 che cercare di venire in superficie. Subito dopo l'emersione il sommergibile fu colpito da una cannonata e poi speronato dall\u2019\"Ithuriel\". Il caccia inglese cerc\u00f2 di rimorchiare il \"Cobalto\", che per\u00f2 affond\u00f2 poco dopo. L'intero equipaggio, tranne due uomini rimasti uccisi nel combattimento (il s.t.v. Giovanni Gardella ed il marinaio Mario Volpe) fu recuperato e catturato dagli inglesi.\nGiada.\nCostruito nei CRDA di Monfalcone, entr\u00f2 in servizio il 6 dicembre 1941.\nIl 14 giugno 1942, durante la Battaglia di mezzo giugno, avvist\u00f2 la portaerei britannica \"Eagle\" e altre 17 navi che attacc\u00f2 con il lancio di quattro siluri. Furono sentite due esplosioni, ma nessuna unit\u00e0 fu affondata e non si sono mai avute notizie di danneggiamenti.\nPartecip\u00f2 alla battaglia di Mezzo Agosto ma non riusc\u00ec a raggiungere il convoglio inglese perch\u00e9 attaccato da due aerei. Abbatt\u00e9 il secondo velivolo che lo aveva attaccato, uno Short Sunderland, ma fu costretto a rifugiarsi a Valencia per riparazioni.\nLa sera del 22 gennaio 1943 lanci\u00f2 quattro siluri contro un mercantile scortato da due cacciatorpediniere. Furono sentite tre esplosioni (la terza molto violenta) e una successiva osservazione al periscopio rivel\u00f2 che i due caccia stavano soccorrendo la nave colpita. Si tratt\u00f2 probabilmente di un danneggiamento, ma, come spesso accade, non \u00e8 mai stato confermato.\nCon l'armistizio si consegn\u00f2 agli Alleati a Bona.\nIl trattato di pace nel 1947 lo assegn\u00f2 alla Francia, ma questa rinunci\u00f2 alla consegna. Il \"Giada\" e il \"Vortice\" (altra unit\u00e0 assegnata alla Francia) furono gli unici sommergibili che l'Italia non fu costretta a demolire, perch\u00e9 furono classificati ufficialmente pontoni di carica (al \"Giada\" fu assegnata la sigla \"V. 1\"). Di notte venivano tuttavia impiegati segretamente (il trattato di pace aveva infatti vietato all'Italia di possedere sommergibili) per esercitazioni.\nNel 1951, con l'ingresso dell'Italia nella NATO, gli obblighi del trattato di pace vennero a mancare e il \"Giada\" (cos\u00ec come il \"Vortice\") torn\u00f2 ufficialmente in servizio con il suo vecchio nome. \nRimodernato nel 1952-1953, fu posto fuori servizio nel 1966 e quindi demolito.\nGranito.\nCostruito nei CRDA di Monfalcone, entr\u00f2 in servizio il 3 gennaio 1942.\nIl 14 agosto effettu\u00f2 un attacco contro un convoglio lanciando cinque siluri che non andarono a segno.\nIl 14 novembre 1942, mentre da Augusta navigava verso la sua zona d'agguato, fu centrato da tre siluri del sommergibile HMS \"Saracen\" e affond\u00f2 con tutto l'equipaggio.\nNichelio.\nCostruito nel cantiere Odero Terni Orlando di La Spezia, entr\u00f2 in servizio il 30 luglio 1942.\nIl 17 gennaio 1943 fu oggetto dell'attacco di un velivolo, che tuttavia dovette ritirarsi danneggiato dal tiro del sommergibile.\nIl 14 luglio fu attaccato da alcune motosiluranti a sud dello stretto di Messina e rispose al fuoco col cannone, affondando la motocannoniera \"MGB. 641\".\nNel pomeriggio del 19 il \"Nichelio\" avvist\u00f2 invece un piroscafo della stazza presunta di circa 8000 tsl, scortato da due corvette, e lo attacc\u00f2 lanciando due siluri dei quali uno solo part\u00ec (l'altro rimase nel tubo causa un guasto). La nave si appopp\u00f2 e si ritenne che stesse per affondare. Non risultano comunque affondamenti di navi inglesi: probabilmente si tratt\u00f2 di un danneggiamento. In seguito all'armistizio si consegn\u00f2 agli Alleati a Bona e durante la cobelligeranza svolse missioni di addestramento. In base alle clausole del trattato di pace, il 7 febbraio 1949 fu consegnato all'Unione Sovietica dove, con la sigla \"Z. 14\",oper\u00f2 sino al 1960. Fu poi demolito.\nPlatino.\nCostruito nel cantiere Odero Terni Orlando di La Spezia, entr\u00f2 in servizio il 2 ottobre 1941.\nIl 17 marzo 1942 un bombardiere Bristol Blenheim lo attacc\u00f2 tre bombe che non colpirono il sommergibile che anzi riusc\u00ec a danneggiare l'aereo e a costringerlo ad allontanarsi.\nIl 13 novembre 1942 (al comando del tenente di vascello Roberto Rigoli) penetr\u00f2 nella rada di Bougie e silur\u00f2 il piroscafo \"Narkunda\" da 16.642 tonnellate di stazza lorda. Causa il bassofondale la nave rimase emergente e quindi non \u00e8 certo se attribuire la sua perdita al Platino o ai bombardieri tedeschi che la attaccarono il giorno seguente.\nNella notte del 29 gennaio 1943, al comando del tenente di vascello Vittorio Patrelli Campagnano, lanci\u00f2 quattro siluri contro un convoglio al largo di Capo Carbon. La corvetta HMS \"Samphire\" (da 1015 tonnellate di dislocamento) fu colpita dai siluri e affond\u00f2. con i 45 uomini del suo equipaggio.\nAlcune fonti attribuiscono al \"Platino\", anzich\u00e9 al gemello \"Acciaio\", anche l'affondamento del peschereccio antisommergibile HMS \"Tervani\" (409 tonnellate di dislocamento), affondato da due siluri il 7 febbraio 1943.\nIl 18 febbraio attacc\u00f2 un altro convoglio formato da una decina di mercantili, lanciando quattro siluri. Fu udito un violento scoppio ma non fu possibile accertare il risultato a causa della reazione della scorta. Non risultano comunque navi colpite in quell'attacco.\nIn seguito all'armistizio si consegn\u00f2 agli Alleati a Bona.\nEffettu\u00f2 cinque missioni durante la cobelligeranza e nel 1948 fu avviato alla demolizione in base alle clausole del trattato di pace.\nPorfido.\nImpostato il 9 novembre 1940 nei CRDA di Monfalcone, fu varato il 23 agosto 1941 ed entr\u00f2 in servizio il 24 gennaio 1942. Partecip\u00f2 alla battaglia di Mezzo Agosto e svolse in tutto cinque missioni di guerra. Il 2 dicembre 1942 part\u00ec per la sua ultima missione al largo di Bona; all'1.50 del 6 dicembre avvist\u00f2 il sommergibile inglese \"Tigris\" che per\u00f2 aveva gi\u00e0 lanciato due siluri: uno fu evitato ma l'altro centr\u00f2 il \"Porfido\" in corrispondenza della sala macchine, provocandone l'affondamento in una ventina di secondi nei pressi dell'isola La Galite. Su 48 uomini dell'equipaggio si ebbero solo 4 sopravvissuti, recuperati proprio dal \"Tigris\".\nVolframio.\nCostruito nel cantiere Franco Tosi di Taranto, inizi\u00f2 la sua prima missione il 7 agosto 1942, prendendo parte alla battaglia di Mezzo Agosto. Fu poi scelto per trasportare incursori ma tutte le missioni di questo tipo fallirono: il 2 e l'8 febbraio 1943 fu costretto al rientro a causa del contrasto aeronavale alleato, mentre la terza volta, il 30 maggio, dovette rientrare a causa del maltempo. All'armistizio si trovava ai lavori a La Spezia e il 9 settembre 1943, non potendo muoversi, si autoaffond\u00f2 nel porto della citt\u00e0. Recuperato dai tedeschi ma inutilizzabile, fu definitivamente affondato da un attacco aereo nel 1944."}
{"id": "1378430", "revid": "547992", "url": "https://it.wikipedia.org/wiki?curid=1378430", "title": "Detective Extralarge", "text": "Detective Extralarge \u00e8 una serie televisiva distribuita tra il 1991 e 1993, diretta da Enzo G. Castellari e Alessandro Capone, con protagonista Bud Spencer. Questo telefilm nel 1992 vinse il Telegatto come \"Miglior Telefilm Italiano\".\nTrama.\nIl detective privato Jack Costello vive a Miami. Ex-poliziotto e sassofonista jazz dilettante, \u00e8 soprannominato \"Extralarge\" per via della sua grossa taglia. Al suo fianco agisce il meticcio Dumas, abilissimo disegnatore, assieme al quale Jack dovr\u00e0 vedersela in pericolosi casi da affrontare. Prezioso anche l'aiuto del tenente di polizia Sam Bosley, grande amico di Jack. Nella seconda stagione Jack affronter\u00e0 altri pericolosi casi, sempre insieme a Sam, non pi\u00f9 per\u00f2 con il suo vecchio socio, che \u00e8 tornato a Parigi, ma con il figlio di un suo vecchio amico (morto in missione), Archibald, soprannominato \"Dumas\" dallo stesso Costello.\nDistribuzione.\nLa prima stagione \u00e8 stata co-prodotta dalla Rai ed \u00e8 andata in onda su Rai 2, ottenendo ottimi risultati d'ascolto, spesso vicini ai 7 milioni di media, mentre la seconda stagione, in cui Philip Michael Thomas fu sostituito con Michael Winslow, \u00e8 stata co-prodotta da Fininvest e trasmessa da Canale 5, ottenendo un altro successo di ascolti con 5 milioni di telespettatori. Nel corso degli anni sono state trasmesse repliche anche da Rete 4, LA7 e dai canali satellitari RaiSat Premium e Sky Cinema.\nSulle orme di \"Miami Vice\".\nLa serie Tv pesca a piene mani dal ben pi\u00f9 famoso Miami Vice, telefilm poliziesco diretto e prodotto da Michael Mann negli anni '80, non solo per l'identica location, ma anche per la \"storyline\", che risulta essere molto simile. Due detective (in questo caso privati) si tuffano nella Miami del vizio e dei giochi di potere. La presenza nella prima stagione di Philip Michael Thomas poi, gi\u00e0 protagonista della serie prodotta da Mann al fianco di Don Johnson, rende il parallelismo fra le due serie ancora pi\u00f9 marcato.\nGuest star.\nAl di l\u00e0 del grande successo ottenuto negli USA dalla serie Tv, numerose star americane dell'epoca presero parte alle riprese come co-protagonisti di alcuni episodi, fra questi: Lou Ferrigno, Erik Estrada, Christopher Atkins, Dionne Warwick ,Andrew Stevens e Pat Morita."}
{"id": "1378433", "revid": "599013", "url": "https://it.wikipedia.org/wiki?curid=1378433", "title": "Spoletta", "text": "Per spoletta si intende:"}
{"id": "1378435", "revid": "46291", "url": "https://it.wikipedia.org/wiki?curid=1378435", "title": "Lysidice (botanica)", "text": "Lysidice \u00e8 un genere di piante della famiglia delle Fabacee (o Leguminose).\nComprende due sole specie:"}
{"id": "1378438", "revid": "31886", "url": "https://it.wikipedia.org/wiki?curid=1378438", "title": "Impianto di rilevamento incendi", "text": "Per impianto di rilevamento incendi si intende quella serie di componenti degli impianti di allarme incendio in grado di rilevare e segnalare la presenza di un incendio all'interno di un edificio o altra infrastruttura. \nUn dispositivo di rilevamento fumi e incendi \u00e8 tipicamente costituito da apparecchiature elettroniche che rilevano la presenza di fumi o di variazioni di calore o di principio di incendio, in base ai fenomeni fisici connessi allo sviluppo dell'incendio.\nImpieghi.\nGli impianti di rilevamento incendi trovano largo impiego in ambienti industriali, complessi alberghieri, centri commerciali, strutture sanitarie, enti pubblici ecc.\nGli impianti di rilevamento incendi unitamente ad altri accorgimenti quali ad esempio l'impiego di materiali ignifughi ecc, rivestono fondamentale importanza per l'ottenimento dell'abitabilit\u00e0 delle varie strutture. I vigili del fuoco danno sempre maggiore importanza al loro impiego.\nGli impianti di allarme incendio e i dispositivi di rilevamento fumi e incendi sono inoltre richiesti dalle compagnie assicurative che in loro presenza concedono condizioni pi\u00f9 vantaggiose. Alcune compagnie assicurative, a tutela del loro rischio, impongono delle caratteristiche specifiche a cui gli impianti devono sottostare, sia in termini di progettazione sia in termini di manutenzione. A fronte di tali standard la compagnia assicura il risarcimento integrale dell'eventuale danno causato dall'incendio.\nNormative.\nIn pi\u00f9 di un paese europeo gli impianti di allarme incendio e i relativi dispositivi di rilevamento fumi e incendi sono obbligatori e posseggono interfacce standard, comuni a tutti gli impianti, specificamente pensate per l'intervento dei soccorritori esterni e dei vigili del fuoco in caso di segnalazione di allarme.\nI rilevatori devono essere conformi alle norme europee EN54 che stabiliscono le caratteristiche tecniche e fisiche.\nIn Italia la progettazione degli impianti di rilevamento incendi \u00e8 regolamentata dalla norma UNI-9795 che ha stabilito criteri standard relativamente al posizionamento dei sensori e dei dispositivi di segnalazione.\nLa manutenzione degli impianti di rilevamento incendi, invece, \u00e8 regolamentata dalla norma UNI-11224 \"Controllo iniziale e Manutenzione dei Sistemi di Rivelazione Incendi\" entrata in vigore il 23 giugno 2011.\nCentralina di allarme incendio.\nLa centrale di allarme antincendio rappresenta l'unit\u00e0 di controllo alla quale sono collegati tutti i singoli dispositivi di rilevamento fumi e incendi. Ad essa sono collegati, tramite apposite linee elettriche, tutti i diversi rilevatori automatici del sistema, che in genere variano da un numero ristretto di rilevatori di fumo, fino a circa 150-200 rilevatori.\nRilevatori automatici.\nI dispositivi di rilevamento fumi e incendi sono gli elementi dell'impianto per mezzo dei quali \u00e8 possibile rilevare la presenza di un principio di incendio. \nNella grande maggioranza dei casi si tratta di dispositivi elettronici ed hanno in comune la capacit\u00e0 di comunicare, anche se con modalit\u00e0 diverse, con la centralina di allarme incendi.\nI dispositivi di rilevamento devono essere installati alla sommit\u00e0 dei locali da proteggere, nella parte pi\u00f9 alta (soffitto) in quanto sia il fumo che il calore prodotti da un incendio si spostano verso l'alto. \nTutti i tipi di rilevatori descritti in seguito hanno dei circuiti elettronici in grado di limitare l'insorgenza di falsi allarmi.\nEsistono diversi tipi di dispositivi di rilevamento o sensori, suddivisibili in base al fenomeno che sono in grado di rilevare, che si indicano nei paragrafi seguenti.\nRilevatori di fumo puntiformi.\nI rilevatori di fumo puntiformi sono in genere applicati ai soffitti dei locali di un edificio che contengono un \"carico di incendio\" medio o alto (ad esempio magazzini di prodotti combustibili o infiammabili, archivi cartacei, edifici storico-artistici, stabilimenti produttivi, ecc...). Questi tipi di dispositivi di rilevamento sono quelli pi\u00f9 utilizzati in quanto il fumo \u00e8 uno dei fenomeni pi\u00f9 comuni prodotto da un incendio. \nSi dicono \"rilevatori puntiformi\" perch\u00e9 ciascuno di essi, una volta installato, rappresenta un punto di rilevamento. Il rilevamento del fumo avviene con modalit\u00e0 diverse a seconda della tecnologia adottata per il rilevamento e pertanto si distinguono in:\nRilevatore ottico di fumo.\nI dispositivi di rilevamento ottico del fumo sono basati su un fenomeno fisico chiamato effetto Tyndall. \nAll'interno del rilevatore sono presenti un trasmettitore ed un ricevitore di luce separati da un labirinto opaco che impedisce alla luce emessa dall'emettitore di raggiungere il ricevitore. In presenza di fumo all'interno del rilevatore, parte dei fotoni emessi dall'emettitore raggiungeranno il ricevitore perch\u00e9 riflessi dalle particelle di fumo. \nUn apposito circuito elettronico amplifica il segnale di corrente in uscita dal fotodiodo e trasformer\u00e0 l'evento in una segnalazione di allarme. I rilevatori basati su questo principio sono idonei a rilevare la presenza di fumo chiaro mentre hanno difficolt\u00e0 nell'individuare fumi scuri in quanto per questi ultimi l'effetto Tyndall non \u00e8 apprezzabile.\nRilevatore di fumo a ionizzazione.\nQuesto tipo di rilevatore \u00e8 idoneo a rilevare tutti i tipi di fumo prodotti da una combustione compresi i fumi invisibili quali quelli prodotti ad esempio dall'alcool etilico.\nIl principio di funzionamento \u00e8 basato sul fenomeno della ionizzazione. Al suo interno sono presenti due elettrodi, anodo e catodo, a cui \u00e8 applicata una differenza di potenziale e che sono posti in vicinanza di una sorgente radioattiva. La sorgente radioattiva ionizza l'aria ad essa circostante e dunque tra gli elettrodi scorre una debole e costante corrente elettrica. In presenza di fumo, questo assorbe le particelle alfa emesse dall'americio (si sceglie l'americio proprio perch\u00e9 emette molte pi\u00f9 particelle alfa rispetto ad altre sostanze) e dunque la corrente elettrica diminuisce. La diminuzione, rilevata dall'elettronica, fa scattare l'allarme.\nAttualmente questo tipo di sensori, pur essendo sicuramente efficaci, sono poco usati perch\u00e9 la presenza di un elemento radioattivo all'interno ne determina una difficolt\u00e0 di movimentazione, conservazione, gestione e smaltimento. In realt\u00e0 la pericolosit\u00e0 di questo tipo di rilevatore \u00e8 praticamente nulla in quanto l'elemento radioattivo americio 241 \u00e8 presente in quantit\u00e0 infinitesimali ed \u00e8 protetto da una pellicola di oro che ne impedisce la fuoriuscita.\nLa normativa italiana impone comunque che qualora questi dispositivi siano utilizzati, deve esserne segnalata la presenza a mezzo di apposite etichette e che gli stessi debbano essere maneggiati e mantenuti solo da personale edotto.\nRilevatore a campionamento.\nI rilevatori a campionamento trovano impiego quando si voglia monitorare un particolare ambiente o apparecchiatura elettronica, come ad esempio un centro elaborazione dati o un quadro elettrico.\nSono apparecchiature che aspirano l'aria dagli ambienti da monitorare per mezzo di ventole. L'aria viene convogliata all'interno del dispositivo attraverso tubazioni che hanno una serie di fori di diametro variabile, calcolato in base alla distanza ed alla dimensione dei locali da proteggere. All'interno del dispositivo \u00e8 presente un rilevatore che rileva la presenza del fumo nel campione di aria aspirata. A causa della maggiore diluizione del fumo che si genera, il rilevatore di fumo utilizzato \u00e8 generalmente ad alta sensibilit\u00e0.\nEsistono anche sistemi a campionamento in cui l'analisi dell'aria prelevata \u00e8 effettuata da un dispositivo laser che \u00e8 in grado di rilevare quantit\u00e0 infinitesime di particelle di fumo. Quest'ultimo tipo di rilevatori trova impiego in ambienti dove \u00e8 necessaria una pi\u00f9 che precoce rilevazione di un incendio.\nRilevatore di fiamma.\nSono rilevatori puntiformi che rilevano la presenza di un incendio in base alla presenza di radiazione infrarossa o radiazione ultravioletta emessa da una combustione.\nTrovano impiego nei casi in cui il rischio di incendio \u00e8 rappresentato da combustibili liquidi o solidi altamente infiammabili in cui la produzione di fumo \u00e8 un effetto secondario e la rilevazione tempestiva \u00e8 estremamente importante.\nRilevatore di temperatura.\nSono rilevatori in grado di monitorare la temperatura di un ambiente segnalando il superamento di una soglia prefissata o il rapido aumento della stessa. Nel primo caso si tratta di rilevatore termico mentre nel secondo si tratta di rilevatore termovelocimetrico. Il principio di funzionamento comune a tutte le tipologie prevede l'apertura di un contatto elettrico per effetto dell'incremento di temperatura. La corrente di riposo, che normalmente vi passa, si annulla e ci\u00f2 attiva il sistema di allarme.\nLa tipologia pi\u00f9 semplice \u00e8 quella dei rilevatori termici a massima composti da una lamina bimetallica, che si flette a causa dell'aumento di temperatura essendo composta da due materiali a differente coefficiente di dilatazione termica lineare.\nI rilevatori termici differenziali hanno, invece, due lamine, di cui una rivestita da uno strato isolante: finch\u00e9 le lamine restano solidali, pur flettendosi, non si attiva il segnale di allarme. Pertanto sono sensibili solo a repentini aumenti di temperatura, che aprono il contatto elettrico, mentre non creano falsi allarmi nel caso di graduale incremento di temperatura, che non costituiscono pericolo.\nInfine vi \u00e8 una tipologia di rilevatori termici in cui un elemento metallico fusibile chiude un contatto elettrico, finch\u00e9 non \u00e8 raggiunta la sua temperatura di fusione.\nRilevatori di fumo lineari.\nSono i rilevatori usati per la protezione di grandi superfici, in quanto pi\u00f9 convenienti, dal punto di vista dell'installazione, dei rilevatori puntiformi. Vengono installati, ad esempio, nei grandi stabilimenti industriali, nei quali sarebbe necessario installare numerosi rilevatori di fumo puntiformi per garantire un'adeguata copertura dell'area. Sono impiegati anche in presenza di grandi locali con coperture a capriata, oppure a volte e cupole, nelle quali \u00e8 pi\u00f9 difficile individuare il posizionamento ideale dei punti di monitoraggio.\nIl rilevatore lineare di fumo \u00e8 un sensore basato sull'attenuazione prodotta dal fumo sul fascio infrarosso trasmesso da un emettitore posto su una parete a un ricevitore posto sulla parete opposta. I rilevatori pi\u00f9 moderni riuniscono in un'unica apparecchiatura il trasmettitore ed il ricevitore: sulla parete opposta viene installato un riflettore catarifrangente che rinvia il fascio verso la parte ricevente del rilevatore. Sono detti lineari perch\u00e9 la rilevazione del fumo pu\u00f2 avvenire in qualsiasi punto del fascio senza soluzione di continuit\u00e0. Questo tipo di rilevatori devono essere installati in vista l'uno con l'altro pertanto non devono essere presenti ostacoli che possano interferire con il fascio infrarosso."}
{"id": "1378440", "revid": "729019", "url": "https://it.wikipedia.org/wiki?curid=1378440", "title": "Vasilij Vladimirovi\u010d Petrov", "text": "Era membro dell'Accademia delle Scienze Russa.\nNel suo laboratorio aveva a disposizione molte pile di Volta. A quei tempi il numero di pile di Volta disponibili dava una misura delle potenzialit\u00e0 strumentali di un laboratorio di fisica, un po' come lo era la massima tensione ottenibile con dei rocchetti di Ruhmkorff a fine Ottocento o come lo \u00e8 oggi la potenza di un acceleratore di particelle.\nPetrov realizz\u00f2 diverse esperienze di elettrostatica. Nel 1802, mettendo in serie diverse pile collegate a due elettrodi di carbonio e avvicinando questi ultimi a una distanza tra 3 e 7\u00a0mm, ottenne le prime scariche ad arco. Comp\u00ec ulteriori prove usando elettrodi in metallo.\nI suoi lavori (peraltro scritti in francese) furono pubblicati nelle memorie dell'Accademia delle Scienze di San Pietroburgo, ma non erano molto conosciuti nel resto d'Europa. Solo molto tempo dopo si \u00e8 scoperta l'importanza e la priorit\u00e0 dei lavori di Petrov.\nPochissimi anni dopo gli esperimenti di Petrov, Sir Humphry Davy, che us\u00f2 le prime batterie per separare sali attraverso l'elettrolisi, mostr\u00f2 in una riunione della Royal Society degli impulsi tra due elettrodi, ma senza arrivare a delle vere e proprie scariche ionizzanti come aveva fatto Petrov.\nSi dedic\u00f2 anche alla chimica, allora nascente. Nel 1801 pubblic\u00f2 \"Una raccolta di nuove esperienze ed osservazioni di chimica-fisica\", in cui riporta esperimenti sulla combustione che provavano l'inconsistenza della teoria del flogisto.\nAlcuni capitoli, invece, descrivono la luminosit\u00e0 (fosforescenza) del fosforo, sia di origine minerale che organica. Egli riusc\u00ec a stabilire la massima temperatura alla quale cessa la sua luminescenza (in aria aperta). Inoltre, dai suoi numerosi esperimenti con la fluorite, dimostr\u00f2 che la sua luminescenza (fluorescenza) era diversa da quella del fosforo (infatti cessa quando non \u00e8 investita dalla luce)."}
{"id": "1378441", "revid": "1718925", "url": "https://it.wikipedia.org/wiki?curid=1378441", "title": "Vasco Giuseppe Bertelli", "text": "Biografia.\nNasce a Pontedera il 23 gennaio 1924.\nDopo gli studi presso il Seminario arcivescovile S. Caterina di Pisa e poi presso la Pontificia Universit\u00e0 Gregoriana dove consegue il dottorato in Sacra Teologia, \u00e8 stato ordinato presbitero il 5 aprile 1947 dall'arcivescovo Gabriele Vettori.\nDopo aver prestato servizio come parroco nelle diverse parrocchie di Pontedera, divenne proposto del Duomo della stessa citt\u00e0 nel 1967. Il 25 maggio 1985 venne vescovo di Volterra e fu consacrato il 29 giugno dello stesso anno dall'arcivescovo di Pisa Benvenuto Matteucci.\nIl 23 settembre 1989 accolse nella sua diocesi la visita di papa Giovanni Paolo II.\nNel 1992 diede riconoscimento canonico all'Opera pellegrinaggi Foulards bianchi, un'organizzazione che opera a livello nazionale per l'assistenza ai pellegrinaggi verso Lourdes e verso altri santuari mariani.\nNel 1994 fu amministratore apostolico della diocesi di Massa Marittima-Piombino.\nNel decennale della sua visita papa Giovanni Paolo II indirizz\u00f2 al vescovo Bertelli un messaggio.\nAccolta la sua rinuncia al governo pastorale della diocesi per raggiunti limiti d'et\u00e0 il 18 marzo 2000, \u00e8 tornato nella sua parrocchia natale di Pontedera.\nNel 2002 \u00e8 stato nominato presidente del Collegamento mariano toscano, un'istituzione di collegamento dei gruppi mariani nell'ambito della Conferenza episcopale toscana, e delegato per il tempo libero lo sport, i pellegrinaggi, il turismo della stessa Conferenza episcopale. Nel 2008 \u00e8 stato riconfermato negli stessi incarichi.\n\u00c8 stato anche presidente dell'Associazione italiana di Santa Cecilia, un'associazione che si occupa di liturgia e di musica sacra fondata nel 1584.\nIl 14 gennaio 2009 l'arcivescovo di Pisa Giovanni Paolo Benotto lo ha nominato canonico onorario del capitolo metropolitano della Chiesa primaziale pisana.\nSi spegne il 2 novembre 2013 all'et\u00e0 di 89 anni. I funerali sono stati celebrati dall'arcivescovo metropolita Giovanni Paolo Benotto, alla presenza dell'episcopato toscano e di molti fedeli, il 4 novembre nella Cattedrale di Volterra dove il corpo \u00e8 stato sepolto la stessa sera.\nGenealogia episcopale.\nLa genealogia episcopale \u00e8:"}
{"id": "1378444", "revid": "1226", "url": "https://it.wikipedia.org/wiki?curid=1378444", "title": "Robert L. Stevenson", "text": ""}
{"id": "1378447", "revid": "642594", "url": "https://it.wikipedia.org/wiki?curid=1378447", "title": "ASD Nuovo Forl\u00ec 1919", "text": ""}
{"id": "1378449", "revid": "1305772", "url": "https://it.wikipedia.org/wiki?curid=1378449", "title": "Dr. Jekyll e Mr. Hyde", "text": ""}
{"id": "1378450", "revid": "767487", "url": "https://it.wikipedia.org/wiki?curid=1378450", "title": "Eunicidae", "text": "Gli Eunicidi (Eunicidae Berthold, 1827) sono una famiglia di anellidi policheti.\nTassonomia.\nLa famiglia comprende i seguenti generi:\nUno dei pi\u00f9 grossi eunicidi \u00e8 la gigantesca, purpurea, iridescente \"Eunice aphroditois\", che pu\u00f2 essere trovata anche sulla spiaggia con la bassa marea lungo le coste meridionali dell'Australia. Il suo corpo robusto e muscoloso pu\u00f2 raggiungere 1\u00a0m di lunghezza."}
{"id": "1378453", "revid": "767487", "url": "https://it.wikipedia.org/wiki?curid=1378453", "title": "Police Academy", "text": "Police Academy \u00e8 un album in studio del gruppo musicale britannico Strontium 90, pubblicato il 29 luglio 1997.\nDescrizione.\n\"Police Academy\" \u00e8 l'unico album pubblicato dagli Strontium 90, gruppo fondato dal bassista figiano Mike Howlett, gi\u00e0 membro del gruppo space rock Gong, che comprendeva tutti i membri dei futuri Police. Il gruppo si sciolse dopo poche settimane nel 1977 e l'album venne pubblicato nel 1997 dalla Pang\u00e6a Records, sussidiaria della Virgin.\nIl disco comprende brani dal vivo eseguiti dalla band alla riunione della Gong Family il 28 maggio del 1977 all'ippodromo di Parigi, cinque tracce registrate ai Virtual Earth Studios di Londra prima del concerto e un demo inedito della famosa \"Every Little Thing She Does Is Magic\" di Sting.\nL'edizione standard \u00e8 del 1997 stata pubblicata in CD in vari paesi del mondo ed \u00e8 composta da 9 tracce. Nello stesso anno negli Stati Uniti \u00e8 stata pubblicata un'edizione promo in doppio LP dall'etichetta discografica Pang\u00e6a, con umero di catalogo Ark21 61868 30021 1 4, contenente sul primo disco \"Police Academy\" e sul secondo disco un tribute album collettivo intitolato \"Reggatta Mondatta\". L'edizione giapponese, pubblicata sempre dalla Pang\u00e6a nel 1997 con numero di catalogo TOCP-50242, contiene 2 tracce bonus inedite registrate al concerto di Parigi. Questa edizione \u00e8 stata ristampata nel 2010 nel Regno Unito dalla Gonzo Media Group, con numero di catalogo HST003CD, e nel 2011 in Giappone dalla Toshi, con numero di catalogo TOCP-50242."}
{"id": "1378456", "revid": "1305772", "url": "https://it.wikipedia.org/wiki?curid=1378456", "title": "Sant'Agnese (disambigua)", "text": "Sant'Agnese pu\u00f2 riferirsi a:"}
{"id": "1378458", "revid": "1305772", "url": "https://it.wikipedia.org/wiki?curid=1378458", "title": "Nazionalfascismo", "text": "Nazionalfascismo \u00e8 il titolo dato ad una raccolta di articoli scritti da Luigi Salvatorelli per \"La Stampa\" di Torino, di cui era condirettore, pubblicato nell'aprile del 1923.\nContenuti.\nIl testo vuole costituire una prima analisi organica del fascismo in Italia. La raccolta presenta il fascismo come movimento e partito autonomo, scartando la convenzionale definizione di milizia al soldo del potere politico-economico affibbiatogli dai primi studiosi del fenomeno. Salvatorelli, a partire dall'analisi del socialista Giovanni Zibordi (il quale fa scaturire il fascismo da tre fenomeni del tempo: reazione del capitale; rivolta piccolo borghese attraverso i suoi figli \"spostati\" e rivoluzione militare), elabora una personale teoria tesa a fare originare il movimento principalmente dagli ambienti piccolo borghesi.\nLa pubblicazione della raccolta suscita un vivace dibattito al quale partecipano Tommaso Fiore, Giovanni Ansaldo (il quale ritiene che Salvatorelli abbia sottovalutato l'importanza del movimento futurista) Adriano Tilgher e Giorgio Levi della Vida."}
{"id": "1378466", "revid": "212348", "url": "https://it.wikipedia.org/wiki?curid=1378466", "title": "Stonehenge", "text": "Stonehenge (\"pietra sospesa\", da \"stone\", pietra, e \"henge\", che deriva da \"hang\", sospendere: in riferimento agli architravi) \u00e8 un sito neolitico che si trova vicino ad Amesbury nello Wiltshire, Inghilterra, circa 13 chilometri a nord-ovest di Salisbury. \u00c8 il pi\u00f9 celebre e imponente \"cromlech\" (\u00abcircolo di pietra\u00bb in bretone): composto da un insieme circolare di colossali pietre erette, conosciute come megaliti, sormontate da consistenti architravi orizzontali di collegamento di cui alcune sono in quota ed \u00e8 uno dei pi\u00f9 antichi sistemi trilitici conosciuti (trilitico: sistema costituito da tri = tre + lithos = pietra, due montanti verticali ed un architrave orizzontale).\nLe pietre di Stonehenge devono il loro attuale allineamento ai lavori di ricostruzione nella prima met\u00e0 del Novecento:\nIpotizzando che l'attuale allineamento riproduca fedelmente il precedente, alcuni sostengono che Stonehenge rappresenti un \"antico osservatorio astronomico\", con un significato particolare ai punti di solstizio ed equinozio, anche se l'importanza del suo uso per tale scopo \u00e8 dibattuta.\nIl sito fu aggiunto alla lista dei patrimoni dell'umanit\u00e0 dell'UNESCO nel 1986.\nOltre che meta del turismo di massa, Stonehenge \u00e8 luogo di pellegrinaggio per molti seguaci del celtismo, della wicca e di altre religioni neopagane, e fu teatro di un festival musicale libero tra il 1972 e il 1984; nel 1985 tale festival fu bandito dal governo britannico a causa del violento confronto tra la polizia e alcuni partecipanti che divenne noto come la \"battaglia di Beanfield\".\nPrimo riferimento greco.\nDiodoro Siculo (I secolo a.C.) potrebbe fare riferimento a Stonehenge in un passo della sua \"Bibliotheca historica\". Citando Ecateo di Abdera, uno storico del IV secolo e \"certi altri\", Diodoro dice che \"in una terra oltre i Celti\" (cio\u00e8 la Gallia) c'\u00e8 \"un'isola non pi\u00f9 piccola della Sicilia\" nel mare del nord chiamata Hyperborea, chiamata cos\u00ec perch\u00e9 \u00e8 al di l\u00e0 del luogo di origine del vento del nord o Borea. Gli abitanti di questo luogo principalmente adorano Apollo, e c'\u00e8 \"sia una magnifica zona sacra di Apollo sia un tempio notevole che \u00e8 adornato con molte offerte votive ed \u00e8 di forma sferica\". Alcuni scrittori in passato hanno suggerito che l'\"Hyperborea\" di Diodoro potesse indicare la Gran Bretagna e che il tempio di forma sferica fosse un riferimento iniziale a Stonehenge.\nTuttavia l'archeologo Aubrey Burl ha rilevato che altre parti della descrizione di Diodoro la rendono scarsamente adeguata a Stonehenge e al suo circondario. Diodoro dice anche che in quella zona Apollo (intendendo il sole o la luna) \"sfiorava la terra a un'altezza molto bassa\". Tuttavia sia il sole sia la luna si muovono sempre molto al di sopra dell'orizzonte alla latitudine di Stonehenge ed \u00e8 solo 500 miglia pi\u00f9 a nord che essi appaiono vicino all'orizzonte.\nIndagini scientifiche.\nIl primo studio per osservare e capire il monumento venne condotto intorno al 1640 da John Aubrey. Egli proclam\u00f2 Stonehenge opera dei Druidi: questa idea fu grandemente diffusa da William Stukeley. Aubrey realizz\u00f2 inoltre i primi disegni con le misure del luogo, che consentirono una migliore analisi della sua forma e del suo significato. Grazie a questo lavoro, fu in grado di attribuire una funzione astronomica o di calendario alla disposizione delle pietre.\nL'architetto John Wood intraprese la prima vera accurata indagine di Stonehenge nel 1740. Tuttavia l'interpretazione di Wood del monumento, considerato come un luogo di riti pagani, fu assai criticata da Stukeley, che considerava i Druidi non come pagani ma come patriarchi biblici. Le convinzioni di Stukeley subivano gli influssi di uno dei suoi maestri pi\u00f9 illustri: Isaac Newton, che si occup\u00f2 marginalmente della disposizione delle pietre di Stonehenge che secondo lui avrebbe richiamato volutamente e per metafora la configurazione non geocentrica del sistema solare e la sua soggezione alle leggi di gravitazione (concezione simile a quella di Filolao che prevedeva un fuoco sacro centrale) e si sarebbe inoltre ispirata al modello perfetto, e pi\u00f9 antico, del tempio di Gerusalemme. Secondo Newton i costruttori di Stonehenge, eredi diretti dei patriarchi biblici, sarebbero stati depositari di una conoscenza scientifica che egli stesso riteneva di aver solo riscoperto. Prima della fine dell'Ottocento John Lubbock riusc\u00ec a far risalire il luogo all'et\u00e0 del bronzo, basandosi sul ritrovamento di oggetti di bronzo sulle colline vicine.\nDatazioni radiocarboniche e spettrofotometriche.\nLa datazione radiocarbonica indica che il sito fu interessato da pi\u00f9 fasi costruttive tra il 3100 a.C. e il 1600 a.C. L'edificazione del terrapieno circolare e del fossato sono state datate al 3100 a.C.. La grande maggioranza delle pietre attualmente visibili appartiene alla fase Stonehenge 3 (dal 2600 a.C. al 1600 a.C.), caratterizzata da circa V periodi; durante i periodi I e II (dal 2600 a.C. al 2400 .a.C.) furono collocati quasi tutti i megaliti di maggiori dimensioni.\nLa spettrofotometria XRF effettuata nel 2020 su un campione prelevato durante i lavori di restauro del 1958 da uno dei triliti, ha fornito una datazione del 2500 a.C.\nEntrambi i tipi di datazioni consentono l'eliminazione di alcune teorie. La teoria secondo la quale i Druidi fossero gli artefici dell'opera \u00e8 la pi\u00f9 popolare; tuttavia la societ\u00e0 dei Celti, che istitu\u00ec il sacerdozio dei Druidi, si diffuse solo dopo il 300 a.C. Inoltre \u00e8 improbabile che i Druidi avessero utilizzato il sito per i sacrifici, dal momento che eseguivano parte dei loro rituali nei boschi o in montagna, zone pi\u00f9 adatte di un campo aperto per i \"rituali della terra\". Il fatto che i Romani giunsero per la prima volta sull'isola britannica comandati da Giulio Cesare nel 55 a.C., nega le teorie di Inigo Jones e altri, secondo cui Stonehenge sarebbe stato un tempio romano.\nDispute.\nDall'inizio dell'Ottocento molte delle pietre cadute furono messe nella loro posizione attuale dagli ingegneri vittoriani. Secondo studi recenti i lavori di ristrutturazione si protrassero fino agli anni settanta del Novecento, introducendo modifiche sostanziali nella disposizione originaria: \"Certo, ammettono gli archeologi dell'English Heritage, senza tutti questi lavori Stonehenge avrebbe un aspetto molto diverso. Pochissime pietre sono ancora esattamente nel posto dove furono erette millenni fa\".\nA tre chilometri di distanza da Stonehenge \u00e8 stato ritrovato da ricercatori della National Geographic Society un villaggio risalente al 2600 a.C. composto da circa venticinque piccole case. Si ritiene che fossero utilizzate per ospitare i costruttori del complesso, o i visitatori di qualche cerimonia.\nSi crede che Stonehenge sia una sorta di osservatorio astronomico preistorico in quanto l'asse di Stonehenge \u00e8 orientato in direzione dell'alba nei solstizi estivi, ma non invernali.\nTeoria sulla costruzione.\nLe pietre pi\u00f9 grandi, in gneiss (dal peso di 25/50 tonnellate), furono tagliate da una collina distante 30 km dal sito archeologico, per essere probabilmente trasportate attraverso delle slitte che scivolavano su rulli in legno, tirate con corde di cuoio da decine di uomini.\nLe pietre di dimensioni inferiori furono in parte estratte e tagliate in un sito distante 3\u00a0km e in parte in altre localit\u00e0, tra cui un sito in Galles distante oltre 200\u00a0km.\nUno studio pubblicato a giugno 2018 ha smentito il lavoro del geologo Herbert Henry Thomas che nel 1923, grazie anche alla propria influenza, riusc\u00ec a fare accettare i siti precisi in cui le pietre furono reperite e come vennero trasportare in loco. La nuova ricerca suggerisce che esse furono trasportate non tramite il canale di Bristol come supposto ma utilizzando strade interne, e che la pietra dell'altare possa provenire da Senni Beds, una formazione di arenaria che si estende attraverso fino all'Herefordshire nel Galles orientale. Le ricerche di Thomas avrebbero influenzato per decenni gli studi effettuati sulla provenienza delle pietre del sito di Stonehenge. \nLe pietre che costituivano gli elementi verticali erano prima trascinate in corrispondenza di un foro sul terreno, vi venivano fatte scivolare all'interno con un sistema di leve appoggiate a un \"castello\" di tronchi. La pietra era poi sistemata in verticale tirandola con funi, e il foro riempito con sassi.\nUna volta alzate le pietre verticali, si aggiungeva l'architrave alzandolo poco alla volta attraverso la costruzione di un fasciame di legname e l'uso di leve.\nLeggende.\nStonehenge \u00e8 associato alla leggenda di re Art\u00f9: essa racconta che il mago Merlino volle la sua rimozione dall'Irlanda dove era stato costruito sul monte Killaraus, da Giganti che portarono le pietre dall'Africa. Dopo essere stato ricostruito vicino ad Amesbury, narra che, prima Uther Pendragon e poi Costantino III vennero seppelliti all'interno del cerchio di pietre.\nProgetti che riguardano il sito.\nIn anni pi\u00f9 recenti, il sito di Stonehenge, sulla piana di Salisbury \u00e8 stato influenzato dalla prossimit\u00e0 della strada A303, tra Amesbury e Stoke, e dalla A344. Nel passato un gran numero di progetti, compresi dei tunnel interrati, sono stati proposti per il sito, e l'English Heritage e il National Trust hanno fatto lunghe campagne per allontanare il percorso delle strade. Viceversa, la Highways Agency spinge per un allargamento della A303, causa i frequenti congestionamenti, la quale comunque present\u00f2 il 5 giugno 2003 un piano di massima per il cambiamento di 13 chilometri di strada a Stonehenge, compreso un tunnel di due chilometri che porterebbe la A303 sotto l'attuale tracciato.\nIl 6 dicembre 2007 il ministro dei trasporti Tom Harris cancell\u00f2 l'intero progetto causa il continuo incremento dei costi preventivati, nonch\u00e9 causa proteste di diversi studiosi ed enti di ricerca sulla pericolosit\u00e0 di scavare un cos\u00ec lungo tunnel in una zona ad alto interesse archeologico.\nMentre il tratto della A344 presso Stonehenge \u00e8 stato definitivamente chiuso nel 2013, il progetto del tunnel di due chilometri sulla A303 \u00e8 stato riproposto nel 2017 dal ministro dei trasporti Chris Grayling ed \u00e8 oggetto di animate discussioni nella compagine politica britannica.\nRepliche.\nEsiste una replica a grandezza naturale di Stonehenge come sarebbe stato in origine, a Maryhill nello Stato di Washington, costruita da Sam Hill come memoriale di guerra. \u00c8 persino allineata con l'alba di mezza estate, ma con la vera posizione del Sole sull'orizzonte virtuale, invece che con la posizione apparente del sole sull'orizzonte reale.\nUna \"Car-Henge\" \u00e8 stata costruita esclusivamente con automobili vicino ad Alliance (Nebraska) dall'artista Jim Reinders nel 1987.\nLibri e opere.\nSono numerosi gli studiosi, da archeologi a scrittori di pseudoscienza, che si sono a lungo dedicati a questo antico tempio. Si possono citare, a titolo di esempio, \"Stonehenge\" di R.J.C. Atkinson, che asserisce \"Non sappiamo che cosa sia e probabilmente non lo sapremo mai\"; \"The Stonehenge People\" e \"Prehistoric Avebury\" di Aubrey Burl; \"Stonehenge. Un paesaggio di pietre e di misteri\" di David Souden.\nUn posto di rilievo fra gli scritti sulla presunta funzione di Stonehenge \u00e8 del noto astronomo sir Fred Hoyle, che in un articolo su \"Nature\" del 30 luglio 1966 ne ipotizz\u00f2 una funzione astronomica (Hoyle era convinto - in base a calcoli statistici - dell'origine extraterrestre della vita sul nostro pianeta). In tale articolo Hoyle proponeva un metodo secondo il quale tramite le buche di Aubrey sarebbe stato possibile prevedere tutte le eclissi solari entro certi limiti di accuratezza.\nSu Stonehenge e i suoi miti sono anche basate innumerevoli opere di fantasia. Sul mistero della sua costruzione \u00e8 stato scritto un romanzo (\"Stonehenge\") di Bernard Cornwell, mentre nel romanzo \"Sarum\" di Edward Rutherfurd la costruzione del complesso megalitico ispira alcuni capitoli. Moltissimi sono i personaggi del fumetto che vi hanno fatto una capatina: da Paperino (\"Paperino - Il papero del passato e del futuro\" di Don Rosa) a Corto Maltese, passando per Martin Myst\u00e8re e Dylan Dog (\"Incubo di una notte di mezza estate\") e Topolino, con molte avventure ambientate in quei dintorni, o Lara Croft nella versione a fumetti. \nRiferimenti a Stonehenge sono presenti nelle serie televisive \"Doctor Who\" e \"Merlin\". Stonehenge \u00e8 lo scenario del drammatico finale di Tess dei d'Urbervilles, romanzo di Thomas Hardy.\nAltri cerchi neolitici.\nEsistono vari cerchi neolitici analoghi a Stonehenge o datati approssimativamente nella stessa epoca. Tra di essi vi \u00e8 il cosiddetto Cerchio di Brodgar nella Scozia settentrionale. Un sito circolare simile, ma risalente a circa il 4900 a.C., si trova a Goseck nella Sassonia-Anhalt in Germania. Un altro complesso, detto \"Circolo calendariale\" si trova presso il Museo nubiano di Assuan originariamente costruito a Nabta Playa e risulta essere pi\u00f9 antico di Stonehenge di almeno mille anni\nIn Italia sono presenti diversi circoli megalitici in Sardegna, come quello di Li Muri ad Arzachena e quello di Pranu Muttedu a Goni."}
{"id": "1378470", "revid": "92723", "url": "https://it.wikipedia.org/wiki?curid=1378470", "title": "Marco Cornelio Nigrino Curiazio Materno", "text": "Biografia.\nLa carriera di Nigrino \u00e8 nota attraverso alcune iscrizioni frammentarie, la cui ricostruzione ha permesso di delineare l'eccezionale carriera di questo comandante militare. Figlio di Marco Cornelio Nigrino, nacque a Ll\u00edria, in Spagna Tarraconense, nel 40 circa, e percorse la carriera militare venendo aggregato alla Legio XIIII \"Gemina\" col rango di tribuno, alla VIII \"Augusta\" come legato (75-78) e alla stessa carica fu assegnato nella IIII \"Flavia Felix\"; divenne poi governatore della Gallia Aquitania, e infine console suffetto (83 circa).\nNell'85 il governatore della Mesia, Oppio Sabino, mor\u00ec durante la guerra dacica, causata dall'invasione della provincia da parte delle popolazioni daciche nell'area carpatica: Nigrino fu inviato a succedergli prima come governatore dell'intera provincia e successivamente (dopo la suddivisione della provincia) come governatore della Mesia inferiore. Combatt\u00e9 probabilmente anche nella successiva fase delle Campagne di Domiziano in Dacia nel biennio 88-89 sotto Tettio Giuliano, durante le quali ricevette le sue decorazioni.\nAlcune considerazioni sulla lista dei governatori della Siria e sull'anzianit\u00e0 di Nigrino fanno supporre che sia stato governatore di quella provincia nel 94/95-97 circa, nel periodo che va dalla morte di Domiziano (fine 96) all'adozione di Traiano da parte di Nerva. Questa notizia, assieme a quella riportata da Plinio il Giovane in una delle sue lettere che parla di un governatore di una provincia orientale con un grosso esercito che aspirava al posto di Traiano, fa pensare che Nigrino si sia visto scavalcare dal proprio conterraneo come successore designato da Nerva. Dopo questo evento c'\u00e8 evidenza epigrafica che Nigrino abbia abbandonato rapidamente il proprio governatorato, anche se non \u00e8 noto il suo destino.\nLe decorazioni (i \"dona militaria\") ricevute da Nigrino sono elencate da un'iscrizione, e segnano un primato non eguagliato, se non da pochissimi, nella storia militare romana:"}
{"id": "1378471", "revid": "1488558", "url": "https://it.wikipedia.org/wiki?curid=1378471", "title": "Ogni morte di papa", "text": "L'espressione ogni morte di papa (o di vescovo; anche \"a ogni morte di papa\", \"una volta ogni morte di papa\") \u00e8 una polirematica che denota infrequenza di un evento. Usato come iperbole, questo modo di dire si riferisce al fatto che la morte del papa (o di un alto prelato) \u00e8 evento che si verifica, di norma, con cadenze temporali dilatate."}
{"id": "1378472", "revid": "200154", "url": "https://it.wikipedia.org/wiki?curid=1378472", "title": "Diocesi di Anagni", "text": ""}
{"id": "1378473", "revid": "339392", "url": "https://it.wikipedia.org/wiki?curid=1378473", "title": "Diocesi di Ventimiglia", "text": ""}
{"id": "1378476", "revid": "92719", "url": "https://it.wikipedia.org/wiki?curid=1378476", "title": "Caprolagus", "text": ""}
{"id": "1378477", "revid": "198277", "url": "https://it.wikipedia.org/wiki?curid=1378477", "title": "Eraldo Pecci", "text": "Carriera.\nGiocatore.\nClub.\nEraldo Pecci inizi\u00f2 a giocare a calcio nel Superga 63 di Cattolica prima di passare nelle giovanili del Bologna, squadra con cui debutt\u00f2 in Serie A nel 1972. Con i rossobl\u00f9 vinse la Coppa Italia nel 1974, segnando l'ultimo e decisivo rigore nella finale contro il Palermo.\nAffermatosi come centrocampista di regia, nell'estate del 1975 fu acquistato dal Torino. Con i granata vinse lo scudetto nel 1975-1976, collezionando 203 presenze (153 in campionato, 33 in Coppa Italia, e 16 nelle Coppe europee) e segnando 16 gol (10 in campionato, 4 nella coppa nazionale e 2 in Europa).\nNel 1981 lascia Torino e passa alla Fiorentina, insieme al bomber Graziani. A Firenze Pecci milita per quattro stagioni. Nel 1985 viene ceduto al Napoli. Con i partenopei conquista un 3\u00ba posto in Serie A e realizza una rete ma, per motivi familiari, decide poi di ritornare la stagione successiva nella squadra che l'aveva visto nascere calcisticamente, il Bologna. Rest\u00f2 coi felsinei, contribuendo al ritorno in serie A al termine della stagione 1987-88, fino all'autunno 1989, quando l'allenatore Maifredi opt\u00f2 per un centrocampo pi\u00f9 muscolare. Si trasfer\u00ec dunque in Serie C1 al Lanerossi Vicenza, allenato dall'amico Romano Fogli, come chioccia per i pi\u00f9 giovani, ma dopo l'esonero di quest'ultimo, decise di ritirarsi senza mai aver giocato con i bianco-rossi a causa di un infortunio.\nNazionale.\nCon la maglia della nazionale ha disputato 6 partite, esordendo il 27 settembre 1975 nella partita valida per le qualificazioni al contro la Finlandia a Roma (0-0).\nVanta inoltre 9 partite con la nazionale B e 2 con la Giovanile, e soprattutto la partecipazione al .\nDopo il ritiro.\nUna volta terminata la carriera agonistica, Eraldo Pecci intraprese l'attivit\u00e0 di commentatore TV, facendo spesso coppia con Bruno Pizzul nelle telecronache delle gare della nazionale maggiore.\nIn seguito \u00e8 stato editorialista per il quotidiano \"Il Giorno\".\nInoltre Pecci \u00e8 stato pi\u00f9 volte nominato dai tribunali come perito per la valutazione del parco giocatori delle societ\u00e0 calcistiche.\nNell'aprile 2013 ha pubblicato il suo primo libro, intitolato \"Il Toro non pu\u00f2 perdere\" (edito da Rizzoli), in cui narra in prima persona fatti e trascorsi del mondo del calcio. In particolare ripercorre il campionato 1975-1976, in cui i granata conquistarono il settimo scudetto dopo un avvincente duello cittadino con la Juventus.\nNel 2018 ha pubblicato \"Ci piaceva giocare a pallone - Racconti di un calcio che non c'\u00e8 pi\u00f9\" (edito da Rizzoli)."}
{"id": "1378506", "revid": "1305772", "url": "https://it.wikipedia.org/wiki?curid=1378506", "title": "Nervia", "text": "Il Nervia \u00e8 un torrente del ponente ligure, lungo 28,3\u00a0km.\nGeografia.\nIl torrente nasce dalle pendici del Monte Pietravecchia; nella parte iniziale, nei pressi di Buggio, prende il nome di \"Valun de Tane\" (torrentino delle Tane). Nel tratto terminale fino alla foce segna il confine tra la zona pi\u00f9 a levante del comune di Ventimiglia (chiamata essa stessa \"Nervia\") e la borgata di Camporosso Mare.\nIn una delle valli laterali di destra del Nervia, la valle dell'Arme, alla quota di 1319\u00a0m s.l.m., \u00e8 stato realizzato nel 1963 uno sbarramento che ha permesso la creazione di un invaso artificiale, il \"Lago di Tenarda\" (l'unico della Provincia di Imperia). Questo lago, che ha una capienza di 1.500.000\u00a0m\u00b3, concorre all'approvvigionamento idrico di Sanremo. \nIl bacino idrografico del Nervia si estende complessivamente per 185\u00a0km\u00b2.\nAffluenti.\nIn destra orografica:\nIn sinistra orografica:\nRegime.\nIl Nervia, essendo un corso d'acqua a carattere torrentizio, ha una portata soggetta ad ampie variazioni stagionali. Negli ultimi chilometri, specie d'estate, il torrente si infiltra completamente nei depositi alluvionali, e pertanto il letto superficiale appare asciutto.\nLa protezione dell'area.\nL'area intorno all'alveo del torrente e alla sua foce, per la sua importanza nella tutela della biodiversit\u00e0, \u00e8 interessata da due diversi progetti di tutela: quello pi\u00f9 antico, in prossimit\u00e0 della foce, \u00e8 l'Oasi faunistica del Nervia, istituita a partire dal 1982 e oggi in gestione al WWF. L'Oasi copre una superficie di 60.000\u00a0m\u00b2.\nDal 2005 il Torrente Nervia \u00e8 protetto anche lungo il suo percorso: \u00e8 stato istituito il sito di interesse comunitario (SIC) di Tipo B della Regione Liguria con Decreto Ministeriale 25 marzo 2005, ai sensi della Direttiva 92/43/CEE (\"Direttiva Habitat\"), per un'area di 44 ettari."}
{"id": "1378509", "revid": "365417", "url": "https://it.wikipedia.org/wiki?curid=1378509", "title": "Nomascus gabriellae", "text": "Il gibbone dalle guance rosa (Nomascus gabriellae Thomas, 1909) \u00e8 un primate appartenente alla famiglia Hylobatidae.\nDescrizione.\nLa lunghezza del corpo pu\u00f2 raggiungere circa 60\u00a0cm, il peso i 7\u00a0kg. A differenza delle altre specie di gibboni le femmine sono leggermente pi\u00f9 piccole dei maschi. Come tutti i gibboni del genere \"Nomascus\" il gibbone dalle guance rosa mostra invece un chiaro dimorfismo sessuale nel colore. I maschi sono prevalentemente neri, con le guance giallo-brune, mentre le femmine sono bruno-rossicce, con una macchia scura alla sommit\u00e0 della testa.\nBiologia.\nCome gli altri gibboni sono diurni, arboricoli e prevalentemente frugivori, ma la dieta include anche foglie, fiori e occasionalmente insetti. Come quasi tutti i gibboni segnalano vocalmente il proprio territorio. \nLa gestazione dura circa sette mesi. Il cucciolo, indipendentemente dal sesso, \u00e8 inizialmente di colore giallo-bruno e dopo circa un anno assume il colore nero. Solo dopo avere raggiunto la maturit\u00e0 sessuale (tra i 6 e gli 8 anni) le femmine assumono il loro colore caratteristico.\nDistribuzione e habitat.\nL'areale del gibbone dalle guance rosa comprende l'estremo sud del Laos, il Vietnam meridionale e la Cambogia orientale ed \u00e8 limitato a Sud e a Ovest dal Mekong. L'habitat \u00e8 costituito dalla foresta pluviale tropicale.\nConservazione.\nLa Lista rossa IUCN classifica \"Nomascus gabriellae\" come specie in pericolo di estinzione (\"Endangered\")."}
{"id": "1378510", "revid": "6653", "url": "https://it.wikipedia.org/wiki?curid=1378510", "title": "Cardoncello", "text": ""}
{"id": "1378511", "revid": "22475", "url": "https://it.wikipedia.org/wiki?curid=1378511", "title": "Morello (personaggio)", "text": ""}
{"id": "1378512", "revid": "6923", "url": "https://it.wikipedia.org/wiki?curid=1378512", "title": "Edvige di Andechs", "text": "Era figlia del duca di Merania, Bertoldo IV d'Andechs e di Agnese di Rochlitz (\u202025 marzo 1195), della famiglia dei Wettin.\nBiografia.\nEducata presso il monastero delle benedettine di Kitzingen, in Franconia, nel 1186 Edvige spos\u00f2 a Breslavia il duca di Slesia, Enrico I il Barbuto (dal 1233 anche duca di Polonia), della dinastia dei Piasti. Diede esempio di grande sollecitudine nei confronti dei suoi sudditi pi\u00f9 poveri, per i quali fece erigere numerosi ospizi: nel 1202 fond\u00f2 il monastero cistercense di Trzebnica e, rimasta vedova (1238), decise di ritirarvisi.\nMor\u00ec nel 1243.\nDiscendenza.\nDal matrimonio con Enrico nacquero quattro maschi e tre femmine, tra i quali:\nIl culto.\nIl 7 novembre del 1262 il vescovo di W\u0142oc\u0142awek diede inizio al processo diocesano per la canonizzazione di Edvige, che vide la sua conclusione nell'agosto del 1264, quando una delegazione guidata dall'arcidiacono della cattedrale di Cracovia si rec\u00f2 da Papa Clemente IV per sottoporgli la causa. Il pontefice canonizz\u00f2 Edvige a Viterbo il 26 marzo (IV domenica di quaresima) del 1267.\nLa sua festa venne fissata al 15 ottobre (giorno della morte), ma nel 1929 venne spostata al 16 per far posto a quella di santa Teresa di Ges\u00f9."}
{"id": "1378519", "revid": "339392", "url": "https://it.wikipedia.org/wiki?curid=1378519", "title": "Maccheroncini", "text": ""}
{"id": "1378523", "revid": "21880", "url": "https://it.wikipedia.org/wiki?curid=1378523", "title": "Najadales", "text": "Najadales \u00e8 un ordine di piante a fiore monocotiledoni, a cui appartengono numerose specie acquatiche.\nClassificazione.\nSecondo il sistema Cronquist, l'ordine \u00e8 composto da 10 famiglie:\nLa classificazione filogenetica (APG IV) non accetta come valido il taxon e inserisce le famiglie in esso comprese nell'ordine Alismatales."}
{"id": "1378529", "revid": "200154", "url": "https://it.wikipedia.org/wiki?curid=1378529", "title": "Intemeli", "text": ""}
{"id": "1378531", "revid": "186864", "url": "https://it.wikipedia.org/wiki?curid=1378531", "title": "Ingauni", "text": ""}
{"id": "1378532", "revid": "200154", "url": "https://it.wikipedia.org/wiki?curid=1378532", "title": "Intemelii", "text": ""}
{"id": "1378533", "revid": "1355461", "url": "https://it.wikipedia.org/wiki?curid=1378533", "title": "Film sulla guerra del Vietnam", "text": "I film sulla guerra del Vietnam costituiscono un nutrito filone cinematografico, sottogenere dei film di guerra dedicato alla guerra del Vietnam, che si \u00e8 sviluppato negli Stati Uniti d'America a partire dalla fine degli anni sessanta e conclusosi sulla met\u00e0 degli anni novanta; la stragrande maggioranza delle produzioni ha guadagnato riscontri positivi e spesso \u00e8 stata finanziata da importanti studi cinematografici di Hollywood.\nSinossi storica.\nLa guerra del Vietnam \u00e8 stata portata sullo schermo per la prima volta dal film francese \"317\u00ba battaglione d'assalto\" (\"La 317eme section\"), diretto da Pierre Schoendoerffer nel 1965, che narra delle vicissitudini di un plotone francese sperduto nella giungla indocinese, negli ultimi giorni della guerra francese in Indocina, terminata nel 1954 con la sconfitta di Dien Bien Phu. Per quanto riguarda la filmografia americana, il primo film americano di rilievo che porta il Vietnam sugli schermi cinematografici \u00e8 \"Berretti verdi (The Green Berets)\", fortemente voluto dalla star americana John Wayne, che ne \u00e8 anche il protagonista. Il film nasceva da una prospettiva ideologica \"militante\" estranea al cinema hollywoodiano: le majors infatti erano riluttanti ad affrontare temi politicamente scottanti e dagli incerti rientri finanziari.\nSolo dalla seconda met\u00e0 degli anni settanta, Hollywood si approprier\u00e0 del Viet-movie e ne far\u00e0 un filone di successo. I \"Viet-movies\" possono essere distinti in tre categorie: la prima \u00e8 una fusione tra film di guerra classico e film d'azione, in cui \u00e8 in gioco il raggiungimento di un fine superiore. A questa tipologia appartengono \"Berretti verdi\", \"Vittorie perdute (Go Tell the Spartans)\" (1978, Ted Post), \" (Hamburger Hill)\" (1987, John Irvin), le serie \"Rambo\" e \"Rombo di tuono (Missing in Action)\", interpretati rispettivamente da Sylvester Stallone e Chuck Norris. \"Berretti verdi\" utilizza tutto l'arsenale retorico delle pellicole degli anni quaranta e anni cinquanta sulla seconda guerra mondiale. Collocata in tutt'altro contesto, questa retorica risulta inevitabilmente anacronistica. La ferita della prima grande sconfitta militare degli Stati Uniti \u00e8 ancora una ferita aperta nell'opinione pubblica americana.\n\"Vittorie perdute\" \u00e8 ambientato nel Vietnam del 1964 e calca sulla differenza ideologica tra la \"giusta\" seconda guerra mondiale e lo \"sporco\" conflitto vietnamita. Durante la guerra, Hollywood evitava di prendere posizione, al contrario di quanto era avvenuto durante il conflitto mondiale o anche durante la recente guerra di Corea. Il Vietnam veniva comunque citato indirettamente in alcune produzioni indipendenti, per lo pi\u00f9 legate alle controculture giovanili. Ad esempio, in \"Alice's Restaurant\" i giovani hippies escogitano mille trucchi per non farsi arruolare (lo stesso tema sar\u00e0 ripreso poi in altre produzioni quali \"Un mercoled\u00ec da leoni\" o \"Hair\"). In \"Ciao America!\", un ancora sconosciuto Robert De Niro \u00e8 protagonista di una scena \"politicamente scorretta\" costringendo una giovane prigioniera vietcong a spogliarsi davanti alle telecamere.\nNello stesso periodo, i registi pi\u00f9 \"radical\" inaugurano il filone del western revisionista, visto cio\u00e8 dalla prospettiva dei vinti: i massacri di gente indifesa nei villaggi indiani in film come \"Piccolo Grande Uomo\" o \"Soldato blu\" possono essere visti come metafore della sistematica distruzione dei villaggi vietnamiti ad opera delle truppe americane. Nel periodo della presidenza reaganiana il cinema americano ormai \u00e8 maturo per una riflessione sul recente passato. Gli anni ottanta sanciscono per Hollywood il recupero di alcuni principi del cinema classico: rigida organizzazione industriale, scrittura trasparente e narrazione forte. Lo spirito revanscista americano \u00e8 incarnato dai primi due film della serie \"Rambo\" (1982 e 1985). La seconda categoria \u00e8 incentrata sugli effetti generati dalla guerra e sui tentativi di reazione dei personaggi: il \"filone dei reduci\" si apre con un soldato morto che rientra in patria da vampiro in \"La morte dietro la porta\" di Bob Clark, ma la serie \u00e8 lunghissima.\nGli esempi pi\u00f9 significativi in questo senso sono \"Tornando a casa\" (1978, Hal Ashby), \"Taxi Driver\" (1976, Martin Scorsese) e \"Il cacciatore\" (1978, Michael Cimino). Le difficolt\u00e0 di reinserimento sociale dei reduci erano state esplorate precocemente da \"Hi, Mom!\" (1969, Brian De Palma), una black comedy in cui Robert De Niro fallisce i suoi tentativi di ritrovare i ritmi quotidiani della vita civile. Dopo aver provocato un attentato dinamitardo, ad una troupe televisiva accorsa sul posto De Niro si presenta come un testimone oculare e rivolge un saluto alla madre, come i soldati intervistati al fronte indocinese. Isolato \u00e8 anche il tono da commedia de \"Gli amici di Georgia\" in cui Arthur Penn ci mostra un reduce che torna con moglie vietnamita e due figli al seguito. Sempre Robert De Niro incarna la figura del reduce in \"Taxi Driver\", che racconta la vicenda dell'alienato e paranoico Travis Bickle.\nI riferimenti al Vietnam sono limitati e indiretti, ma \"\u00aba Travis [...] sono rimasti i segni dell'esperienza passata: la disciplina militare, l'azione in battaglia, il senso di precariet\u00e0 che \u00e8 tipico del soldato in guerra, hanno lasciato delle tracce interiori e l'insonnia ne \u00e8 in qualche modo l'aspetto visibile\u00bb\". Il ruvido realismo di \"Taxi Driver\" costituisce una delle interpretazioni pi\u00f9 inquietanti e riuscite della figura del reduce: le difficolt\u00e0 di adattamento sociale di Travis vengono picarescamente risolte con un'azione violenta, come ha imparato dalla legge della guerra. \"Tornando a casa\" \u00e8 incentrato sul triangolo amoroso tra Sally (Jane Fonda), suo marito Bob (Bruce Dern) e il fisicamente menomato Luke (Jon Voight). Bob parte per il Vietnam e ne ritorna mentalmente stravolto: \u00e8 incapace di reagire alla propria menomazione e si suicider\u00e0. Luke inizia a vivere costruttivamente, lottando per la causa pacifista. Sally attua un processo di liberazione attraverso il rapporto sessuale con Luke, portatore di nuovi valori morali.\nLa terza categoria, infine, riporta la guerra vietnamita a una dimensione emotiva e mentale: a titolo esemplificativo possono essere citati \"Apocalypse Now\" (1979, Francis Ford Coppola), \"Platoon\" (1986, Oliver Stone) e \"Full Metal Jacket\" (1987, Stanley Kubrick). \"Apocalypse Now\" e soprattutto \"Full Metal Jacket\" pongono il Vietnam in una dimensione simbolica e interiorizzata. La guerra non \u00e8 un rito di passaggio alla Remarque: il Vietnam \u00e8 lo sfondo di una crisi interiore, che colpisce personaggi gi\u00e0 adulti. Il disincantato pessimismo che caratterizza queste pellicole \u00e8, probabilmente, il miglior linguaggio cinematografico per esorcizzare quella che \u00e8 stata la prima pesante sconfitta delle forze armate americane.\nLe opere.\nFilm per la TV.\nC'\u00e8 da segnalare che la maggior parte delle serie televisive prodotte negli Stati Uniti tra gli anni settanta e i primi anni ottanta presenta tematiche riguardanti i reduci della guerra del Vietnam, in particolare il difficile reintegro dei reduci all'interno della societ\u00e0. Serie in particolare che trattano dell'argomento sono: Magnum, P.I., A-Team, Simon &amp; Simon, Riptide, Ai confini della realt\u00e0 mentre in molte altre vi sono comunque riferimenti alle vicende belliche."}
{"id": "1378534", "revid": "125193602", "url": "https://it.wikipedia.org/wiki?curid=1378534", "title": "Film sulla prima guerra mondiale", "text": "Molti registi hanno diretto film sulla prima guerra mondiale; spesso i soggetti sono stati tratti da romanzi, come per \"Addio alle armi\" di Ernest Hemingway, che ha dato origine a due film, o \"Niente di nuovo sul fronte occidentale\" di Erich Maria Remarque da cui \u00e8 stato sviluppato \"All'ovest niente di nuovo\". Altri hanno una sceneggiatura originale come \"La Grande Guerra\" di Monicelli, che\nsfrondando gli avvenimenti della retorica fascista che la dipingeva come una \"guerra eroica\", fin\u00ec per essere censurato e vietato ai minori alla sua uscita.\nAlcuni si riferiscono ad episodi realmente accaduti, come \"Il sergente York\" e \"Il battaglione perduto\", altri a fatti inventati e ambientati nel periodo storico, anche se con attente ricostruzioni di ambientazioni e riferimenti ai fatti generali, come \"Porca vacca\". Le sceneggiature si sono evolute col tempo e col variare della sensibilit\u00e0 storica, mentre gli effetti speciali hanno sostituito le scene pericolose girate dal vivo, che in film come \"La caduta delle aquile\" del 1966 (in lingua originale \"The Blue Max\") provocarono incidenti e morti tra gli stuntmen."}
{"id": "1378536", "revid": "767487", "url": "https://it.wikipedia.org/wiki?curid=1378536", "title": "Commozione", "text": "Per commozione si intende un forte sentimento che provoca sconvolgimento emotivo, provato in situazioni che suscitano piet\u00e0, ammirazione, ansia, affetto o tenerezza. Tale sentimento pu\u00f2 essere talmente intenso da suscitare tremore, magone, lacrime e pianto.\nLa commozione nella letteratura.\nNel libro \"Le avventure di Pinocchio. Storia di un burattino\" di Carlo Collodi, Mangiafoco si commuove starnutendo molto forte quando Pinocchio si offre d'esser gettato nel fuoco al posto di Arlecchino."}
{"id": "1378540", "revid": "194577", "url": "https://it.wikipedia.org/wiki?curid=1378540", "title": "Simon U\u0161akov", "text": ""}
{"id": "1378547", "revid": "2036605", "url": "https://it.wikipedia.org/wiki?curid=1378547", "title": "Apocalisse della Vergine (greca)", "text": "L'Apocalisse della Vergine \u00e8 un apocrifo del Nuovo Testamento scritto in greco relativo alla vergine Maria. Tardo e di difficile datazione, \u00e8 stato pubblicato per la prima volta nel 1893 da M.R. James. Non va confusa con un'altra Apocalisse della Vergine, anch'essa apocrifa. \nDescrive un viaggio della Vergine nell'aldil\u00e0 guidata dall'Arcangelo Michele."}
{"id": "1378549", "revid": "767487", "url": "https://it.wikipedia.org/wiki?curid=1378549", "title": "Eunicida", "text": "Gli Eunicida sono un sottordine dei Polychaeta."}
{"id": "1378552", "revid": "1106276", "url": "https://it.wikipedia.org/wiki?curid=1378552", "title": "Bond girl", "text": "Bond girl \u00e8 l'appellativo che viene dato al personaggio femminile principale dei romanzi o dei film aventi quale protagonista James Bond. Per estensione, viene detta \"Bond girl\" anche l'attrice che interpreta tale personaggio.\nLe \"Bond girl\" assumono diversi ruoli all'interno della vicenda: spesso sono vittime salvate da Bond, compagne e/o alleate, ma possono anche essere membri delle organizzazioni nemiche e, in modo particolare, l'assistente del cattivo. Alcune di esse hanno una funzione ornamentale: sono ininfluenti e non hanno alcun tipo di coinvolgimento nelle missioni di Bond (si pensi, ad esempio, a Sylvia Trench in \"Agente 007 - Licenza di uccidere\"); altre, invece, rappresentano un ruolo chiave per il successo dell'operazione (si pensi, in questo caso, a Pussy Galore in \"Agente 007 - Missione Goldfinger\" e a Domino Derval in \"Agente 007 - Thunderball (Operazione tuono)\"). Altri personaggi femminili della serie, come Judi Dench nel ruolo di M e Miss Moneypenny, non sono \"Bond girl\".\nFrequentemente i loro nomi costituiscono doppi sensi o giochi di parole; ad esempio: Pussy Galore, Plenty O'Toole, Honey Ryder, Xenia Onatopp, Holly Goodhead. Le \"Bond girl\" sono concordemente considerate simbolo di fascino e raffinatezza.\nLetteratura.\nQuasi in ogni romanzo di Ian Fleming, cos\u00ec come nei racconti, \u00e8 presente un personaggio femminile qualificabile come \"Bond girl\"; e la maggior parte di esse ha avuto una rappresentazione al cinema. Nonostante ognuna di loro possieda tratti significativi e individuali, nella forma letteraria identificano un canone ben preciso; molte sono infatti le caratteristiche in comune. Il primo \u00e8 l'et\u00e0: tranne eccezioni tra venti e venticinque anni (si vedano, ad esempio, Tatiana Romanova 24, Solitaire 25, Vivienne Michel 23, Kissy Suzuki 23), dieci in meno di Bond \u2013 che sembra sempre averne trentacinque. La pi\u00f9 giovane sembrerebbe essere Gala Brand; ma due sono le ipotesi avanzate riguardo alla sua et\u00e0: una prima che la vede non oltre i vent'anni; e una seconda \u2013 meno accreditata \u2013 che la porrebbe tra i trentacinque e i quaranta. Si dovranno allora prendere, come pi\u00f9 giovane, la diciottenne massaggiatrice \"Mariko Ichiban\" in \"Si vive solo due volte\"; e, come pi\u00f9 \"vecchie\", le trentenni \"Pussy Galore\" e \"Domino Vitali\".\nTutte le \"Bond girl\" si rifanno ad un preciso schema di bellezza. Donne dal corpo sinuoso e magnifico, dal comportamento deciso e dal carattere sufficientemente sfacciato, uniscono - nel vestiario - i modelli pi\u00f9 diretti di femminilit\u00e0 ben evidenziati dai pochi elementi di gioielleria, e un modello mascolino: larghe cinture e scarpe di pelle. Tuttavia, la presentazione secondo questi caratteri non sar\u00e0 univoca, e le variazioni nel vestiario sono frequenti: si passa da apparizioni in abito da sera a apparizioni in costume da bagno, e occasionalmente si mostreranno svestite. Ostentano spesso una notevole abbronzatura (anche se qualcuna, ed \u00e8 il caso di \"Solitaire\", \"Tatiana Romanova\", \"Pussy Galore\", sar\u00e0 evidentemente pallida), e non sono solite usare - se non quel poco - il trucco o smaltare unghie di mani e piedi. Non c'\u00e8 un canone per il colore dei capelli; dal biondo oro di Mary Goodnight si passa gradatamente al biondo rame di Gala Brand, al castano di Tatiana Romanova, al castano scuro di Solitaire e, infine, al nero di Vesper Lynd, tuttavia condividono tutte un'acconciatura disinvolta che cade naturalmente sulle spalle. Non esiste canone nemmeno per il colore degli occhi, nel maggiore dei casi azzurro, ma anche scuro (\"Pussy Galore\") e, come nel caso di \"Tiffany Case\", variabile dal grigio al grigio-blu, a seconda del colore e della intensit\u00e0 della luce.\nLa prima \"Bond girl\" - paradigma del genere - \u00e8 Vesper Lynd in Casino Royale, e rappresenta il modello di aspetto e di carattere sul quale tutte le successive figure femminili, in un certo senso, si appiattiranno: pu\u00f2 vantare tutte quelle qualit\u00e0 sopra elencate. D'altra parte, per\u00f2, c'\u00e8 Domino Vitali, che si allontana dal precedente modello incarnando tutte quelle caratteristiche rimaste escluse in \"Vesper\": tratti sottilmente mascolini, forte abbronzatura, un taglio di capelli in stile Brigitte Bardot e un costume da bagno sportivo bianco e nero.\nOltre l'aspetto fisico e l'indiscussa bellezza, la caratteristica pi\u00f9 rilevante e pi\u00f9 conosciuta delle \"Bond girl\" \u00e8 il doppio senso, il gioco di significati della loro onomastica. Alcuni di questi sono spiegati nei romanzi. Ad esempio, il vero nome di \"Solitaire\", soprannome per \"Simone Latrelle\", lo si deve al fatto che esclude gli uomini dalla propria vita. Inoltre, la gi\u00e0 nominata Gala Brand prende il nome dall'incrociatore su cui il padre faceva il comandante: HMS Galatea (71). Si ritiene che il gioco dei nomi cominci fin da Casino Royale, primo romanzo di Ian Fleming; qui il personaggio femminile di \"Vesper Lynd\" costituirebbe un gioco di parole, e pi\u00f9 specificamente una paronomasia di \"West Berlin\", che ricondurrebbe alla falsa lealt\u00e0 e al doppio gioco tenuto nei confronti dell'Unione sovietica. In alcuni dei nomi vi sono anche riferimenti sessuali: Pussy Galore, per esempio, pu\u00f2 essere tradotto in italiano con \"gatta in calore\". Tuttavia, altri personaggi femminili hanno nomi comuni (Tatiana Romanova, Mary Ann Russell, Judy Havelock, Tracy Bond)."}
{"id": "1378563", "revid": "72396", "url": "https://it.wikipedia.org/wiki?curid=1378563", "title": "Pugilato ai Giochi della XXV Olimpiade", "text": ""}
{"id": "1378564", "revid": "69794", "url": "https://it.wikipedia.org/wiki?curid=1378564", "title": "Pugilato ai Giochi della XXIV Olimpiade", "text": ""}
{"id": "1378566", "revid": "173617", "url": "https://it.wikipedia.org/wiki?curid=1378566", "title": "Pugilato ai Giochi della XXIII Olimpiade", "text": ""}
{"id": "1378567", "revid": "149485", "url": "https://it.wikipedia.org/wiki?curid=1378567", "title": "Pugilato ai Giochi della XXII Olimpiade", "text": ""}
{"id": "1378569", "revid": "173617", "url": "https://it.wikipedia.org/wiki?curid=1378569", "title": "Pugilato ai Giochi della XXI Olimpiade", "text": ""}
{"id": "1378570", "revid": "620938", "url": "https://it.wikipedia.org/wiki?curid=1378570", "title": "Ginnastica artistica ai Giochi olimpici", "text": "La ginnastica artistica fa parte del programma dei Giochi Olimpici sin dalla prima edizione di Atene 1896. Inizialmente era una gara riservata agli uomini; a partire dalle Olimpiadi di Amsterdam 1928 anche le donne possono partecipare alla competizione.\nQualificazione.\nFino alle Olimpiadi di Tokyo 2020, le qualificazioni si basavano sui risultati ottenuti ai \"Mondiali pre-olimpici\" e al \"Test Event\", solitamente in programma a gennaio dell'anno olimpico.\nLe prime otto squadre classificate nel concorso maschile e femminile dei Campionati Mondiali si qualificavano direttamente ai Giochi Olimpici. Quelle classificate tra il nono e il sedicesimo posto partecipavano al Test Event pre-olimpico che qualificava altre quattro squadre. I vincitori di medaglie individuali avevano accesso diretto ai Giochi.\nAl Test-Event i ginnasti si qualificavano in base ad una competizione all-around, anche se erano interessati a partecipare poi ad un solo attrezzo alle competizioni olimpiche. Questo meccanismo lasciava poco spazio agli specialisti e, ad esempio, escluse il campione olimpico al cavallo con maniglie Kriszti\u00e1n Berki dai Giochi di Pechino 2008.\nMedagliere generale.\nIl seguente medagliere, aggiornato a , prende in considerazione anche le medaglie dei Giochi olimpici intermedi di .\nIn \"corsivo\" le nazioni (o le squadre) non pi\u00f9 esistenti.\nAlbo d'oro.\nAtleti plurimedagliati.\nLa lista, aggiornata a riguarda le gare individuali e le gare a squadre, sia maschili che femminili, ed \u00e8 ordinata per numero di medaglie totali. La ginnasta pi\u00f9 medagliata nella storia delle Olimpiadi \u00e8 Larisa Latynina, vincitrice di 18 medaglie, che la rendono anche la seconda atleta pi\u00f9 medagliata in assoluto."}
{"id": "1378578", "revid": "2052878", "url": "https://it.wikipedia.org/wiki?curid=1378578", "title": "Lu marzianu/Attimu d'ammuri", "text": "Lu marzianu/Attimu d'ammuri \u00e8 il tredicesimo singolo di Domenico Modugno\nIl disco.\nQuesto singolo all'epoca non ebbe un grande successo; mentre la seconda verr\u00e0 spesso reincisa dal cantautore, la prima no."}
{"id": "1378583", "revid": "838137", "url": "https://it.wikipedia.org/wiki?curid=1378583", "title": "Shelley Mann", "text": "Specializzata nella farfalla, ma forte anche sui 100m sl, inizi\u00f2 a nuotare per recuperare dalla poliomielite che contrasse all'et\u00e0 di sei anni. Cominci\u00f2 l'attivit\u00e0 agonistica a 12 anni e in poco tempo divenne una delle pi\u00f9 versatili nuotatrici al mondo.Stabil\u00ec i primati mondiali nei 100m e 200m farfalla, e nei 400m misti; vinse i campionati nazionali anche nel dorso.\nFu studente della American University a Washington.\nAi Giochi olimpici di Melbourne nel 1956 vinse i 100m farfalla, conquist\u00f2 l'argento nella staffetta 4x100m sl e si piazz\u00f2 al sesto posto nella finale dei 100m sl.\nNel 1966 \u00e8 stata inserita nella International Swimming Hall of Fame."}
{"id": "1378584", "revid": "120942823", "url": "https://it.wikipedia.org/wiki?curid=1378584", "title": "Dario Razzi", "text": "Le inchieste principali.\nSecondo la legge italiana la competenza territoriale per i reati contestati a membri dell'Ordine giudiziario diventano di competenza del Tribunale dove ha sede il distretto pi\u00f9 vicino geograficamente. In base a tale norma tutti i reati contestati a giudici di Roma sono di competenza del Tribunale di Perugia e a Dario Razzi \u00e8 toccato indagare su alcuni dei fatti pi\u00f9 clamorosi.\nL'inchiesta sulla vicenda Federconsorzi.\nIl dr Razzi ha sostenuto la pubblica accusa nella vicenda Federconsorzi. A parere del magistrato nella fase di liquidazione dei beni dell'organizzazione dei Consorzi Agrari non era stata rispettata la par condicio creditorum, ma avanzata una soluzione che favoriva i grandi gruppi bancari che si erano resi acquirenti dei beni ad un prezzo \"reputato vile\" dai periti nominati dal P.M. Come filoni secondari della stessa vicenda c'era la cessione alla Cirio degli stabilimenti alimentari della Fedital. In primo grado il Tribunale di Perugia stabil\u00ec l'esistenza della bancarotta impropria nei confronti del presidente di sezione del Tribunale fallimentare di Roma e degli altri soggetti che avevano condotto l'operazione. Successivamente, per\u00f2 la Corte di appello assolse gli imputati, sentenza poi confermata dalla Cassazione\nNel frattempo il Parlamento italiano ha costituito una Commissione parlamentare d'inchiesta che ha affrontato anche detti temi ed ha ascoltato il dr. Razzi. Nella relazione finale la commissione, a maggioranza, ha sostenuto che la cessione dei beni Federconsorzi \u00e8 avvenuta a prezzi congrui\nL'inchiesta sulle corruzioni dei giudici romani (Imi -Sir).\nNell'ambito dei processi radicati poi a Milano relativi alle vicende Imi-Sir \u00e8 stata avanzata dalle difese degli imputati la teoria che il giudice competente avrebbe dovuto essere il Tribunale di Perugia, in quanto il primo ad iscrivere la notizia di reato e competente in base all'articolo 11 del codice di procedura penale perch\u00e9 avente per oggetto magistrati romani. Articoli di stampa hanno poi affermato che l'attivit\u00e0 processuale era stata compiuta dal Dr. Razzi.\nNote.\n. 4. Magistratura in lutto per la morte di Dario Razzi http://www.lanazione.it/umbria/cronaca/dario-razzi-1.5611432"}
{"id": "1378593", "revid": "3115", "url": "https://it.wikipedia.org/wiki?curid=1378593", "title": "Cimosa", "text": "La cimosa (meno comune: \"vivagno\", non comune: \"cimossa\", dal latino \"cimussa\", di etimo incerto) \u00e8 il bordo non tagliato di una pezza di tessuto, il lato destro e sinistro quando esce dal telaio. Si viene a creare sui bordi laterali di un ordito quando la navetta, dopo aver posto il filo di trama nel passo, ritorna sull'altro lato. La distanza tra una cimosa e l'altra si chiama altezza e corrisponde all'altezza (larghezza) effettiva della pezza di tessuto.\nCaratteristiche.\nTutte le precedenti condizioni fanno s\u00ec che la cimosa possa essere molto differente dal tessuto e quindi non sia utilizzabile in un lavoro di sartoria ma debba essere nascosta o tagliata.\nLa cimosa parlante.\nQuando riporta scritte, sigle, marchi di fabbrica o altri segni convenzionali viene chiamata cimossa parlante; i segni possono essere tessuti o stampati con colore contrastante.\nAltri significati.\nCimosa viene anche chiamato il \"cassino\", o \"cancellino\", un oggetto utilizzato per cancellare i segni di gesso dalla lavagna, in origine fatto con una cimosa arrotolata, poi generalmente realizzato in feltro."}
{"id": "1378596", "revid": "767487", "url": "https://it.wikipedia.org/wiki?curid=1378596", "title": "Fire Deuce", "text": "Fire Deuce \u00e8 un gruppo creato come progetto parallelo dal chitarrista dei Coheed and Cambria, Travis Stever. Alla realizzazione delle canzoni di questo gruppo hanno anche contribuito Joey Eppard, Billy Riker, Chris Gartmann e Joe Stote dei 3, Claudio Sanchez e Josh Eppard dei Coheed and Cambria.\nL'EP di debutto, \"Children of the Deuce\", in stile rock anni ottanta, \u00e8 stato pubblicato il 10 maggio 2005 per la CI Records e contiene quattro canzoni. \nNel sito ufficiale della band lo stile \u00e8 descritto come una combinazione dello stile tipico dei Coheed and Cambria con influenze hard-rock di gruppi come AC/DC e Guns N' Roses, l'energia dei The Stooges ed il punk rock dei Turbonegro.\nDurante il Warped Tour 2007, \u00e8 stato reso disponibile, in edizione limitata a 1000 copie, il secondo album della band chiamato \"Deep Down &amp; Dirty EP\" e pubblicato il 29 maggio 2007."}
{"id": "1378605", "revid": "111668434", "url": "https://it.wikipedia.org/wiki?curid=1378605", "title": "Biblioteca Michelangiolesca", "text": "La Biblioteca Michelangiolesca si trova a Caprese Michelangelo (AR), in parte conservata presso il Museo Casa Natale di Michelangelo Buonarroti (sezione specialistica di arte e storia locale), e in parte (sezione di lettura e narrativa) all'interno del nuovo edificio comunale.\nStoria.\nIl primo nucleo della biblioteca risale agli anni sessanta. Venivano ad essere raccolti e custoditi i volumi donati al Comune di Caprese riguardanti Michelangelo Buonarroti e gli scultori legati all'attivit\u00e0 culturale del Museo Casa Natale di Michelangelo Buonarroti (prima Museo Michelangiolesco). \u00c8 rimasta aperta con alterne vicende come biblioteca pubblica fino al 1997.\nDal 2004 la biblioteca \u00e8 rientrata nel nuovo progetto culturale promosso dal Comune con \"l'Associazione Storia della Citt\u00e0\", noto come \"Progetto Caprese Michelangelo\". Il progetto ha previsto per la biblioteca un riordino sistematico della collezioni, una moderna catalogazione e l'inserimento della stessa all'interno del Sistema Bibliotecario della Provincia di Arezzo. La nuova biblioteca, specializzata su Michelangelo e sulla scultura, \u00e8 stata prevista come parte integrante del Museo Casa Natale di Michelangelo Buonarroti; \u00e8 stata riaperta dal 2009. \nDal 2019 la parte di pubblica lettura e di narrativa \u00e8 consultabile e aperta al prestito presso la sede comunale, invece la parte specialistica, dedicata all'arte, a Michelangelo e alla storia locale \u00e8 consultabile presso la sede del Museo Casa Natale di Michelangelo Buonarroti. Nel 2020 sar\u00e0 ultimata la riorganizzazione anche della nutrita \"Sezione Bambini e Ragazzi\".\nCollezioni.\nLa biblioteca \u00e8 composta da oltre 4000 volumi riguardanti la storia dell'arte, con particolare attenzione a Michelangelo Buonarroti ed alla scultura dell'Ottocento e del Novecento. Altri nuclei di minore entit\u00e0 riguardano la storia locale, l'archeologia, l'architettura, l'urbanistica, la diplomatica.\nDi particolare pregio il Fondo Guidoni, una collezione donata dal Prof.Enrico Guidoni di monografie e di cataloghi riguardanti la \"Piccola Scultura Italiana\" della fine dell'Ottocento. Tale fondo \u00e8 stato donato alla biblioteca unicamente con una collezione di sculture presente nel Museo Casa Natale di Michelangelo Buonarroti."}
{"id": "1378617", "revid": "53395749", "url": "https://it.wikipedia.org/wiki?curid=1378617", "title": "Collaudo tecnico-amministrativo", "text": "Si definisce collaudo tecnico-amministrativo la prestazione professionale che comprende:\nLa prestazione pu\u00f2 essere richiesta al professionista a seguito dell'ultimazione delle opere oppure sin dall'inizio delle opere, nel qual caso si parla di \"collaudo in corso d'opera\"."}
{"id": "1378621", "revid": "117271", "url": "https://it.wikipedia.org/wiki?curid=1378621", "title": "Agaricus edulis", "text": ""}
{"id": "1378622", "revid": "117271", "url": "https://it.wikipedia.org/wiki?curid=1378622", "title": "Agaricus rodmanii", "text": ""}
{"id": "1378623", "revid": "117271", "url": "https://it.wikipedia.org/wiki?curid=1378623", "title": "Chitonia pecquinii", "text": ""}
{"id": "1378624", "revid": "117271", "url": "https://it.wikipedia.org/wiki?curid=1378624", "title": "Pratella bitorquis", "text": ""}
{"id": "1378625", "revid": "117271", "url": "https://it.wikipedia.org/wiki?curid=1378625", "title": "Pratella peronata", "text": ""}
{"id": "1378626", "revid": "117271", "url": "https://it.wikipedia.org/wiki?curid=1378626", "title": "Psalliota edulis", "text": ""}
{"id": "1378627", "revid": "10652", "url": "https://it.wikipedia.org/wiki?curid=1378627", "title": "Psalliota peronata", "text": ""}
{"id": "1378628", "revid": "117271", "url": "https://it.wikipedia.org/wiki?curid=1378628", "title": "Psalliota rodmanii", "text": ""}
{"id": "1378629", "revid": "298055", "url": "https://it.wikipedia.org/wiki?curid=1378629", "title": "Moe Greene", "text": ""}
{"id": "1378634", "revid": "1401890", "url": "https://it.wikipedia.org/wiki?curid=1378634", "title": "Padina pavonica", "text": "La pavonia o coda di pavone (Padina pavonica (L.) Thivy 1960) \u00e8 un'alga bruna della famiglia delle Dictyotaceae.\nDescrizione.\nIl nome \"coda di pavone\" deriva dalla forma caratteristica del tallo dell'alga, che si apre a ventaglio a partire da un peduncolo ancorato al substrato tramite rizoidi. La consistenza \u00e8 coriacea. Il colore \u00e8 bruno chiaro, tendente al bianco, con bande pi\u00f9 o meno scure per via della presenza di carbonato di calcio (aragonite) che si fissa sulla superficie dell'alga. Fino ad anche 20 centimetri di diametro.\nRiproduzione.\nCresce dalla fine del periodo invernale fino a primavera avanzata; la riproduzione avviene in estate.\nDistribuzione e habitat.\nComune nel Mar Mediterraneo, Mar Nero e nell'Oceano Atlantico orientale dalle coste del Marocco fino al Canale della Manica, e nell'Atlantico nord-occidentale.\nVive spesso in raggruppamenti numerosi, da pochi centimetri fino a circa 20 m di profondit\u00e0, su fondali duri ben illuminati. Sopporta bene variazioni anche ampie della temperatura.\nUsi cosmetici.\nDalla \"P. pavonica\" viene estratto un principio attivo chiamato \"Padina Pavonica HPS3\", utilizzato in cosmetica per idratare la pelle. L'\"HPS3\" va a stimolare nelle cellule la produzione di glucosaminoglucani che hanno la capacit\u00e0 di trattenere l'acqua e quindi di combattere l'invecchiamento cutaneo."}
{"id": "1378638", "revid": "29244", "url": "https://it.wikipedia.org/wiki?curid=1378638", "title": "Coda di pavone", "text": ""}
{"id": "1378646", "revid": "57342", "url": "https://it.wikipedia.org/wiki?curid=1378646", "title": "Liceo classico Pilo Albertelli", "text": "Il Pilo Albertelli \u00e8 un liceo classico statale di Roma. Sito in via Daniele Manin 72, \u00e8 uno dei pi\u00f9 antichi licei della citt\u00e0.\nQui studi\u00f2 Enrico Fermi.\nStoria.\nNato nel 1879 come \"Terzo liceo regio\", nel 1881 l'istituto chiese al re di poter cambiare il nome in \"Umberto I\"; il sovrano acconsent\u00ec di buon grado inviando una lettera della sua segreteria particolare all'allora Ministro della Pubblica Istruzione.\nNell'eccidio delle Fosse Ardeatine del 1944 trov\u00f2 la morte anche Pilo Albertelli, professore di storia e filosofia del liceo Umberto I. In ricordo della personalit\u00e0 di Albertelli e per preservare la memoria di un evento tanto drammatico, ma anche significativo per la rinascita morale della Repubblica Italiana, alcuni anni dopo la scuola fu a lui intitolata. Tra i docenti, si ricorda il filosofo, pedagogista e medico Nicol\u00f2 d'Alfonso, che vi insegn\u00f2 filosofia dal 1889 al 1903, a cui \u00e8 dedicata la biblioteca d'istituto.\nContesto.\nGeograficamente l'istituto appartiene all'ambito territoriale comprendente i rioni Monti, Esquilino, Castro Pretorio e Pinciano. Per tradizioni storiche e culturali il liceo \u00e8, per\u00f2, punto di riferimento soprattutto dei rioni Esquilino, Monti e Trevi.\nIl liceo ha un bacino di utenza eterogeneo e variegato, che si estende, a partire dal primo municipio, lungo le direttrici della Prenestina, della Tiburtina, della Tuscolana e dell'Appia.\nPer onorare Enrico Fermi, diplomatosi presso l'istituto (allora \"Liceo Umberto I\") nel 1915, la scuola ha promosso nel 1996 l'associazione culturale \"Comitato Panisperna\", con l'obiettivo prioritario di trasformare i locali che ospitavano l'istituto di fisica in cui Fermi lavor\u00f2, proprio in Via Panisperna, in Museo storico della fisica e centro studi e ricerche."}
{"id": "1378652", "revid": "131358", "url": "https://it.wikipedia.org/wiki?curid=1378652", "title": "Mare del nord", "text": ""}
{"id": "1378654", "revid": "111319", "url": "https://it.wikipedia.org/wiki?curid=1378654", "title": "Nuoto ai Giochi della XXVII Olimpiade - 200 metri farfalla maschili", "text": "Si sono svolte 6 batterie di qualificazione. I primi 16 atleti si sono qualificati per le semifinali.\nBatterie.\n18 settembre 2000\nSemifinali.\n18 settembre 2000\nFinale.\n19 settembre 2000"}
{"id": "1378658", "revid": "74801", "url": "https://it.wikipedia.org/wiki?curid=1378658", "title": "Neja (citt\u00e0)", "text": "Neja (anche traslitterata come \"Neya\") \u00e8 una cittadina della Russia europea centrale, situata nell'Oblast' di Kostroma, 240 chilometri a nordest del capoluogo Kostroma, sul fiume omonimo nel Nejskij rajon.\nNeja venne fondata nel 1906 presso la stazione ferroviaria omonima; lo \"status\" di citt\u00e0 \u00e8 del 1958.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1378659", "revid": "188323", "url": "https://it.wikipedia.org/wiki?curid=1378659", "title": "Kawasaki GPZ 750", "text": ""}
{"id": "1378660", "revid": "188323", "url": "https://it.wikipedia.org/wiki?curid=1378660", "title": "Kawasaki GPZ 900", "text": ""}
{"id": "1378661", "revid": "29244", "url": "https://it.wikipedia.org/wiki?curid=1378661", "title": "Padina pavonia", "text": ""}
{"id": "1378662", "revid": "90975785", "url": "https://it.wikipedia.org/wiki?curid=1378662", "title": "Neja (disambigua)", "text": ""}
{"id": "1378663", "revid": "80339", "url": "https://it.wikipedia.org/wiki?curid=1378663", "title": "Neya", "text": ""}
{"id": "1378664", "revid": "1679129", "url": "https://it.wikipedia.org/wiki?curid=1378664", "title": "GUID Partition Table", "text": "Il GUID Partition Table (GPT), in informatica, \u00e8 uno standard per la definizione della tabella delle partizioni (\"partition table\" in inglese) su una unit\u00e0 di memoria (unit\u00e0 di memoria a stato solido o disco fisso). \u00c8 parte dello standard Extensible Firmware Interface (EFI). L'EFI utilizza il GPT laddove il BIOS utilizza il Master Boot Record (MBR).\nCaratteristiche.\nMentre il MBR inizia con il Master Boot Code, che contiene un file eseguibile che ha lo scopo di identificare e avviare la partizione attiva, il GPT utilizza le potenzialit\u00e0 offerte dall'EFI per realizzare queste funzionalit\u00e0. Per motivi di protezione e compatibilit\u00e0 l'unit\u00e0 inizia con un riferimento MBR, cui segue il GPT stesso con la tabella delle partizioni.\nIl GPT utilizza l'indirizzamento a blocchi logici (LBA, acronimo inglese di Logical block addressing) anzich\u00e9 l'indirizzamento di tipo cilindro-testina-settore (CHS, cylinder-head-sector) utilizzato dal MBR. Le informazioni per la compatibilit\u00e0 con il MBR sono contenute nello LBA 0, l'intestazione GPT si trova nello LBA 1, a cui segue la tabella delle partizioni vera e propria. Nel sistema operativo Windows a 64-bit, vengono riservati 16.384 bytes, o 32 settori per il GPT, lasciando lo LBA 34 come primo settore utilizzabile dell'unit\u00e0.\nIl GPT \u00e8 ridondante, poich\u00e9 scrive l'intestazione e la tabella delle partizioni sia all'inizio che alla fine dell'unit\u00e0.\nCompatibilit\u00e0 MBR (LBA 0).\nLo scopo principale del MBR all'inizio dell'unit\u00e0 (LBA 0) \u00e8 quello di evitare alle applicazioni per unit\u00e0 MBR di non riconoscere ed eventualmente sovrascrivere unit\u00e0 GPT. A tale scopo, viene indicata una singola partizione, che comprende l'intera unit\u00e0 GPT. Il System ID per la partizione viene fissato al valore 0xEE, indicando che il sistema usa il GPT. L'EFI ignora il MBR. I sistemi operativi a 32-bit che non gestiscono unit\u00e0 GPT riconoscono questo ID e mostrano all'utente l'unit\u00e0 GPT come inaccessibile. I sistemi operativi pi\u00f9 obsoleti in generale riconosceranno sull'unit\u00e0 una singola partizione di tipo sconosciuto, senza spazio libero; in questo modo vengono generalmente rifiutate le modifiche dell'unit\u00e0, a meno che l'utente non richieda esplicitamente e confermi la cancellazione della partizione. In questo modo, vengono prevenute cancellazioni accidentali dell'unit\u00e0.\nIntestazione della tabella delle partizioni (LBA 1).\nL'intestazione della tabella delle partizioni (LBA 1) definisce quali blocchi dell'unit\u00e0 sono utilizzabili dall'utente. Definisce inoltre il numero e la dimensione degli elementi della tabella delle partizioni. Su una macchina con Windows Server 2003 a 64-bit, vi sono 128 elementi riservati, ognuno di 128 bytes. Perci\u00f2 possono essere create al massimo 128 partizioni.\nL'intestazione contiene il GUID (Globally Unique Identifier, in inglese) dell'unit\u00e0. Memorizza la propria dimensione e posizione (sempre LBA 1) e la dimensione e posizione della intestazione e della tabella GPT secondaria (sempre nell'ultimo settore dell'unit\u00e0). \u00c8 importante notare che contiene anche una checksum CRC32 per s\u00e9 e per la tabella delle partizioni, che viene verificata dai processi EFI all'avvio. Poich\u00e9 l'EFI utilizza e verifica questa checksum, \u00e8 sconsigliato utilizzare editor esadecimali per modificare il contenuto del GPT, dal momento che queste modifiche potrebbero invalidare la checksum. In questo caso, l'EFI dovrebbe sovrascrivere il GPT primario con il secondario, o, se entrambi contenessero checksum non valide, non sarebbe in grado di accedere all'unit\u00e0.\nDescrizione della partizione (LBA 2-33).\nLe righe della tabella delle partizioni (LBA 2-33) sono semplici e chiare. Per ogni riga, i primi 16 bytes identificano il GUID del tipo di partizione (un esempio di GUID di un EFI System Partition \u00e8 {C12A7328-F81F-11D2-BA4B-00A0C93EC93B}), mentre i successivi 16 bytes contengono il GUID univoco della partizione. All'interno di ogni riga sono anche memorizzati i LBA (ognuno di 64 bit) che individuano l'inizio e la fine della partizione considerata, oltre al nome e agli attributi di quest'ultima.\nGUID per tipo di partizione.\nNota: Linux e Windows usano lo stesso GUID per le loro rispettive partizioni dati\nNota: I GUID in questa tabella sono riportati con la convenzione di ordinamento dei byte di tipo little-endian. Per esempio, il GUID per una EFI System partition (Esp) viene qui riportato come C12A7328-F81F-11D2-BA4B-00A0C93EC93B, che corrisponde alla sequenza di 16 bytes 28 73 2A C1 1F F8 D2 11 BA 4B 00 A0 C9 3E C9 3B (solo i primi 3 blocchi hanno i byte invertiti). "}
{"id": "1378665", "revid": "1305772", "url": "https://it.wikipedia.org/wiki?curid=1378665", "title": "Mirrors (Blue \u00d6yster Cult)", "text": "Mirrors \u00e8 un album discografico dei Blue \u00d6yster Cult, pubblicato dalla casa discografica Columbia Records nel giugno del 1979.\nClassifica.\nAlbum\nSingoli"}
{"id": "1378670", "revid": "767487", "url": "https://it.wikipedia.org/wiki?curid=1378670", "title": "Sweet November - Dolce novembre", "text": "Sweet November - Dolce novembre (\"Sweet November\") \u00e8 un film del 2001 diretto da Pat O'Connor, remake del film \"Dolce novembre\" del 1968.\nTrama.\nLa storia narra dell'agente pubblicitario in carriera Nelson, molto legato al suo lavoro e fermamente convinto che il tempo sia denaro. \u00c8 fidanzato con la giovane Angelica ed \u00e8 molto contento del suo lavoro.\nQuando deve rinnovare la patente, incontra Sara, la quale viene allontanata dall'aula perch\u00e9 creduta sorpresa a copiare, mentre invece stava cercando di suggerire proprio a Nelson. Da qui Sara inizia a cercare Nelson, convinta che abbia bisogno di aiuto vista la sua condizione di vita totalmente basata sul lavoro e sul lusso. Una sera arriva a presentarsi sotto casa sua chiedendogli un passaggio in auto, e di fronte ad un suo iniziale rifiuto la ragazza inizia a fermare i condomini residenti nello stesso palazzo di Nelson raccontandogli particolari piccanti su una loro ipotetica ed infondata relazione. Quella sera Nelson, oramai alle strette, decide di accompagnare Sara, la quale prima fa guidare il ragazzo fino a Oakland ed una volta a destinazione ruba due cagnolini destinati alla sperimentazione. Al ritorno lei gli propone di vivere a casa sua per un mese, il mese di novembre. Egli inizialmente crede che con questa offerta lei si voglia approfittare di lui e rifiuta. Quando Nelson si ritrova senza lavoro e viene lasciato dalla ragazza, sotto la continua pressione di Sara, accetta dicendo di farlo solamente per qualche giorno.\nIn questo periodo Sara vuole fargli capire l'importanza della vita e la superficialit\u00e0 di alcune cose che invece sono fondamentali nella vita di Nelson (TV, cellulare, abiti, auto). Dopo un inizio travagliato, i due entrano sempre pi\u00f9 in sintonia, e si innamorano. Quando sembrava tutto perfetto, Nelson si accorge che c'\u00e8 qualcosa che non va nella vita di Sara: questa, che si era mostrata sempre solare, gentile e sorridente alla vita, in una circostanza in cui sono a casa di amici, riceve una telefonata da sua sorella e reagisce male, correndo a casa propria.\nIntanto Nelson, dal suo amico Vince, riesce ad avere un appuntamento con Edgar Price per un lavoro, e Sara si arrabbia, ma Nelson rifiuta il posto.\nIn seguito Nelson le chiede di sposarlo, e Sara reagisce scoppiando in lacrime e chiudendosi in bagno dove vomita e Nelson scopre che prende medicinali.\nDopo una reazione scomposta per la sua personalit\u00e0, Sara sta male e viene portata in ospedale. A questo punto, Chaz, un amico di Sara precedentemente conosciuto ad una festa, rivela a Nelson che la ragazza \u00e8 malata di linfoma di Hodgkin, una forma di cancro, a uno stadio ormai non recuperabile.\nNonostante Sara sia sinceramente innamorata di Nelson, non vuole essere vista da lui in queste condizioni, e gli chiede di non farsi pi\u00f9 vedere. I due lontani l'uno dall'altra soffrono, e cos\u00ec nel Giorno del ringraziamento Nelson torna da Sara, convinto di volerle stare vicino nonostante la sua malattia.\nUna mattina Sara si sveglia e cerca di fuggire: Nelson la vede e le corre dietro, ma \u00e8 tutto inutile, poich\u00e9 vince la volont\u00e0 di lei di tornare a casa dei genitori, dopo un dolce addio.\nProduzione.\nGli interni della casa di Sara sono stati girati in un magazzino di Treasure Island, nella baia di San Francisco.\nColonna sonora.\nIl brano portante del film \u00e8 Only Time, brano new-age della cantante irlandese Enya.\nIncassi.\n\"Sweet November - Dolce novembre\", con un budget stimato di 40 milioni di dollari, \u00e8 stato distribuito il 16 febbraio 2001 in 2.268 cinema incassando 25.288.103 dollari negli Stati Uniti e 40.466.125 dollari nel resto del mondo per un totale globale di 65.754.228 dollari.\nCollegamenti esterni.\n "}
{"id": "1378673", "revid": "767487", "url": "https://it.wikipedia.org/wiki?curid=1378673", "title": "The Prize Fighter Inferno", "text": "The Prize Fighter Inferno \u00e8 un progetto parallelo solista del leader, chitarrista e cantante dei Coheed and Cambria, Claudio Sanchez.\nRegistrato in pi\u00f9 occasioni e su diversi supporti in un arco di tempo di sette anni, il primo album, \"My Brother's Blood Machine\", \u00e8 stato pubblicato il 31 ottobre 2006 con l'etichetta indipendente Equal Vision Records.\nPrima della pubblicazione dell'album quattro canzoni del medesimo erano gi\u00e0 disponibili on line sul MySpace della band ed erano: \"The Fight Of Moses Early &amp; Sir Arthur McCloud\", \"The Margretville Town Dance\" (pi\u00f9 tardi rinominata \"The Margretville Dance\"), \"The Missing McCloud Boys\" (originariamente chiamata \"I'm Going To Kill You\" ed inizialmente inserita in una compilation della Equal Vision Records intitolata \"Inventing The Scene\" nel 2003), tutte pubblicate il 10 novembre 2005, e \"Who Watches The Watchmen?\" distribuita il 9 ottobre 2006.\nIl primo singolo dell'album \u00e8 stato \"Who Watches The Watchmen?\", mentre un clip di 30 secondi della canzone \"78\" \u00e8 disponibile su vari siti come pubblicit\u00e0 alla pubblicazione dell'album.\nI personaggi di \"My Brother's Blood Machine\".\nL'album tratta la storia dell famiglia McCLoud e della scomparsa dei loro figli attraverso il punto di vista di un personaggio chiamato \"The Prize Fighter Inferno\" che altro non \u00e8 che Jesse Kilgannon, uno dei personaggi principali della saga \"The Amory Wars\", scritta sempre da Claudio Sanchez e sulla quale si basa sia il nome che l'argomento delle canzoni dei Coheed and Cambria.\nAnche il nome dell'album, \u00e8 una frase che appare nell'album dei Coheed and Cambria\n\"\" e l'intero album pu\u00f2 essere considerato come una sorta di prequel che si svolge nel passato rispetto al concept \"The Amory Wars\".\nIn varie interviste rilasciate nel corso degli anni, Sanchez asserisce che in effetti le due storie si connettono anche se non in modo scontato e racconta che il personaggio di Inferno, che muore in \"\" e lascia il sistema solare dove avveniva la storia di \"The Amory Wars\", viene trasportato nel tempo presente e, prima di poter raccontare la storia di \"The Amory Wars\", sente la necessit\u00e0 di raccontare la storia della \"Blood Machine\".\nQuesta storia gira attorno a tre famiglie principali: la famiglia Bleam, la famiglia McCloud (in cui c'\u00e8 Cecilia, la protagonista della vicenda) e la famiglia Early, anche se pi\u00f9 trame secondarie sono presenti. Cecilia \u00e8 innamorata di Johnny Early e, dato che viene molestata da suo padre, chiede a Johnny di scappare con lei e con i suoi due fratelli gemelli.\nLi rapisce, ma all'ultimo momento Johnny decide di rimanere e la lascia andare da sola verso i boschi dove incontra i membri della famiglia Bleam: due fratelli, chiamati Long-Arm e Butchie, che hanno sembianze mostruose e che hanno costruito una \"Blood Machine\" che fa a pezzi i corpi per estrarne l'anima, da raccogliere \"in nome di Dio\", cosa chiesta loro dalla madre completamente pazza."}
{"id": "1378674", "revid": "1543377", "url": "https://it.wikipedia.org/wiki?curid=1378674", "title": "Crnogorski fudbalski kup", "text": "La Coppa del Montenegro (\"Crnogorski fudbalski kup\" in serbo) \u00e8 la coppa nazionale di calcio montenegrina, assegnata dalla Federazione calcistica montenegrina. \u00c8 il secondo torneo pi\u00f9 importante del campionato montenegrino di calcio dopo la Prva crnogorska fudbalska liga. La squadra vincitrice \u00e8 ammessa al primo turno preliminare della UEFA Europa League.\nStoria.\nQuando il Montenegro faceva parte della Jugoslavia socialista le squadre locali partecipavano alla coppa del maresciallo Tito. Con la dissoluzione della Jugoslavia e la nascita della Repubblica Federale di Jugoslavia nel 1992, le squadre montenegrine e serbe continuarono a disputare quella coppa, sebbene quest'ultima a quel punto si chiamasse \"Kup Jugoslavije\". Nel 2003 la Repubblica Federale di Jugoslavia fu rinominata Unione di Serbia e Montenegro e la coppa nazionale cambi\u00f2 nome in \"Kup Srbije i Crne Gore\".\nDal 1946 al 2006 \u00e8 esistista la Republi\u010dki kup Crne Gore, la coppa per le sole squadre montenegrine (eccetto quelle di prima divisione) che fungeva da qualificazione per la coppa maggiore. Dal 2006, con l'indipendenza del Montenegro, \u00e8 nata la \"Crnogorski fudbalski kup\", la coppa nazionale montenegrina.\nFormat.\nPartecipano le squadre di prima divisione, quelle di seconda divisione e le 6 finaliste delle tre coppe regionali (Nord, Centro e Sud). Quindi, attualmente le partecipanti sono 26; erano state 30 fino al 2018, fino a che le prime due divisioni erano composte da 12 squadre ciascuna, mentre ora sono 10.\nLa formula \u00e8 quella dell'eliminazione diretta. Il primo turno \u00e8 a gara singola e sono esentate le semifinaliste dell'edizione precedente. Ottavi, quarti e semifinali sono a gare di andata e ritorno; valida la regola dei gol in trasferta, in caso di parit\u00e0 del computo delle reti si va direttamente ai tiri di rigore senza la disputa dei tempi supplementari (questo vale anche per il primo turno).\nLa finale viene sempre disputata allo Stadio pod Goricom di Podgorica ed \u00e8 l'unica gara in cui, in caso, possono venire disputati i tempi supplementari.\nAlbo d'oro.\nIl , nel 2012, \u00e8 stata l'unica squadra di seconda divisione riuscita a conquistare il trofeo."}
{"id": "1378681", "revid": "73843", "url": "https://it.wikipedia.org/wiki?curid=1378681", "title": "WALL\u2022E", "text": "WALL\u2022E \u00e8 un film d'animazione in CGI del 2008, diretto da Andrew Stanton; prodotto dai Pixar Animation Studios, in co-produzione con Walt Disney Pictures, e distribuito dai Walt Disney Studios Motion Pictures.\nIl film, ideato e scritto dallo stesso Stanton insieme a Pete Docter e Jim Reardon, \u00e8 il nono lungometraggio Pixar e narra le vicende del robot \"WALL\u2022E\", che in un lontano futuro \u00e8 l'unico abitante del pianeta Terra, ormai abbandonato dagli esseri umani a causa dell'eccessivo inquinamento e del continuo accumulo di rifiuti. Un giorno scende dal cielo un robot ad alta tecnologia di nome \"E.V.E.\" che lo fa innamorare, e in nome di questo amore i due vivono un'avventura che cambia il loro destino e quello dell'umanit\u00e0.\nLa pellicola \u00e8 stata acclamata dalla critica per la qualit\u00e0 dell'animazione, la tecnologia, la storia e la colonna sonora, ottenendo numerosi riconoscimenti, tra cui l'Oscar 2009 per il miglior film d'animazione (su 7 candidature), il Golden Globe e il BAFTA nella stessa categoria. \u00c8 dedicato a Justin Wright, animatore Pixar morto negli studi della societ\u00e0 il 18 marzo 2008.\nTrama.\nNel 2105 il livello di inquinamento del pianeta Terra \u00e8 altissimo, con la superficie terrestre ormai completamente ricoperta di immondizia. La Buy n Large Corporation (BnL), una grande azienda commerciale che ha preso in mano il governo del Mondo, ha costruito una flotta di grosse navi spaziali, la cui ammiraglia \u00e8 la \"Axiom\", sulla quale l'intera umanit\u00e0 si \u00e8 imbarcata per una crociera di cinque anni allo scopo di sopravvivere, mentre sulla Terra la BnL ha realizzato e messo in opera un esercito di robot chiamati \"WALL\u2022E\" (\"Waste Allocation Load Lifter \u2022 Earth-Class\", traducibile come \"Sollevatore di carichi per l'allocazione dei rifiuti \u2022 serie terrestre\") incaricati di fare pulizia, compattando i rifiuti in cubi. Qualcosa purtroppo non va come dovrebbe: per motivi non precisati, i robot pian piano si disattivano tutti e nel 2110 la missione di rientro non pu\u00f2 avere luogo, visto che il pianeta non \u00e8 stato ripulito. Uno solo dei robot, tuttavia, rimane in funzione.\nNel 2805 WALL\u2022E, l'ultimo della serie di robot originariamente presenti sulla Terra, continua imperterrito da 700 anni la sua opera di spazzino del pianeta, giorno dopo giorno, compattando e stoccando l'immondizia in cubetti che ha poi impilato uno sull'altro fino a formare centinaia di enormi grattacieli di rifiuti. La sera, finito il suo lavoro, torna alla sua \"casa\", il rimorchio di un autotreno (dove originariamente vivevano tutti i robot WALL\u2022E), dove custodisce gli oggetti da lui ritenuti interessanti trovati nel corso delle sue operazioni di pulizia. Uno di questi oggetti \u00e8 una vecchia videocassetta del film \"Hello, Dolly!\". WALL\u2022E \u00e8 affascinato da questo film, che gli fa sognare, un giorno, di trovare una compagna, tenerla per mano, ballare con lei e non essere pi\u00f9 solo. \u00c8 cos\u00ec che durante i 7 secoli trascorsi WALL\u2022E, da freddo automa meccanico senz'anima qual era, ha sviluppato una personalit\u00e0 umana.\nA rompere questa secolare routine, un giorno scende dal cielo un razzo che deposita sul pianeta un robot molto particolare e WALL\u2022E spera che ci\u00f2 possa spezzare la sua infinita solitudine. Il robot sembra essere di genere femminile, ha una forma ad uovo ed \u00e8 di un livello tecnologico molto superiore: pu\u00f2 infatti volare e registrare immagini ed \u00e8 dotata una discreta capacit\u00e0 di parola ed una potente arma ad energia diretta. Quando incontra WALL\u2022E, il robot proveniente dallo spazio si presenta col nome di EVE (\"Extraterrestrial Vegetation Evaluator\", \"Esaminatore di vegetazione extraterrestre\"). WALL\u2022E non capisce cosa EVE sia venuta a fare sul suo pianeta; quando i due robot, parlando, si chiedono a vicenda la propria direttiva, WALL\u2022E mostra che il suo compito \u00e8 compattare i rifiuti, EVE invece gli dice che la sua direttiva \u00e8 riservata. All'arrivo di una tempesta, WALL\u2022E prende EVE e la porta nella sua \"casa\": quando lui mostra una piantina che aveva trovato fra le macerie, EVE, individuando che si tratta di un segnale di vita su un pianeta apparentemente morto, la prende, la chiude dentro di lei e si disattiva: la sua missione infatti era trovare una forma di vita sulla Terra, pianeta ritenuto ormai privo di vita. WALL\u2022E, che ormai si \u00e8 affezionato tantissimo, resta quindi alle prese con una robot inanimata, ma nonostante ci\u00f2 continua a prendersi cura di lei sperando in un suo risveglio. Poco tempo dopo il razzo, privo di equipaggio e completamente automatizzato, torna a prendere EVE, ma WALL\u2022E non vuole lasciarla andare.\nTentando di restare con lei, si aggrappa al razzo mentre questo decolla nuovamente. Il razzo arriva sull'astronave \"Axiom\", dove gli esseri umani sopravvivono da settecento anni in un ambiente lussuosissimo, senza compiere il minimo sforzo fisico, al punto che sono tutti diventati obesi e incapaci di deambulare autonomamente. Le persone sull'Axiom si spostano su poltrone fluttuanti tramite le quali possono anche nutrirsi e comunicano solo parlando attraverso schermi olografici. Arrivata sull'astronave, EVE viene riattivata e portata dinnanzi al capitano B. McCrea per comunicargli di aver scoperto che sul pianeta Terra pu\u00f2 ricrescere la vita e quindi che il momento di riportare a casa l'umanit\u00e0 \u00e8 giunto.\nTuttavia all'apertura EVE risulta vuota, quindi pensa che WALL\u2022E abbia la pianta, ma lui non ne sa niente. Il capitano suppone quindi che la sonda sia difettosa e la spedisce al reparto riparazioni insieme a WALL\u2022E, il quale viene messo in una cella con raggi laser, mentre EVE viene spenta e portata al reparto riparazioni. Vedendo che EVE \u00e8 oltre il vetro, WALL\u2022E pensa che i robot tecnici stiano torturando la sua amata, quindi tenta di raggiungerla e liberarla, ma cos\u00ec facendo apre le celle di tutti i robot difettosi, che lo portano in trionfo come loro salvatore. Ben presto per\u00f2 il gruppo viene raggiunto dai robot di pattuglia, i SECUR-T (chiamati anche STEWARD o STEWARD-bot). WALL\u2022E e EVE vengono fotografati nell'istante in cui quest'ultima si stava rimettendo a posto il braccio laser che il piccolo robot le aveva staccato, quindi vengono etichettati come robot ribelli e ricercati in tutta la Axiom. EVE, infuriata, decide quindi di riportare WALL\u2022E sulla Terra con una capsula di salvataggio, ma lui si rifiuta di partire senza di lei. I due, per\u00f2, devono nascondersi da GO-4 (o GO-FR), il robot capo dei SECUR-T, che nasconde la pianta in una capsula in cui attiva l'autodistruzione e la lancia nello spazio, quindi EVE comprende che non \u00e8 stato WALL\u2022E, il quale, avendo tentato di salvare la pianta, rimane chiuso nella capsula, che esplode, facendo pensare ad EVE che il robot sia andato distrutto. Tuttavia WALL\u2022E riesce a fuggire in tempo e torna da lei usando un estintore come un jetpack; quando la sonda scopre che la pianta \u00e8 salva corre su abbracciare WALL\u2022E, e i due attirano l'attenzione di due umani, Mary e John, che avevano conosciuto WALL\u2022E e che, grazie a lui, avevano cominciato a interagire fisicamente tra di loro e a divertirsi di pi\u00f9, staccandosi dalla monotona vita della Axiom. EVE d\u00e0 anche un \"bacio\" a WALL\u2022E (ovvero, sfiorandolo con la sua testa, genera una breve ed intensa scarica elettrica tra di loro), che lo lascia stordito e ammaliato per qualche secondo, bench\u00e9 fosse gi\u00e0 innamorato di lei.\nI due robot rientrano quindi nella nave e WALL\u2022E tenta di stringere la mano ad EVE, per\u00f2 la sonda non ha tempo e resta fedele alla sua direttiva, quindi raccomanda a WALL\u2022E di restare nascosto per evitare altri guai mentre lei va a consegnare la pianta al capitano, il quale \u00e8 entusiasta all'idea di tornare sulla Terra dato che, da quando ha esaminato un pezzo di terreno portatogli da WALL\u2022E, ha iniziato ad informarsi riguardo al pianeta, che non ha mai conosciuto, tramite il computer di bordo e ne \u00e8 rimasto affascinato. Decide quindi di dare un'occhiata alle riprese fatte da EVE durante la sua permanenza sul pianeta e scopre a malincuore che la Terra non \u00e8 verde e fertile come sperava, ma vedendo la pianta si rende conto che c'\u00e8 ancora speranza di vita sulla Terra ed \u00e8 sufficiente che gli uomini si diano da fare per farla rinascere prendendosene cura. Dal suo canto invece EVE nota tutte le attenzioni che WALL\u2022E le ha riservato, in quanto, anche quando lei si era spenta, la sua telecamera aveva continuato a registrare consentendole di vedere cosa lui ha fatto per lei, e capisce veramente che WALL\u2022E \u00e8 innamorato di lei e che ha voluto farglielo capire dall'inizio. Il capitano intanto chiama il suo robot copilota/timone AUTO e gli ordina di aprire l'Holodetector, un dispositivo situato sul ponte principale, per inserirvi la pianta e dare inizio all'esodo dell'umanit\u00e0; AUTO per\u00f2, sulla base della decisione presa nel 2110 da Shelby Forthright, presidente della BnL (conosciuta come \"direttiva A-113\"), si rifiuta, rimanendo dell'idea che sulla Terra la vita sia rimasta insostenibile e che l'umanit\u00e0 dovr\u00e0 rimanere nello spazio. Temendo che la rivelazione della sua segreta direttiva potesse mettere in atto una rivolta, AUTO mette in scena un ammutinamento: la pianta viene sottratta da GO-4, che la getta nello scarico dei rifiuti, dove viene fortunosamente recuperata da WALL\u2022E, che si stava arrampicando per raggiungere EVE. AUTO allora usa il suo taser per fondere la memoria centrale del robot, che cade privo di sensi e con la pianta al suo interno nello scarico dei rifiuti insieme a EVE, che viene spenta grazie a un dispositivo installato ai robot che necessitano riparazioni. EVE si risveglia in una montagna di rifiuti e sia lei che WALL\u2022E vengono raccolti da due enormi robot (i WALL\u2022A, la controparte di WALL\u2022E della Axiom) incaricati di compattare i rifiuti in enormi cubi e gettarli nello spazio. I due riescono a salvarsi in tempo grazie all'intervento di M-O (\"Microbe-Obliterator\", \"Obliteratore di microbi\"), un ossessivo robot pulitore che stava inseguendo WALL\u2022E da quando era giunto sulla Axiom in quanto ricoperto di \"agente contaminante\" (ovvero tutta la polvere, la terra ed il fango incrostati sullo chassis e i cingoli di WALL\u2022E, il quale, muovendosi, continuava a lasciarsi dietro una scia di sporco). Mentre M-O pulisce WALL\u2022E e fa amicizia con lui, EVE cerca una memoria sostitutiva per WALL\u2022E ma non ne trova nessuna; il robot le consiglia allora di portare la pianta nell'Holodetector e tornare sulla Terra per portare a termine la sua direttiva, ma la sonda gli fa capire che ora la sua direttiva \u00e8 cambiata dato che \u00e8 innamorata di WALL\u2022E, il quale inoltre le fa notare che una volta sulla Terra lei potr\u00e0 ripararlo. I tre robot allora ritornano sulla Axiom e si dirigono all'Holodetector, mentre AUTO affronta il capitano (che fa guadagnare loro tempo), manda i SECUR-T a braccare i robot e tenta di chiudere l'Holodetector; WALL\u2022E blocca la chiusura rischiando di rimanere schiacciato, mentre EVE \u00e8 aiutata dai \"robot ribelli\" e dagli umani, compresi John e Mary, a recuperare la pianta.\nIl capitano nel mentre tenta di spegnere AUTO, il quale, tentando di rendere difficoltosa la riuscita della missione, inclina la nave; McCrea decide quindi coraggiosamente di alzarsi in piedi (cosa divenuta quasi impossibile a causa della sua grave obesit\u00e0) e riesce ad afferrare AUTO, a disattivarlo e ad assumere il controllo manuale dell'astronave, dirigendola verso la Terra con un ipersalto. WALL\u2022E \u00e8 rimasto gravemente danneggiato mentre tentava di tenere aperto l'Holodetector e sembra non funzionare pi\u00f9. EVE riesce a riattivarlo una volta sulla Terra, cambiando i suoi componenti con quelle che lui teneva di riserva a \"casa sua\" e poi caricandolo esponendolo alla luce del Sole, modo in cui il robottino ricaricava le proprie batterie quando necessario. WALL\u2022E si risveglia ma non ricorda pi\u00f9 niente, non riconosce nemmeno EVE e comincia a compattare rifiuti come avrebbe fatto qualsiasi altro WALL\u2022E. Caparbiamente, EVE tenta di fargli tornare la memoria, ma ogni tentativo sembra vano e, affranta, lo tiene per mano e lo \"bacia\" nuovamente. Mentre EVE se ne va vede che per\u00f2 la sua mano \u00e8 incastrata in quella di WALL\u2022E, che lentamente ricambia e stringe a sua volta la mano di EVE: tra lo stupore e la felicit\u00e0 generale, WALL\u2022E ha riacquistato la memoria e pu\u00f2 stare finalmente assieme all'amata EVE mentre l'umanit\u00e0, dopo 700 anni, pu\u00f2 ricominciare una nuova vita sulla Terra, aiutata dai robot della \"Axiom\" (come visto anche nei titoli di coda).\nProduzione.\nStando alle parole del regista Andrew Stanton, la prima idea sulla realizzazione di \"WALL\u2022E\" gli venne in mente nel 1994 quando, ad un pranzo con le altre menti creative della Pixar (John Lasseter, Pete Docter, Joe Ranft) pensavano a quali nuovi film realizzare dopo essere riusciti nell'impresa di portare al cinema \"Toy Story\", il loro primo film. Il team ha concepito alcuni dei loro film pi\u00f9 famosi - \"Toy Story 2\", \"A Bug's Life\", \"Monsters &amp; Co.\" e \"Alla ricerca di Nemo\" - in quel pranzo. Ad un certo punto, Stanton ha proposto l'idea di un robot rimasto bloccato sulla Terra dopo che l'umanit\u00e0 se n'era andata per via dell'inquinamento. Stanton gi\u00e0 prevedeva due caratteristiche fondamentali del film: l'assenza di dialoghi fra i robot, e la storia d'amore. I tempi non erano ancora maturi per trattare questi argomenti, cos\u00ec il progetto fu messo da parte. Quando Stanton lavor\u00f2 poi sul suo primo film, \"Alla ricerca di Nemo\", l'idea dell'ultimo robot sulla Terra gli ritorn\u00f2 in mente e ricominci\u00f2 a scriverla, addirittura interferendo con la lavorazione di \"Nemo\".\nPre-produzione.\nSe dal lato della narrazione il film \u00e8 principalmente una storia d'amore, dal lato della realizzazione tecnica \u00e8 un omaggio ai pi\u00f9 importanti film di fantascienza degli anni settanta e ottanta. Fra i film che hanno ispirato \"WALL\u2022E\" il regista ha dichiarato:\nPer la creazione del modello del robot WALL\u2022E gli animatori Pixar hanno studiato dei veri robot, dei veri compattatori di immondizia, e dal punto di vista grafico si sono rifatti alla tradizione Disney sfruttando i vecchi disegni preparatori di \"Tomorrowland\", la sezione futuristica di Disneyland.\nPer la personalit\u00e0 del robottino hanno visto e studiato i film muti degli anni venti. Per tutta la prima parte del film non si sentono altro che i suoni inarticolati emessi da WALL\u2022E, per questo la critica l'ha paragonato a un mimo del cinema muto, quando non allo stesso Charlot di Charlie Chaplin.\nLa scelta di \"Hello, Dolly!\".\nIl robot WALL\u2022E ha acquistato la sua personalit\u00e0 dopo secoli passati a contatto con l'immondizia lasciata dagli uomini e soprattutto con i loro oggetti ancora recuperabili fra i rifiuti, fra cui una videocassetta del film \"Hello, Dolly!\" grazie alla quale WALL\u2022E scopre l'amore e acquista coscienza della sua solitudine. \u00c8 con queste premesse che i realizzatori del film avevano intenzione di emozionare gli spettatori, costruendo una storia d'amore fra due robot. Ad accentuare l'impatto emotivo di questo aspetto del film \u00e8 servito il contrasto con la decadenza dell'umanit\u00e0 e soprattutto la canzone romantica presa dal finale di \"Hello, Dolly!\".\nIl regista ha voluto scegliere musica che fosse in contrasto con l'aspetto futuristico del film. All'inizio pens\u00f2 alla musica swing francese degli anni trenta, ma la stessa idea era alla base del film d'animazione \"Appuntamento a Belleville\", uscito nel 2003 (durante la lavorazione di \"WALL\u2022E\"). Allora il regista opt\u00f2 per un musical broadwayiano. A colpirlo in \"Hello, Dolly!\" (musical del 1969 diretto da Gene Kelly, con Barbra Streisand e Walter Matthau) fu la canzone \"Put on Your Sunday Clothes\", interpretata nel film da Michael Crawford. Il testo di questa canzone inizia con le parole \"out there\" (\"l\u00e0 fuori\"), secondo il regista era quindi l'incipit ideale per un film ambientato nello spazio. Un'altra canzone cattur\u00f2 l'attenzione del regista: \"It only takes a moment\", il tema romantico del film. Mostrando a EVE la scena relativa a questa canzone WALL\u2022E ha la possibilit\u00e0 di dire \"ti amo\" pur non sapendo parlare. Tanto \u00e8 bastato perch\u00e9 Andrew Stanton confermasse la sua scelta di \"Hello, Dolly!\" come \"fil rouge\" di questa storia d'amore ambientata nello spazio.\nInnovazione tecnica.\nLa Pixar si prefigge di superare nuovi limiti nel campo della tecnica e dell'animazione con ogni suo nuovo film d'animazione. \"WALL\u2022E\" in questo senso \u00e8 innovativo in pi\u00f9 di un campo.\nLa prima caratteristica, comune agli altri film Pixar, \u00e8 l'espressivit\u00e0 degli oggetti inanimati, in questo caso robot. I robot del film non sono antropomorfi; in questa forma \u00e8 pi\u00f9 forte l'idea che siano oggetti senz'anima a prendere vita, senza dare per scontate eventuali similitudini col comportamento umano. Senza forma umana e senza poter parlare se non con rumori elettronici questi oggetti riescono comunque a comunicare simpateticamente fra loro, e a trasmettere umanit\u00e0 e sensibilit\u00e0 al pubblico. Ci\u00f2 \u00e8 possibile perch\u00e9 gli animatori Pixar, diretti per questo film dal capo animatore Angus MacLane, non hanno riservato cura soltanto nella modellazione dei robot, ma anche nella loro espressivit\u00e0, dotandoli di movimenti, tic, e suoni caratteristici che ne definiscono la personalit\u00e0.\nUn'altra caratteristica distintiva dell'innovazione tecnica del film \u00e8 da accreditare al design del suono. Tale compito \u00e8 stato affidato a Ben Burtt, premio Oscar per il montaggio del suono di film come \"Star Wars\", \"E.T.\", \"Indiana Jones\", e altri film di fantascienza. Anche Ben Burtt ha dovuto scontrarsi con il binomio meccanicit\u00e0-espressivit\u00e0, dovendo creare suoni elettronici riconoscibili ma che allo stesso tempo avessero il calore e la profondit\u00e0 della comunicazione umana. Ogni dialogo \"umano\" \u00e8 lasciato a filmati trasmessi in schermi olografici che mostrano cosa sia accaduto in passato al nostro pianeta. Queste scene, per la prima volta in un film Pixar, sono girate dal vivo con comparse in carne ed ossa, e con l'attore Fred Willard nel ruolo di presidente della Buy n Large Corporation.\nSe il look di \"WALL\u2022E\" \u00e8 diverso dai precedenti film Pixar lo si deve alla particolare scelta del regista Andrew Stanton riguardo alla fotografia del suo film: le imperfezioni visive caratteristiche dei vecchi film di fantascienza degli anni '70. A questo scopo il produttore Jim Morris ha chiamato due consulenti rinomati e pluripremiati per i loro contributi nel mondo cinema: il direttore della fotografia Roger Deakins e il supervisore agli effetti visivi Dennis Muren. Entrambi hanno lavorato a fianco degli artisti della Pixar per lunghi periodi.\nAl design del film hanno collaborato come consulenti anche Jonathan Ive e il suo team, responsabili del design dei prodotti Apple, fra i pi\u00f9 recenti l'iPod. Proprio a un iPod somiglia la robot EVE, di forma ovoidale, bianca, lucida e perfettamente liscia, con un display nero e due led blu come occhi. Il regista Andrew Stanton ha per\u00f2 riscontrato un limite nel lavoro di Jonathan Ive, il quale non ha potuto infondere nel design del film tutta la propria visione del futuro, riservandosela per i progetti in lavorazione presso la Apple.\nColonna sonora.\nLa colonna sonora di \"WALL\u2022E\" \u00e8 composta da Thomas Newman, che aveva gi\u00e0 lavorato col regista Andrew Stanton alle musiche del suo film \"Alla ricerca di Nemo\". In America l'album \u00e8 stato venduto in una confezione ecologica di cartone, in riferimento al tema ambientalista trattato nel film.\nA collaborare con Stanton \u00e8 stato chiamato Peter Gabriel che non solo ha scritto (insieme a Newman) una canzone originale appositamente per il film, \"Down to Earth\", che si pu\u00f2 sentire durante i titoli di coda, ma ha collaborato col compositore principale anche a due importanti temi musicali del film, \"EVE\" e \"Define dancing\".\nIl brano \"BnL\" \u00e8 il jingle della compagnia Buy n Large, ricalcato su quelli della catena americana di supermercati Wal-Mart. Il testo \u00e8 di Bill Bernstein, music editor della colonna sonora.\nTre brani non originali sono presenti nell'album.\nNel film sono citati altri brani non originali, non presenti nell'album della colonna sonora.\nPromozione.\nPer la promozione del film la Pixar ha prodotto una serie di contenuti inediti destinati al web e alla TV, oltre ai classici teaser e trailer e alle \"featurettes\" (brevi interviste con i realizzatori, intervallate da scene del film).\nMarketing virtuale.\nPer la prima volta la Pixar ha utilizzato strumenti di marketing virtuale, creando un sito internet reale per la societ\u00e0 fittizia Buy n Large. Oltre a presentare alcuni indizi sulla trama del film, il sito era anche un reale negozio online per comprare oggetti con il marchio BnL. La BnL \u00e8 anche la presunta produttrice di un video apparso nel videogioco di \"Ratatouille\" in cui descriveva le caratteristiche del robot WALL\u2022E, e di un altro video in cui si presentavano i robot del film.\n\"Vignette\".\nCon il tradizionale spot da mandare in onda durante la finale del Super Bowl, la Pixar ha inaugurato una serie di video (chiamati \"vignettes\"): il protagonista \u00e8 WALL\u2022E alle prese con diversi oggetti e situazioni della vita quotidiana. Tutte le scene presentate nelle \"vignette\" non sono presenti nel film e sono state realizzate appositamente per la promozione.\nIl primo di questi video era introdotto da una scena inedita con i protagonisti del film \"Toy Story\", Woody e Buzz Lightyear (e le loro voci originali, Tom Hanks e Tim Allen). Un'altra \"vignette\" \u00e8 stata trasmessa come spot durante una partita dell'NBA, riguardante proprio WALL\u2022E e una palla da basket.\nQuesto \u00e8 l'elenco di tutte le \"vignettes\" pubblicate (dalle pagine ufficiali del film su YouTube e MySpace):\nsu YouTube:\nsu MySpace:\naltri:\nTutte queste \"vignette\" (tranne quella del Wii e quella della TV e poche altre non pubblicate online precedentemente) sono presenti nel secondo disco delle edizioni DVD e BD del film, montate assieme in un unico filmato dal titolo \"Tesori e gingilli di WALL\u2022E\".\nDistribuzione.\nIl film \u00e8 uscito il 27 giugno 2008 nelle sale cinematografiche statunitensi. In Italia \u00e8 uscito il 17 ottobre 2008 al cinema e l'11 febbraio 2009 sul mercato dell'home video.\nEdizione italiana.\nLa direzione del doppiaggio e i dialoghi italiani sono a cura di Carlo Cosolo, per conto della Technicolor spa.\nAccoglienza.\nCritica.\nSul sito Rotten Tomatoes, che aggrega le recensioni pubblicate su numerose testate, il film ha un indice di gradimento del 95%: su 260 recensioni raccolte, 248 sono positive e 12 negative.\nInoltre il film si posiziona al 373\u00ba posto nella classifica dei 500 migliori film della storia redatta dalla rivista Empire.\nIncassi.\nA fronte di un budget stimato in 180 milioni di dollari, il film ha incassato a livello mondiale.\nCortometraggi.\n\"Presto\".\nInsieme al film \"WALL\u2022E\" viene proiettato al cinema il cortometraggio originale \"Presto\", sempre prodotto da Walt Disney Pictures e Pixar, storia di un prestigiatore di fin-de-si\u00e8cle alle prese con un coniglio affamato che gli rovina lo spettacolo (o forse glielo salva?). Il cortometraggio \u00e8 dichiaratamente ispirato ai cartoon della Warner Bros., di Tom &amp; Jerry, e di Chuck Jones e Tex Avery in particolare. Il corto \u00e8 stato successivamente pubblicato nell'edizione DVD e BD di WALL\u2022E.\n\"BURN\u2022E\".\nQuesto cortometraggio \u00e8 disponibile nel DVD/Blu-ray Disc di \"WALL\u2022E\". Prende il nome da un robot riparatore che si intravede per alcuni secondi nel film, il quale riporta sulla sua scocca proprio la scritta \"BURN\u2022E\". Il cortometraggio narra le tragicomiche avventure del povero robottino, incaricato da AUTO in una trama parallela a quella del film di sostituire un dispositivo che WALL\u2022E inintenzionalmente danneggia come conseguenza di una sua azione in una scena \"poetica\" del film principale, ma che le azioni dei personaggi del film continuano ad impedire di riparare o a danneggiare nuovamente.\nControversie.\nIl tema dell'obesit\u00e0 \u00e8 stato recepito in maniera contrastata dal pubblico americano, sin dalle prime proiezioni di prova del film: c'\u00e8 chi ne esaltava il valore educativo e chi invece riscontrava un messaggio sbagliato nel paragonare le gravit\u00e0 dei due problemi: l'obesit\u00e0 e l'insostenibilit\u00e0 ambientale. A causa delle reazioni a quelle proiezioni di prova il tema dell'obesit\u00e0 nel film \u00e8 stato completamente rivisto per la versione finale, ma anche in questo caso non ha mancato di sortire disappunto da parte del pubblico affetto da obesit\u00e0.\nUn'accusa di plagio \u00e8 invece arrivata sin da quando fu mostrata la prima immagine del robot WALL\u2022E: a detta di molti commentatori \u00e8 simile per molti aspetti al robot Numero 5 del film \"Corto circuito\". Tuttavia nessuno dei produttori di questo film ha mosso accuse ufficiali alla Pixar. In un incontro con gli spettatori al \"WonderCon\" di San Francisco il regista Andrew Stanton ha dichiarato che non ha intenzionalmente preso spunto da \"Corto circuito\", ma che l'idea di un robot con tali fattezze gli \u00e8 venuta in mente da piccolo: era allo stadio a guardare una partita con il binocolo, quando si rese conto che tenendolo in mano e capovolgendolo sotto-sopra (e viceversa) poteva far assumere al binocolo la forma delle sembianze di un'espressione facciale \"felice\" o \"triste\". Da l\u00ec venne l'idea di creare un robot con gli occhi simili alla forma di un binocolo: tramite questi \"occhi\", inclinati nella forma di un binocolo dritto o capovolto, poteva mostrare una vasta gamma di sentimenti. Il resto delle caratteristiche di design di WALL\u2022E (come i cingoli, simili a quelli di Numero 5) \u00e8 risultato dalle esigenze del film, non da una diretta ispirazione."}
{"id": "1378685", "revid": "537160", "url": "https://it.wikipedia.org/wiki?curid=1378685", "title": "Commissione parlamentare d'inchiesta", "text": "Le commissioni parlamentari d'inchiesta sono degli organi parlamentari investite della funzione ispettiva, conoscitiva o anche di indagine, su materie di interesse pubblico.\nFondamento normativo nella Costituzione italiana.\nGi\u00e0 operative in epoca , sono ora previste dall'art. 82 della Costituzione della Repubblica Italiana:\nCaratteristiche.\nPrendono il nome di \"Commissioni bicamerali\" quando sono disposte congiuntamente dai due rami del parlamento, ma possono essere anche costituite dalla sola Camera dei deputati o dal solo Senato della Repubblica.\nUna \"commissione d'inchiesta\" viene istituita per mezzo di una legge dedicata (se bicamerale) o da semplice risoluzione della camera interessata (se monocamerale), solitamente in casi gravi per effettuare indagini da affiancare (e non sostituire) a quelle della magistratura. Intervenendo su una questione assai dibattuta, la Corte costituzionale ha definito i limiti di utilizzo - da parte delle Commissioni d'inchiesta - dei poteri propri dell'autorit\u00e0 giudiziaria: compito delle Commissioni parlamentari di inchiesta \u201cnon \u00e8 di giudicare, ma solo di raccogliere notizie e dati necessari per l\u2019esercizio delle funzioni delle Camere\u201d (sentenza n. 231 del 1975); i poteri d\u2019inchiesta della Commissione dovrebbero \"salvaguardare le prerogative della ricorrente autorit\u00e0 giudiziaria, anch'essa titolare di un parallelo potere d'investigazione, costituzionalmente rilevante\".\nUno dei vantaggi della costituzione di un'inchiesta parlamentare, rispetto a quelle amministrative condotte da organi del governo, \u00e8 la pubblicit\u00e0 - pressoch\u00e9 assoluta - dei suoi lavori e delle sue risultanze conclusive; ci\u00f2 non ha impedito che si sviluppasse una vivace discussione intorno alla possibilit\u00e0 di passare in seduta segreta durante determinate audizioni, possibilit\u00e0 per lo pi\u00f9 contemplata dai regolamenti interni e che costituirebbe un \"patto d'onore\" che la Commissione stringe con l'audito.\nPeraltro, nelle modalit\u00e0 di svolgimento delle audizioni di soggetti convocati la prassi parlamentare ha individuato, a lato della testimonianza formale con i poteri dell'autorit\u00e0 giudiziaria, anche l'audizione libera in cui \"alle persone ascoltate non sar\u00e0 imposto l'obbligo del giuramento\".\nRegolamenti concernenti le Commissioni d'inchiesta.\nIl Regolamento della Camera dei deputati prevede quanto segue:\nCapo XXXII - Delle Inchieste Parlamentari\nArticolo 140\n1. Le proposte di inchiesta parlamentare seguono la procedura prevista per i progetti di legge.\nArticolo 141\n1. Quando la Camera decide di procedere ad una inchiesta, la Commissione \u00e8 nominata in modo che la sua composizione rispecchi la proporzione dei Gruppi parlamentari. La Camera pu\u00f2 delegarne la nomina al Presidente.\n2. La Commissione d'inchiesta procede alle indagini e agli esami con gli stessi poteri e le stesse limitazioni dell'autorit\u00e0 giudiziaria.\n3. Se anche il Senato delibera un'inchiesta sull'identica materia, le Commissioni delle due Camere possono deliberare di procedere congiuntamente.\nArticolo 142\nQuando una Commissione d'inchiesta ritenga opportuno di trasferirsi o di inviare alcuno dei suoi componenti fuori della sede del Parlamento, ne informa, prima di deliberare al riguardo, il Presidente della Camera.\nDal Regolamento del Senato della Repubblica:\nCapo XX - Delle inchieste parlamentari\nArticolo 162\nInchieste parlamentari.\n1. Per le proposte di inchiesta parlamentare si osservano, in quanto applicabili, le disposizioni relative ai disegni di legge.\n2. Quando una proposta di inchiesta parlamentare \u00e8 sottoscritta da almeno un decimo dei componenti del Senato, \u00e8 posta all'ordine del giorno della competente Commissione, che deve riunirsi entro i cinque giorni successivi al deferimento. Il Presidente del Senato assegna alla Commissione un termine inderogabile per riferire all'Assemblea. Decorso tale termine, la proposta \u00e8 comunque iscritta all'ordine del giorno dell'Assemblea nella prima seduta successiva alla scadenza del termine medesimo, ovvero in una seduta supplementare da tenersi nello stesso giorno di questa o in quello successivo, per essere discussa nel testo dei proponenti. La discussione in Assemblea si svolge a norma dell'articolo 55, comma 5.\n3. Allorch\u00e9 il Senato delibera un'inchiesta su materie di pubblico interesse, la Commissione \u00e8 nominata in modo che la sua composizione rispecchi la proporzione dei Gruppi parlamentari.\n4. Se anche la Camera dei deputati delibera una inchiesta sulla identica materia, le Commissioni designate dalle due Camere possono, d'accordo, deliberare di procedere in comune.\n5. I poteri della Commissione sono, a norma della Costituzione, gli stessi dell'autorit\u00e0 giudiziaria.\n6. La deliberazione dell'inchiesta \u00e8 pubblicata nella Gazzetta Ufficiale della Repubblica italiana.\nArticolo 163\nTrasferimento o invio fuori sede di componenti della Commissione.\nQuando una Commissione d'inchiesta stimi opportuno trasferirsi od inviare alcuno dei suoi componenti fuori della sede, deve informarne la Presidenza del Senato."}
{"id": "1378694", "revid": "1543377", "url": "https://it.wikipedia.org/wiki?curid=1378694", "title": "Christian von Wernich", "text": "Fu cappellano della Polizia della Provincia di Buenos Aires durante la dittatura del \"Processo di Riorganizzazione Nazionale\".\nDetenuto dal 2003 per la sua partecipazione ai crimini contro l'umanit\u00e0 nei centri clandestini di detenzione \"Puesto Vasco\", \"Coti Mart\u00ednez\" e \"Pozo de Quilmes\", il 9 ottobre 2007 il tribunale di La Plata lo ha giudicato colpevole del sequestro di 42 persone (di cui 32 torturate e 7 uccise), lo ha condannato all'ergastolo e all'inibizione perpetua da qualsiasi carica pubblica.\nVon Wernich ha sempre negato le accuse a sui carico e ha sempre sostenuto che sebbene sia vero che egli visitasse i centri di detenzione egli non vide mai che vi si commettessero violazioni dei diritti umani.. Tuttavia, Von Wernich era menzionato da vari testimoni raccolti dal Nunca M\u00e1s della Comisi\u00f3n Nacional sobre la Desaparici\u00f3n de Personas CONADEP, che lo incriminavano. Tra loro un componente della polizia racconta (Testimonianza di Julio Alberto Emmed, \"Legajo\" N\u00b0 683)::\nProcesso.\nIl 5 luglio 2007 inizi\u00f2 il processo a carico di Von Wernich. Il Tribunal Oral Federal N\u00b0 1 di La Plata, che si occupava del giudizio, fu integrato dai dottori Carlos Rozanski, Norberto Lorenzo e Horacio Isaurralde. Lo stesso tribunale si occupava del processo dell'ex direttore di investigazione della Polizia Bonaerense Miguel Etchecolatz. Furono citati circa 120 testimoni por la fiscal\u00eda.\nVon Wernich fu accusato di aver partecipato a sette omicidi e 41 casi di privazioni illegali di libert\u00e0 e tortura fisica e psicologica. Le udienze avvennero nella citt\u00e0 di La Plata (calle 8 e/ 50 e 51).\nCome conseguenza delle dichiarazioni rilasciate durante la Sesta udienza il 23 luglio da Isidoro Graiver (fratello di David Graiver), detenuto nel centro clandestino di detenzione Puesto Vasco, che identific\u00f2 Alberto Rodr\u00edguez Varela, ex ministro di Giustizia di Jorge Rafael Videla, come partecipe all'interrogatorio svolto da Ram\u00f3n Camps, si inizi\u00f2 un'indagine su di lui e gli altri civili che parteciparono alla repressione illegale e alle torture. Ci\u00f2 apr\u00ec un nuovo campo nelle indagini che fino a quel momento erano incentrate sui membri delle forze armate.\nNelle sue dichiarazioni effettuate marted\u00ec 7 agosto dello stesso anno il testimone Rub\u00e9n Schell identific\u00f2 il sacerdote Christian von Wernich come l'ex cappellano della polizia di Buenos Aires che lo interrog\u00f2 e tortur\u00f2 psicologicamente durante i 102 giorni che rimase sequestrato nel centro clandestino di detenzione della Brigada de Investigaciones de Quilmes, conosciuto come il \"Pozo de Quilmes\". Fu il primo testimone che indic\u00f2 il sacerdote come responsabile diretto dei tormenti e delle privazioni illegittime della libert\u00e0."}
{"id": "1378697", "revid": "1654832", "url": "https://it.wikipedia.org/wiki?curid=1378697", "title": "Comunit\u00e0 Caraibica", "text": "La Comunit\u00e0 Caraibica (CARICOM), originariamente chiamata Comunit\u00e0 e mercato comune caraibici, \u00e8 un'area di libero scambio e organizzazione per promuovere l'integrazione e cooperazione economica nei Caraibi. \u00c8 la terza area di libero scambio dell'America Latina e affianca il Mercosur, la Comunit\u00e0 Andina e il Sistema di integrazione centroamericana.\nLa CARICOM \u00e8 stata istituita con il trattato di Chaguaramas, entrato successivamente in vigore il 1\u00ba agosto 1973. I primi quattro firmatari furono Barbados, Giamaica, Guyana e Trinidad e Tobago.\nLa CARICOM sostitu\u00ec la \"Caribbean Free Trade Association\" (CARIFTA), in vigore tra il 1965 e il 1972, nata per offrire una relazione economica duratura tra le nazioni anglofone nei Caraibi dopo lo scioglimento della West Indies Federation il 31 maggio 1962.\nIl 17 ottobre 1991 le \u00e8 stato riconosciuto lo status di osservatore dell'Assemblea generale delle Nazioni Unite.\nIl 5 luglio 2001 una versione rivista del trattato di Chaguaramas che includeva nella CARICOM il CSME (\"Mercato ed economia unici del Caricom\"), fu sottoscritta dai capi di governo degli Stati membri durante la ventiduesima conferenza a Nassau nelle Bahamas.\nStruttura.\nMembri.\nAl 2019 fanno parte della Comunit\u00e0 Caraibica 15 membri effettivi:\nAssociati.\nConta inoltre 5 membri associati:\nOsservatori.\nCi sono infine 8 paesi osservatori:"}
{"id": "1378704", "revid": "256896", "url": "https://it.wikipedia.org/wiki?curid=1378704", "title": "Scorpaena", "text": "Scorpaena \u00e8 un genere appartenente alla famiglia Scorpaenidae. I pesci di questo genere sono comunemente conosciuti come scorfani."}
{"id": "1378709", "revid": "133557", "url": "https://it.wikipedia.org/wiki?curid=1378709", "title": "Romano Trevisani", "text": "Biografia.\nCon gli Stadio ha registrato l'LP \"Canzoni alla Stadio\" e partecipato ad alcuni concerti nel 1988. Ha inoltre suonato nel tour di Eugenio Finardi del 1983 durante il quale venne registrato il CD dal vivo \"Strade\" e l'anno seguente ha registrato, sempre con il cantautore milanese, l'album \"Colpi di fulmine\".\nIn seguito ha collaborato dal vivo con Vasco Rossi e ha suonato e supervisionato \"The Best Of Italo Disco\" (Vol 3,4,5) dei Max-Him. \nHa inoltre suonato anche con il cantautore bolognese Andrea Mingardi, assieme al quale presiedeva la giuria del Festival delle Arti, concorso per giovani artisti nelle varie discipline ideato dallo stesso Mingardi.\nCon gli Stadio ha suonato nel breve periodo compreso tra l'abbandono del gruppo da parte di Ricky Portera e l'arrivo di Andrea Fornili.\n\u00c8 morto suicida il 6 maggio 2017 all'et\u00e0 di 64 anni, sparandosi un colpo di pistola nella sua auto, parcheggiata a poca distanza dalla sua abitazione."}
{"id": "1378710", "revid": "1838934", "url": "https://it.wikipedia.org/wiki?curid=1378710", "title": "Johann David Heinichen", "text": "Risiedette in Italia dal 1710 al 1716, per lo pi\u00f9 a Venezia. Fu \"Kapellmeister\" della corte di Sassonia.\nBiografia.\nNacque a Kr\u00f6ssuln, vicino a Wei\u00dfenfels, il 17 aprile 1683. La sua era una famiglia di operai della classe media, conciatori, fabbricanti di aghi e di sapone, originari della zona dell'Anhalt-S\u00e4chsen. Tuttavia il padre di Johann David, Michael Heinichen, era il pastore della chiesa locale, e aveva studiato alla Thomasschule di Lipsia.\nIl giovane Johann David, a soli tredici anni aveva \"composto e diretto personalmente numerose composizioni sacre in piccoli villaggi\" secondo le sue stesse parole. Anch'egli, come suo padre, entr\u00f2 alla Thomasschule (il 30 marzo 1696). In questo istituto la musica era tenuta in grande considerazione.\nSebbene studiasse con il \"Kantor\" dell'epoca (Johann Schelle), il ragazzo segu\u00ec lezioni private di clavicembalo e organo con Johann Kuhnau. Dopo la morte di Schelle, quest'ultimo gli succedette nel posto di \"Kantor\".\nAnche Johann Christoph Graupner era un allievo di Kuhnau. Mattheson riferisce che Graupner e Heinichen studiarono composizione insieme in questo periodo.\nI due studenti ottennero la fiducia del \"Kantor\", in quanto furono i primi a mostrare attitudine verso la musica, e divennero suoi assistenti.\nHeinichen studi\u00f2 legge (come usavano fare molti compositori dell'epoca, tra cui Graupner, Georg Philipp Telemann e il sopracitato Kuhnau). Nel 1702, pertanto entr\u00f2 all'Universit\u00e0 di Lipsia e si diplom\u00f2 nel 1705-1706.\nUna volta diventato avvocato si trasfer\u00ec a Weissenfels, vicino alla sua citt\u00e0 natale. A Weissenfels era situata la corte di Giovanni Giorgio di Sassonia-Weissenfels, che costituiva un centro musicale attivo. Vi lavorava come \"Kappellmeister\" (maestro di cappella) Johann Phillip Kreiger, compositore di opere e cantate, che tra l'altro aveva studiato in Italia. Kreiger influenz\u00f2 indubbiamente il giovane Heinichen, e diresse anche una sua cantata nel 1711. Heinichen, in quel periodo, conobbe anche Reinhard Keiser.\nGrazie all'appoggio di Samuel Ernst Dobricht, Heinichen debutt\u00f2 come operista nel 1709 con \"Der angenehme Betrug oder der Carneval von Venedig\". Negli anni seguenti compose tre opere, di cui solo l'ultima, \"Der gluckliche Liebeswechsel oder Paris und Helena\", ci \u00e8 pervenuta. Nello stesso periodo (1711), Heinichen scrisse il trattato \"Neu erfundene und gr\u00fcndliche Anweisung... .zu vollkommener Erlernung des General-Basses\", che trattava della corretta realizzazione del basso continuo.\nPeriodo italiano.\nNel 1710 inizi\u00f2 il suo viaggio in Italia, che gli diede le sufficienti credenziali per lavorare poi presso la corte di Augusto II di Polonia.\nNon si sa molto di questo suo periodo italiano, in quanto le fonti pervenuteci sono confuse e incomplete.\nPass\u00f2 un primo periodo a Venezia, dove tent\u00f2 di far rappresentare alcune sue opere al Teatro Sant'Angelo.\nIl tentativo non ebbe successo, e sfoci\u00f2 in un'azione legale ai danni del teatro.\nSuccessivamente, Heinichen si spost\u00f2 a Roma, dove incontr\u00f2 il principe Leopoldo di Anhalt-K\u00f6then (musicista dilettante), a cui diede qualche lezione.\nPoco prima del 1713 ritorn\u00f2 a Venezia, dove seppe che la causa riguardante il teatro Sant'Angelo era andata a buon fine, e che avrebbe ricevuto 1600 ducati di risarcimento.\nDurante il periodo di carnevale del 1713 vennero interpretate (sempre nello stesso teatro) due sue opere: \"Mario\" e \"Le passioni per troppo amore\", che riscossero un successo clamoroso.\nCi\u00f2 \u00e8 da attribuirsi alla rapidit\u00e0 con cui il compositore aveva assimilato lo stile italiano, grazie al contatto con personalit\u00e0 musicali come Pollaroli, Antonio Lotti, Gasparini e, forse, anche Antonio Vivaldi.\nIn questo periodo Heinichen compose almeno un concerto, oltre all'oratorio La Pace di Kamberga (Seibel 19), numerose cantate ed una serenata.\nIl 17 ottobre 1716 venne eseguita una sua cantata per celebrare il compleanno del principe erede al trono Augusto III di Polonia, a quel tempo in Italia per compiere il suo Grand Tour.\nUna cronaca dell'epoca riporta che la rappresentazione venne data sul Canal Grande, nel punto ove si affacciava la residenza di un commerciante.\nUna grande folla si era radunata sul ponte e lungo il canale. Tuttavia, quando i campanili iniziarono a suonare contemporaneamente (impedendo al pubblico di sentire bene la musica) tutti iniziarono a lamentarsi facendo un gran baccano. La signora Angioletta Bianchi, nobildonna che aveva aiutato Heinichen a farsi conoscere dal giovane principe, chiese loro di tacere, per permettere il procedere dell'esecuzione.\nL'aria iniziale, interrotta a causa dell'imprevisto e pertanto ripetuta, venne acclamata dagli spettatori, cos\u00ec come il resto della composizione.\nIl giovane erede al trono, impressionato dalla musica di Heinichen, lo assunse come \"Kapellmeister\" a Dresda, presso la corte di suo padre: Augusto II di Sassonia.\nIl musicista rimase a Venezia fino alla fine di quell'anno, e all'inizio del 1717 si trasfer\u00ec nella citt\u00e0 tedesca insieme al giovane Augusto. All'epoca si riteneva un artista all'avanguardia, come si evince da una sua lettera a Mattheson.\nDresda.\nIn seguito al matrimonio del principe con Maria Giuseppa d'Austria, la musica di Heinichen ebbe un ruolo importante nelle celebrazioni che si tennero a Dresda.\nIl 10 settembre 1717 venne rappresentata la sua serenata \"La gara degli dei\", il 18 settembre fu il turno della sua opera \"Diana sull'Elba\" (eseguita su un'imbarcazione a forma di conchiglia).\nAd ottobre, visto che i festeggiamenti si erano prolungati, venne suonata la \"Serenata di Moritzburg\".\nTutti questi lavori per le nozze del principe fecero s\u00ec che il padre di quest'ultimo, Augusto II di Polonia detto \u201cil Forte\u201d, aumentasse lo stipendio di Heinichen di ben trecento talleri.\nL'unico melodramma composto per l'Opera di Dresda fu \"Flavio Crispo\" (1720), che rimase incompleto a causa della diatriba che il compositore ebbe con i solisti Berselli e Senesino.\nA causa di questo litigio, Augusto il Forte fece chiudere l'Opera.\nCos\u00ec, a causa di questa decisione, Heinichen dedic\u00f2 il resto della sua carriera alla composizione di cantate e musica sacra per la chiesa cattolica di corte. Nei suoi ultimi anni, a causa della malattia che lo affliggeva, dovette essere aiutato dal suo amico Jan Dismas Zelenka nello svolgimento delle sue mansioni compositive.\nLa musica della tradizione cattolica, ancora legata a modelli conservatori, divenne attraverso il lavoro di Heinichen oggetto di sperimentazione del brillante stile concertistico italiano (quello, ad esempio, di Antonio Caldara e Antonio Vivaldi).\nNel 1721 il compositore si spos\u00f2 a Weissenfels.\nLa nascita del suo unico figlio \u00e8 indicata nei registri nel gennaio del 1723.\nSi sa che in questo periodo fu maestro di Johann Georg Pisendel e Johann Joachim Quantz, ma non si conosce molto di questa parte della sua vita.\nNel 1728 pubblic\u00f2 a sue spese il trattato sul basso continuo del 1711, ora riscritto interamente e intitolato: \"Der General Bass in der Composition\".\nNei suoi ultimi anni soffr\u00ec di cattiva salute. Mor\u00ec di tubercolosi, e venne sepolto a mezzogiorno del 16 luglio 1729.\nOblio e riscoperta postuma.\nI concerti scritti a Dresda e la sua musica sacra sono stati riscoperti e rieseguiti principalmente da Musica Antiqua K\u00f6ln.\nNonostante ci\u00f2, i suoi lavori profani restano sconosciuti presso il grande pubblico.\nCome sostenuto dal curatore dell'edizione moderna dei suoi lavori (Michael Walter), ci\u00f2 \u00e8 dovuto a molteplici cause, tra le quali il fatto che le sue composizioni non furono mai pubblicate.\nAnche il danneggiamento da parte dell'acqua dei manoscritti, e la diffusa convinzione che si trattasse di brani di opinabile valore artistico, hanno contribuito all'oblio della produzione musicale di questo autore.\nCatalogo delle composizioni.\nIl catalogo delle opere di Heinichen venne pubblicato nel 1913 da G. Seibel. Tuttavia non \u00e8 completo: un catalogo successivo venne pubblicato successivamente da G\u00fcnther Hausswald, e non mancano discrepanze tra le due versioni."}
{"id": "1378711", "revid": "287204", "url": "https://it.wikipedia.org/wiki?curid=1378711", "title": "Vittime del 1979", "text": ""}
{"id": "1378712", "revid": "309289", "url": "https://it.wikipedia.org/wiki?curid=1378712", "title": "Un\u017ea", "text": "La Un\u017ea (in russo \u0423\u043d\u0436\u0430) \u00e8 un fiume della Russia europea, affluente di sinistra del Volga.\nNasce dai rilievi degli Uvali settentrionali, dalla confluenza dei fiumi Kema (lungo 105\u00a0km) e Lundonga (89\u00a0km), nella parte sud-orientale dell'Oblast' di Vologda. Fluisce con direzione mediamente meridionale, descrivendo due curve molto pronunciate ad angolo retto; sfocia nel Volga nella cosiddetta baia Un\u017einskij del bacino di Gor'kij.\nI suoi principali affluenti dalla destra idrografica sono: Juza (lungo 92\u00a0km), Kuno\u017e (98\u00a0km), Viga e Neja; dalla sinistra: Me\u017ea e Belyj Luch (119\u00a0km). Le principali cittadine toccate nel suo corso sono Kologriv, Manturovo e Makar'ev, tutte comprese nell'Oblast' di Kostroma.\nIl fiume \u00e8 gelato, mediamente, da novembre ad aprile."}
{"id": "1378713", "revid": "287204", "url": "https://it.wikipedia.org/wiki?curid=1378713", "title": "Unza", "text": ""}
{"id": "1378714", "revid": "80339", "url": "https://it.wikipedia.org/wiki?curid=1378714", "title": "Unzha", "text": ""}
{"id": "1378721", "revid": "287204", "url": "https://it.wikipedia.org/wiki?curid=1378721", "title": "Vittime del 1978", "text": ""}
{"id": "1378723", "revid": "767487", "url": "https://it.wikipedia.org/wiki?curid=1378723", "title": "Co\u0219e\u0219ti", "text": "Co\u0219e\u0219ti \u00e8 un comune della Romania di 5.502 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 7 villaggi: Petre\u0219ti, Co\u0219e\u0219ti, P\u0103cioiu, Jup\u00e2ne\u0219ti, Leice\u0219ti, L\u0103pu\u0219ani, Priseaca."}
{"id": "1378724", "revid": "287204", "url": "https://it.wikipedia.org/wiki?curid=1378724", "title": "Cosesti", "text": ""}
{"id": "1378727", "revid": "1305772", "url": "https://it.wikipedia.org/wiki?curid=1378727", "title": "Cotmeana", "text": "Cotmeana \u00e8 un comune della Romania di 2.076 abitanti, ubicato nel distretto di Arge\u0219, nella regione storica della Muntenia.\nIl comune \u00e8 formato dall'unione di 14 villaggi: Bascovele, Bune\u0219ti, Coste\u0219ti, Cotmeana, Dealu P\u0103durii, Dr\u0103gole\u0219ti, Linte\u0219ti, Negre\u0219ti, Piele\u0219ti, S\u0103ndule\u0219ti, Spiridoni, Ursoaia, V\u00e2rloveni, Zamfire\u0219ti."}
{"id": "1378728", "revid": "47767", "url": "https://it.wikipedia.org/wiki?curid=1378728", "title": "Sargeras", "text": ""}
{"id": "1378729", "revid": "287204", "url": "https://it.wikipedia.org/wiki?curid=1378729", "title": "Massimo Lonardi", "text": "Ha studiato composizione con Azio Corghi e chitarra classica con Ruggero Chiesa, diplomandosi presso il Conservatorio G. Verdi di Milano. Si \u00e8 poi specializzato in liuto rinascimentale, frequentando seminari tenuti da Hopkinson Smith.\nSvolge un'intensa attivit\u00e0 concertistica con il liuto rinascimentale, la chitarra rinascimentale, la vihuela e l'arciliuto, dedicando particolare attenzione al repertorio rinascimentale italiano, del quale ha curato alcune edizioni critiche.\nHa effettuato registrazioni per le case Ricordi, Erato, Tactus, Jecklin, Edelweiss, Agor\u00e0, Nuova Era e Stradivarius, tra le quali numerosi CD monografici dedicati alle opere per liuto di Francesco Canova da Milano, Pietro Paolo Borrono, Joan Ambrosio Dalza, Vincenzo Capirola e John Dowland, come pure alle opere per vihuela di Luis de Mil\u00e1n.\nIl CD dedicato alle opere per liuto di John Dowland (Agor\u00e0) ha vinto il primo premio per la musica strumentale della rivista \"Musica e Dischi\" nel 1999.\nHa insegnato in numerosi corsi di perfezionamento in tutta Italia ed \u00e8 docente di liuto presso l\"'Istituto Superiore di Studi Musicali \"Franco Vittadini\"\" di Pavia e presso la \"Scuola di Musica Antica\" di Venezia."}
{"id": "1378730", "revid": "54354", "url": "https://it.wikipedia.org/wiki?curid=1378730", "title": "Spazio omogeneo", "text": "In geometria, uno spazio omogeneo \u00e8 uno spazio i cui punti sono indistinguibili. La nozione si basa sul concetto di omogeneit\u00e0, applicato in fisica ad esempio ad un corpo o all'intero universo.\nIn matematica questa nozione \u00e8 resa formalmente dalla presenza di un gruppo che agisce sullo spazio in modo transitivo.\nDefinizione.\nDefinizione generale.\nUno spazio omogeneo \u00e8 una tripla formula_1 formata da un insieme formula_2, un gruppo formula_3 e un'azione\nche associa ad un elemento formula_5 del gruppo un automorfismo (cio\u00e8 una biezione o equivalentemente una permutazione) formula_6 di formula_2. L'azione deve essere transitiva: per ogni coppia formula_8 di elementi di formula_2 deve esistere almeno un elemento formula_5 tale che formula_11.\nStrutture.\nSe l'insieme formula_2 \u00e8 dotato di una struttura, generalmente si suppone che gli automorfismi in formula_13 preservino questa struttura. Ad esempio:\nPropriet\u00e0.\nPoich\u00e9 per ogni coppia di punti formula_17 e formula_18 esiste un automorfismo che manda formula_17 in formula_18, i punti di formula_21 sono indistinguibili dalla struttura. Ad esempio, la circonferenza formula_2, con il gruppo formula_3 delle rotazioni, \u00e8 uno spazio omogeneo, perch\u00e9 tramite un'opportuna rotazione \u00e8 possibile spostare qualsiasi punto formula_17 in un punto dato formula_18. D'altra parte, il quadrato con il gruppo delle rotazioni non \u00e8 omogeneo, perch\u00e9 non \u00e8 possibile con una rotazione spostare ad esempio un vertice all'interno di un lato.\nEsempi.\nSpazi a curvatura costante.\nLa sfera formula_26 di dimensione formula_27 \u00e8 uno spazio omogeneo con il gruppo ortogonale formula_28: tale gruppo agisce su formula_29 preservando la lunghezza dei vettori, e quindi agisce sulla sfera. L'azione \u00e8 effettivamente transitiva.\nLo spazio euclideo formula_30 \u00e8 uno spazio omogeneo con il gruppo delle traslazioni: tramite opportuna traslazione si pu\u00f2 infatti spostare un punto in un qualsiasi altro punto dello spazio.\nLo spazio iperbolico formula_31 \u00e8 omogeneo con il suo gruppo delle isometrie.\nGli esempi appena descritti sono precisamente le variet\u00e0 riemanniane semplicemente connesse complete a curvatura sezionale costante formula_32, rispettivamente con formula_33 (la sfera) formula_34 (il piano) e formula_35 (lo spazio iperbolico).\nSpazi proiettivi e affini.\nLo spazio proiettivo formula_36, definito su un campo formula_32 (ad esempio, il campo dei numeri reali o complessi), \u00e8 uno spazio omogeneo assieme al gruppo formula_3 delle proprie proiettivit\u00e0.\nLo spazio affine formula_39 \u00e8 uno spazio omogeneo con il gruppo delle traslazioni."}
{"id": "1378733", "revid": "597981", "url": "https://it.wikipedia.org/wiki?curid=1378733", "title": "Marco Nozza", "text": "Biografia.\nMarco Nozza si laurea in Lettere Moderne all'Universit\u00e0 Cattolica del Sacro Cuore di Milano nel 1948. Per sei anni \u00e8 professore di storia, insegnando al collegio di Celana.\nSi fa notare scrivendo poesie e Andrea Spada lo chiama a lavorare come cronista a L'Eco di Bergamo nel 1954, dove rimarr\u00e0 fino al 1962. In quell'anno pubblic\u00f2, assieme a Indro Montanelli, per Rizzoli una biografia di Giuseppe Garibaldi, diventata rapidamente un bestseller.\nProsegue scrivendo il libro \"Mazzini Giuseppe contumace\", altro libro di argomento storico.\nDal 1962 al 1966 lavorer\u00e0 a L'Europeo, facendo dapprima apprendistato nel grande giornale e successivamente realizzando le sue prime inchieste. In seguito arriv\u00f2 al quotidiano Il Giorno, diretto da Italo Pietra, che non avrebbe pi\u00f9 lasciato.\nPer la strage di Piazza Fontana (12 dicembre 1969), \"Il Giorno\" \u00e8 fra i pochi giornali che prendono le distanze dalla pista della \"bomba anarchica\" e Nozza \u00e8 fra i giornalisti che seguono gli sviluppi dell'inchiesta, insoddisfatto delle versioni governative. Da questo momento il suo impegno giornalistico lo assorbir\u00e0 in tutti i maggiori avvenimenti violenti degli anni di piombo, da Valpreda al caso Pinelli, dal caso Lavorini al delitto del commissario Calabresi, dalle uccisioni dei magistrati, gli attentati dei terroristi rossi e neri, passando per i cortei di protesta del sabato\nD\u00e0 vita, con Guido Nozzoli, Morando Morandini e Giorgio Bocca, al \"BCD\", \"Bollettino di controinformazione democratica\".\nCon Camilla Cederna, Giorgio Bocca, Giampaolo Pansa, Corrado Stajano, Ermanno Rea, Marco Fini e altri, ha scritto \"Le bombe di Milano\" (Guanda, 1970).\nL'antologia, pubblicata postuma, \"Il pistarolo\" contiene i suoi pezzi migliori di giornalismo investigativo (il Saggiatore, 2006).\nNel 1967 ha vinto il Premiolino e, nel 1973 il Premio Saint Vincent per il giornalismo.\nDal suo libro \"Hotel Meina\" \u00e8 stato ricavato nel 2007 il film omonimo di Carlo Lizzani, \"Hotel Meina\"."}
{"id": "1378734", "revid": "207432", "url": "https://it.wikipedia.org/wiki?curid=1378734", "title": "ZK New Rival", "text": ""}
{"id": "1378735", "revid": "486946", "url": "https://it.wikipedia.org/wiki?curid=1378735", "title": "Vittime del 1969", "text": ""}
{"id": "1378738", "revid": "228587", "url": "https://it.wikipedia.org/wiki?curid=1378738", "title": "AMD 8088", "text": "L'AMD 8088 \u00e8 un microprocessore prodotto da Advanced Micro Devices, compatibile con l'Intel 8088. L'azienda inizi\u00f2 a produrre questo processore nel 1982 come supporto alla produzione di Intel su espressa richiesta di IBM, la quale stava lanciando il PC IBM e voleva ogni suo fornitore \"coperto\" da una seconda azienda.\nQuesto chip \u00e8 costruito in ceramica e plastica ed \u00e8 del tipo CISC (Complex instruction set computer) con registri a 16 bit e bus dati esterno a 8 bit. Disponibile con frequenza di clock da 4,77 MHz fino a 10 MHz. Necessita di una tensione di 5 V ed \u00e8 composto da 29000 transistor, \u00e8 dotato di 40 pin."}
{"id": "1378740", "revid": "287204", "url": "https://it.wikipedia.org/wiki?curid=1378740", "title": "Vittime del 1970", "text": ""}
